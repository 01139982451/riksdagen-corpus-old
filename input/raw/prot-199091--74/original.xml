<protocol id="prot-199091--74">
  <contentBlock page="0" id="i-9a7c6cb39d90e83f">
    <textBlock id="i-d0c27249821e24d3">1 § Återkallelse av motioner</textBlock>
  </contentBlock>
  <contentBlock page="0" id="i-519c9bae2e565d87">
    <textBlock id="i-9989a6c509b30fc7">Förste vice talmannen meddelade att Magnus</textBlock>
    <textBlock id="i-f7081066fd6869b9">Persson (s) och Kristina Svensson (s) i skrivelse den</textBlock>
    <textBlock id="i-282009f30751d938">21 februari återkallat den av dem väckta motionen</textBlock>
    <textBlock id="i-e5028504425fea2f">1990/91:Kr306 Stöd till länsmuseerna.</textBlock>
  </contentBlock>
  <contentBlock page="0" id="i-73e5960d2c27dda8">
    <textBlock id="i-13beec60f6d1b217">Vidare hade Claes Roxbergh (mp) i skrivelse den 7</textBlock>
    <textBlock id="i-0b5225034e01ecce">mars återkallat den av honom m.fl. väckta motionen 1990/91:Bo21 med anledning av proposition 1990/91:92 Förslag till ny bostadsrättslag, m.m.</textBlock>
  </contentBlock>
  <contentBlock page="0" id="i-c08ff096b174fa93">
    <textBlock id="i-c512be5ef9349780">Förste vice talmannen anmälde att hon avskrivit dessa motioner.</textBlock>
  </contentBlock>
  <contentBlock page="0" id="i-4984de07d3fcc72b">
    <textBlock id="i-9c63d4e22568fc60">Skrivelserna lades till handlingarna.</textBlock>
  </contentBlock>
  <contentBlock page="0" id="i-9f9b1380feaa1fb8">
    <textBlock id="i-8a67ce1676501877">2 § Hänvisning av ärenden till utskott</textBlock>
  </contentBlock>
  <contentBlock page="0" id="i-10cdfa4cec30bac8">
    <textBlock id="i-f931ea874a8dae1f">Föredrogs och hänvisades</textBlock>
  </contentBlock>
  <contentBlock page="0" id="i-8433e07d49388e1c">
    <textBlock id="i-dbe47ac8aa0c65ee">Proposition</textBlock>
  </contentBlock>
  <contentBlock page="0" id="i-9f6b330d70db8dba">
    <textBlock id="i-e05419f009884a04">1990/91:120 till socialutskottet</textBlock>
  </contentBlock>
  <contentBlock page="0" id="i-a915be2583ca26f6">
    <textBlock id="i-3f2539862a0e6056">Motionerna</textBlock>
  </contentBlock>
  <contentBlock page="0" id="i-93752bfe788d8abd">
    <textBlock id="i-711fa6d5f6d590ca">1990/91:Sk50 och Sk51 till skatteutskottet</textBlock>
  </contentBlock>
  <contentBlock page="0" id="i-339bebfc43d3eb65">
    <textBlock id="i-138edec4e3e22cfb">1990/91:L17 och L18 till lagutskottet</textBlock>
  </contentBlock>
  <contentBlock page="0" id="i-e7d706c708ecf7be">
    <textBlock id="i-b2b57c0cb4bac005">1990/91:N17 till näringsutskottet</textBlock>
  </contentBlock>
  <contentBlock page="0" id="i-12c26e7c1fa85132">
    <textBlock id="i-4ae2dc481981d905">3 § Bordläggning</textBlock>
  </contentBlock>
  <contentBlock page="0" id="i-122a3a91be507f9c">
    <textBlock id="i-bfbe033b0ee8ac0f">Anmäldes och bordlades</textBlock>
  </contentBlock>
  <contentBlock page="0" id="i-7b9c00befd636c6b">
    <textBlock id="i-4258709c565713a3">Proposition</textBlock>
  </contentBlock>
  <contentBlock page="0" id="i-67d4426242d8d69c">
    <textBlock id="i-e6c8ffef9678a96f">1990/91:116 En gemensam nordisk arbetsmarknad för personer med högre utbildning.</textBlock>
  </contentBlock>
  <contentBlock page="0" id="i-e08612d5abde5eb0">
    <textBlock id="i-fc26865aff11936a">Konstitutionsutskottets betänkande</textBlock>
  </contentBlock>
  <contentBlock page="0" id="i-73959b5b2d1f7665">
    <textBlock id="i-d7036cd6317bb317">1990/91:KU31 Riksdagen och dess myndigheter.</textBlock>
  </contentBlock>
  <contentBlock page="0" id="i-cbe29e2796be1fe6">
    <textBlock id="i-4d1144b8e783fe92">Finansutskottets betänkande</textBlock>
  </contentBlock>
  <contentBlock page="0" id="i-6c2c09cae2c7419a">
    <textBlock id="i-ce10c0dc171cd7cb">1990/91:FiU20 Den ekonomiska politiken och budgetregleringen.</textBlock>
  </contentBlock>
  <contentBlock page="0" id="i-c94d1bdc3fc7a2f3">
    <textBlock id="i-d8dca56924050116">Justitieutskottets betänkande</textBlock>
  </contentBlock>
  <contentBlock page="0" id="i-f70af1e609d7ef6a">
    <textBlock id="i-3d83a189d61f2dfa">1990/91:JuU11 Terroristlagstiftningen.</textBlock>
  </contentBlock>
  <contentBlock page="0" id="i-19ea9e4ecb3f5306">
    <textBlock id="i-8287c55158e1fefa">Lagutskottets betänkande</textBlock>
  </contentBlock>
  <contentBlock page="0" id="i-a8531844fc07b5ac">
    <textBlock id="i-bed7c05d3182beb4">1990/91:LU16 Ideella föreningar.</textBlock>
  </contentBlock>
  <contentBlock page="0" id="i-cf846dcb4cbffc9c">
    <textBlock id="i-cf9cbcdf587054f8">Kulturutskottets betänkande</textBlock>
  </contentBlock>
  <contentBlock page="0" id="i-813305f68ec2acc9">
    <textBlock id="i-d81df63aa170f76b">1990/91:KrU14 Stöd till trossamfund m.m.</textBlock>
  </contentBlock>
  <contentBlock page="0" id="i-7dc924907cadfaa6">
    <textBlock id="i-21893ad7248bdce7">Jordbruksutskottets betänkanden</textBlock>
  </contentBlock>
  <contentBlock page="0" id="i-9a77caf12beb41ed">
    <textBlock id="i-8d42197132117dc9">1990/91:JoU18 Djurskydd m.m.</textBlock>
  </contentBlock>
  <contentBlock page="0" id="i-1140d32c868dc346">
    <textBlock id="i-2fa9f45cc935d78d">1990/91:JoU20 Djurförsök m.m.</textBlock>
  </contentBlock>
  <contentBlock page="0" id="i-cb4d0672d109e797">
    <textBlock id="i-e345266af03a6a0f">Näringsutskottets betänkanden</textBlock>
  </contentBlock>
  <contentBlock page="0" id="i-864bf0a4000abfcd">
    <textBlock id="i-3c0e86a259934486">1990/91:NU21 Bidrag mot royalty.</textBlock>
  </contentBlock>
  <contentBlock page="0" id="i-564111b840bde095">
    <textBlock id="i-aa949d3fbc89c232">1990/91:NU22 Näringsfrihetsombudsmannen och statens pris- och konkurrensverk.</textBlock>
  </contentBlock>
  <contentBlock page="0" id="i-bdca82db710daf9c">
    <textBlock id="i-e1ae89a624fa4582">4 § Anmälan om interpellationer</textBlock>
  </contentBlock>
  <contentBlock page="0" id="i-2378d6b09327734b">
    <textBlock id="i-87002b5b0ee021b2">Anmäldes att följande interpellation framställts</textBlock>
  </contentBlock>
  <contentBlock page="0" id="i-07df6b13ef633652">
    <textBlock id="i-f0adaafe947adb12">den 7 mars</textBlock>
  </contentBlock>
  <contentBlock page="0" id="i-e041eceeacac3b80">
    <textBlock id="i-86491951d0a90e16">1990/91:162 av Margareta Persson (s) till utrikesministern om kidnappade barn med utländska pappor:</textBlock>
  </contentBlock>
  <contentBlock page="0" id="i-81984bc6fc0be73a">
    <textBlock id="i-4331e4df14fb0615">I Sverige finns i dag ganska många svenska kvinnor som fått sina barn kidnappade av barnens utländska pappor. Trots att svenska domstolar tilldömt kvinnan vårdnaden, så finns det nu alltför många fall där mannen tagit barnen och lämnat dem i sina hemländer. Kvinnorna har mycket små chanser att återfå vårdnaden om barnen, många har inte ens någon möjlighet att träffa barnen. Ett vanligt mönster tycks vara att männen lämnar barnen i sina hemländer till släktingar eller andra, men återvänder sedan själva till Sverige för att bo här.</textBlock>
  </contentBlock>
  <contentBlock page="0" id="i-307b8208245a8194">
    <textBlock id="i-ec924943cde41b04">De här fallen är mycket tragiska. Naturligtvis är det också svårt för svenska myndigheter att få andra länder att lämna tillbaka barnen. Samtidigt måste</textBlock>
    <textBlock id="i-b522471296d12172">Sverige göra allt vi kan för att lindra de här familjetragedierna. Hitintills upplever de svenska kvinnor som utsatts för detta att stödet från svenska myndigheter inte varit tillräckligt aktivt.</textBlock>
  </contentBlock>
  <contentBlock page="0" id="i-ae56f8c2ead6ed5d">
    <textBlock id="i-f4183bb118b9d2c7">Det finns många svåra frågor förknippade med de här ärendena. Vissa av dessa frågor är ändå sådana som svenska myndigheter faktiskt kan göra någonting åt.</textBlock>
  </contentBlock>
  <contentBlock page="0" id="i-c946e7aede3b5d2d">
    <textBlock id="i-fd9bb94ee063d3d6">Många av de här männen som har begått brott enligt svensk lag genom att röva bort barnen till ett annat land, får fortfarande vistas i Sverige. För att utvisas ur Sverige krävs att brottet är grovt. Min uppfattning är att det är ett grovt brott att röva bort barnen från sin mor.</textBlock>
  </contentBlock>
  <contentBlock page="0" id="i-526b952645955789">
    <textBlock id="i-967b8122e780efaf">Flera av de här utländska männen har också beviljats svenskt medborgarskap, efter att de rövat bort barnen och fört dem ur riket. Det kan inte vara rimligt att svenskt medborgarskap beviljas när de begått ett sådant, i mitt tycke, mycket grovt brott.</textBlock>
  </contentBlock>
  <contentBlock page="0" id="i-88aa8360d45379b9">
    <textBlock id="i-177849c8370be61e">Flera av de berörda kvinnorna har berättat att de på grund av ekonomiska skäl inte har någon möjlighet att besöka sina barn kontinuerligt, även om fadern tillåter det. Eftersom barn förändras mycket snabbt, glömmer språket, kan få felaktiga förställningar om sin mor etc. är det viktigt med en regelbunden kontakt. Det måste vara möjligt att ge dessa kvinnor ett ekonomiskt bistånd för att de skall kunna upprätthålla kontakten med barnen. I</textBlock>
    <textBlock id="i-6555da9c6ad3551a">några fall har socialbidrag betalats ut ett par gånger, efter lång och ingående prövning. Men förståelsen för de här problemen är inte alltid tillräckligt stor.</textBlock>
    <textBlock id="i-8c82f021f31d6cd7">Det borde vara dags för regeringen att se över vilka möjligheter som kan finnas för att de här kvinnorna lättare skall kunna få ekonomiskt bistånd.</textBlock>
  </contentBlock>
  <contentBlock page="0" id="i-24997d2fafde4fec">
    <textBlock id="i-7fa90aa27c21c386">Kvinnorna det gäller kommer i kontakt med många myndigheter i sin förtvivlade jakt efter sina barn.</textBlock>
    <textBlock id="i-e7408cec3a00e38f">Förståelsen och kunskapen kring den djupa problematik som kvinnorna lever med är ofta alltför ringa. Det finns därför anledning att information och utbildning till olika myndigheter sätts i gång för att lättare kunna hjälpa den här gruppen. I vissa avseenden räcker mer kunskap, i andra fall är det förändrad lagstiftning som krävs.</textBlock>
    <textBlock id="i-3a1a0d2ab0800ec5">När frågorna om kvinnomisshandel i slutet på 1970-</textBlock>
    <textBlock id="i-5a5b53b878057ea6">talet äntligen sattes på den politiska dagordningen, så ledde det till många åtgärder, både av social och lagstiftningskaraktär från samhällets sida. De här kvinnorna kan inte längre ensamma bära på sin förtvivlan, utan att samhället på ett aktivt sätt försöker stödja dem. Nu är det dags för regeringen att sätta de här frågorna på dagordningen.</textBlock>
  </contentBlock>
  <contentBlock page="0" id="i-85af6488aeb02a7f">
    <textBlock id="i-752c265936b8c012">Det är också viktigt att regeringen tar initiativ till förnyade konventioner med andra länder i dessa ärenden. Förutom själva grundfrågan om vårdnaden, så är det viktigt är det skapas konventioner kring umgängesrätt, så att kvinnorna åtminstone ges en möjlighet att träffa barnen ensamma. Flera kvinnor har vittnat om svårigheterna att få vara med barnen ensamma, om de nu kommit så långt att de alls får träffa dem.</textBlock>
    <textBlock id="i-c14db04ae7d09a23">Kring umgängesrätten borde det vara möjligt att träffa avtal med andra länder.</textBlock>
  </contentBlock>
  <contentBlock page="0" id="i-7a2d09d65ac586cb">
    <textBlock id="i-e616d3461a91969f">Med hänvisning till ovanstående vill jag fråga utrikesministern:</textBlock>
  </contentBlock>
  <contentBlock page="0" id="i-7bc2a79e4076f625">
    <textBlock id="i-5ef9b7c16fa8d512">Är utrikesministern beredd att ta förnyade initiativ med berörda länder för att skriva konventioner om vårdnad och umgänge?</textBlock>
  </contentBlock>
  <contentBlock page="0" id="i-302f4d02c6534ea9">
    <textBlock id="i-15be92c0db69745e">Är utrikesministern beredd att utvisa de utländska medborgare som rövat bort barnen?</textBlock>
  </contentBlock>
  <contentBlock page="0" id="i-fb608af13982f7d1">
    <textBlock id="i-69cf0cb270e3d7ec">Är utrikesministern beredd att ändra lagen så att svenskt medborgarskap inte skall kunna beviljas när man brutit mot lagen och rövat bort barnen?</textBlock>
  </contentBlock>
  <contentBlock page="0" id="i-780729e7fef6c93d">
    <textBlock id="i-10b70680ef7a45d9">Är utrikesministern beredd att verka för att svenska myndigheter ger de här kvinnorna allt stöd, både socialt, juridiskt och ekonomiskt?</textBlock>
  </contentBlock>
  <contentBlock page="0" id="i-2acde780272c8c15">
    <textBlock id="i-252292fb5a43b503">5 § Anmälan om frågor</textBlock>
  </contentBlock>
  <contentBlock page="0" id="i-fca30d25d0396adb">
    <textBlock id="i-15af06a4b925cbdf">Anmäldes att följande frågor framställts</textBlock>
  </contentBlock>
  <contentBlock page="0" id="i-dfe40371a9079353">
    <textBlock id="i-8033e73ce605729e">den 7 mars</textBlock>
  </contentBlock>
  <contentBlock page="0" id="i-470204ad52dac831">
    <textBlock id="i-30c351e2e33c951d">1990/91:453 av Berith Eriksson (v) till statsrådet</textBlock>
    <textBlock id="i-8368ccbc9042ade4">Maj-Lis Lööw om förläggningen av flyktingbarn:</textBlock>
  </contentBlock>
  <contentBlock page="0" id="i-34f3508dee52b993">
    <textBlock id="i-72ed4540c6ad87ff">Efter att ha sett hur illa ett av landets flyktingförläggningar fungerar, med nedslitna trånga lokaler, med många i varje rum, med barn som inte har möjlighet att röra sig fritt etc., så anser jag att Sverige inte följer FNs konvention om barnets rättigheter. En konvention som vi undertecknat. Den standard som vi erbjuder flyktingbarnen är ibland långt under den standard som vi anser ska finnas för att barn ska ges förutsättningar till en god fysisk, psykisk, andlig, moralisk och social utveckling.</textBlock>
  </contentBlock>
  <contentBlock page="0" id="i-32415e5903038f8e">
    <textBlock id="i-2caf51024dc8583f">Min fråga är: Vilken levnadsstandard anser invandrarministern att ett flyktingbarn ska ha i</textBlock>
    <textBlock id="i-5e8a43cfa5483c81">Sverige?</textBlock>
  </contentBlock>
  <contentBlock page="0" id="i-9acfce1aebeb7505">
    <textBlock id="i-bdd1baec141f7240">1990/91:454 av Berith Eriksson (v) till statsrådet</textBlock>
    <textBlock id="i-57c2d107056a2219">Maj-Lis Lööw om förordnade av god man för föräldralösa flyktingbarn:</textBlock>
  </contentBlock>
  <contentBlock page="0" id="i-d60e0c1f802cbd15">
    <textBlock id="i-a6ae2ddffb5c96f3">För att skydda minderåriga som inte har sina föräldrar tillgängliga så finns möjligheten att förordna en god man för barnet. Det händer nu att ensamma flyktingbarn får vara i landet många månader utan att få någon god man. Enligt rekommendationer ska detta göras i särskild ordning så fort polisen anmält att ett ensamt barn kommit till landet. Dessa rekommendationer följs inte.</textBlock>
  </contentBlock>
  <contentBlock page="0" id="i-009cf0ed1672891e">
    <textBlock id="i-fdac7fa01fa60e85">Min fråga är: Vad kommer invandrarministern att göra för att underåriga som inte har någon rättsförmåga får en god man som kan vårda barnets angelägenheter?</textBlock>
  </contentBlock>
  <contentBlock page="0" id="i-31fc3f22d7e75089">
    <textBlock id="i-d400358fea417e21">1990/91:455 av Stig Bertilsson (m) till bostadsministern om idrottsrörelsens ekonomiska villkor:</textBlock>
  </contentBlock>
  <contentBlock page="0" id="i-eee1ff708328d36f">
    <textBlock id="i-f4aea261f1f1b029">I en interpellation, daterad den 13 februari 1991, ställd till idrottsminister Ulf Lönnqvist, har jag efterfrågat om statsrådet är beredd att medverka till att ge idrottsföreningar avdragsrätt för ingående moms. Frågan om en utredning om de ideella föreningarnas avgifts- och skattesituation har också aktualiserats i interpellationen.</textBlock>
  </contentBlock>
  <contentBlock page="0" id="i-d55c74b3d3a94130">
    <textBlock id="i-77201380ab5d359f">Interpellationen var ställd till idrottsministern mot bakgrund av hans uttalanden om föreningars möjligheter att genom olika manövrar undgå beskattning. Statsrådet har bl.a. anvisat bildandet av ekonomiska föreningar som en för föreningslivet i detta avseende framkomlig väg.</textBlock>
  </contentBlock>
  <contentBlock page="0" id="i-a669ddb9fc28b4cb">
    <textBlock id="i-1e72f3ebc8c1e802">Jag har nu erfarit att interpellationen överlämnats till biträdande finansministen för besvarande. Mot bakgrund härav och mot bakgrund av att de åtgärder som idrottsministern uttalat sig för har ifrågasatts och dessutom liknar skatteplanering --</textBlock>
    <textBlock id="i-f1c522c124cd0fbc">något som man vanligtvis inte förknippar med ideella föreningars verksamhet, vill jag ställa följande fråga till idrottsministern:</textBlock>
  </contentBlock>
  <contentBlock page="0" id="i-638840a283a65b0e">
    <textBlock id="i-8f64478c815f2480">Står de av idrottsministern föreslagna åtgärderna i överensstämmelse med nu gällande skattelagstiftning?</textBlock>
  </contentBlock>
  <contentBlock page="0" id="i-9faca7430678359d">
    <textBlock id="i-2d50702923715b98">1990/91:456 av Annika Åhnberg (v) till statsrådet</textBlock>
    <textBlock id="i-ffc8ad7f18e9f714">Margot Wallström om stödet till konsumentorganisationerna:</textBlock>
  </contentBlock>
  <contentBlock page="0" id="i-1325e5025e666a97">
    <textBlock id="i-891d59837c6514c6">Vart tog stödet till konsumentorganisationerna vägen?</textBlock>
  </contentBlock>
  <contentBlock page="0" id="i-2b1ecb6424b4ae9e">
    <textBlock id="i-73057b49e416b883">Riksdagen biföll våren 1990, i samband med det livsmedelspolitiska beslutet, delvis en motion från vänsterpartiet om ekonomiskt stöd till konsumentorganisationer. Syftet var att öka möjligheterna att i omställningsperioden bevaka konsumenterna intressen.</textBlock>
  </contentBlock>
  <contentBlock page="0" id="i-6179a988cb731108">
    <textBlock id="i-4313594a1918e8d2">Beloppet 2 000 000 kr. var litet i förhållande till behovet och i jämförelse med de belopp som satsades på omställningen i övrigt, men det var en början. Det dröjde länge innan konsumentverket började fördela pengarna. Nu visar det sig att de till största delen går till stora institutionaliserade och ekonomiskt välförsedda organisationer, som borde ha engagerat sig på eget initiativ och med egna medel för länge sedan.</textBlock>
  </contentBlock>
  <contentBlock page="0" id="i-6dfcece8b1bdb278">
    <textBlock id="i-9c97e9583890706d">Mot bakgrund av ovanstående vill jag fråga: Avser regeringen vidta åtgärder för att öka ideella konsumentorganisationers möjligheter att i samband med den nya livsmedelspolitiken bevaka konsumenternas intressen?</textBlock>
  </contentBlock>
  <contentBlock page="0" id="i-5def0f75c43c4aa9">
    <textBlock id="i-96b1fceb4ab2faaf">den 8 mars</textBlock>
  </contentBlock>
  <contentBlock page="0" id="i-1cb69e4e784013f4">
    <textBlock id="i-e35746356ef527b7">1990/91:457 av Hugo Andersson (c) till miljöministern om miljösamarbetet med Lettland:</textBlock>
  </contentBlock>
  <contentBlock page="0" id="i-614a8a526b6ec644">
    <textBlock id="i-157f2161c0a745e6">Riksdagen beslutade 1990 om ett ekonomiskt stöd till Estland, Lettland och Litauen. Stödet skall enligt beslutet bl.a. inriktas på att hjälpa till med finansieringen av nödvändiga miljöåtgärder. Stödet kanaliseras via UD.</textBlock>
  </contentBlock>
  <contentBlock page="0" id="i-86566ebd2e122a5c">
    <textBlock id="i-7e6c370d9521d64d">Centern ansåg att bättre effektivitet i stödet skulle uppnås om miljösamarbetet kanaliserats via myndigheter som redan arbetar med miljöfrågor.</textBlock>
  </contentBlock>
  <contentBlock page="0" id="i-01425b628f05c7d0">
    <textBlock id="i-2fc2878404210ee6">Enligt företrädare för det lettiska parlamentet startade samarbetet mellan Lettland och Sverige bra. Tyvärr anser man nu att den svenska regeringen tappat tempo i miljösamarbetet.</textBlock>
    <textBlock id="i-4fd85e4fe9d80273">Miljösituationen kräver snabba insatser. Det är därför nödvändigt att regeringen gör stora insatser för att snabba på hjälpinsatserna.</textBlock>
  </contentBlock>
  <contentBlock page="0" id="i-9a740bd602c0ee7b">
    <textBlock id="i-60ce5b11969f3135">Vilka åtgärder avser miljöministern att vidta för att snabbt fullfölja den beslutade hjälpen på miljöområdet till Lettland?</textBlock>
  </contentBlock>
  <contentBlock page="0" id="i-e1594b429974f1c3">
    <textBlock id="i-9416d65c4e7d9f44">1990/91:458 av Per-Ola Eriksson (c) till industriministern om småföretagens behov av bankkrediter:</textBlock>
  </contentBlock>
  <contentBlock page="0" id="i-1beb6c1bbce86871">
    <textBlock id="i-d5a1611bdf781c97">Småföretagen är näringslivets ryggrad och framtid.</textBlock>
    <textBlock id="i-c0eb31a99634682d">Det är dessa företag som skall växa och trygga sysselsättningen. På områden som innovationer, produktutveckling och ny teknik spelar de mindre företagen en betydande roll.</textBlock>
  </contentBlock>
  <contentBlock page="0" id="i-8fadf19c78ca3814">
    <textBlock id="i-7dc63607b68dacf2">Bankernas kreditgivning till småföretagen är viktig för att de skall kunna utvecklas. Den stramare hållning som bankerna nu uppvisar mot småföretagen inger därför oro.</textBlock>
  </contentBlock>
  <contentBlock page="0" id="i-3388a39aec53ec84">
    <textBlock id="i-9a318413d5eb5407">Med anledning av detta vill jag till industriministern ställa följande fråga:</textBlock>
  </contentBlock>
  <contentBlock page="0" id="i-0320c701b1aef137">
    <textBlock id="i-8e548f7abc9581d7">Vilka åtgärder avser industriminister vidta för att trygga småföretagens behov av bankkrediter?</textBlock>
  </contentBlock>
  <contentBlock page="0" id="i-8015f58dced9143d">
    <textBlock id="i-eef89d91d2b50005">1990/91:459 av Per-Ola Eriksson (c) till statsrådet</textBlock>
    <textBlock id="i-99676c6c6d872e25">Anita Gradin om ett eventuellt avtal med EG inom jordbruksområdet:</textBlock>
  </contentBlock>
  <contentBlock page="0" id="i-63464c991d7d81a7">
    <textBlock id="i-ba3279a538f108bf">I utrikeshandelsministerns information till riksdagen den 7 mars 1991 om EES-</textBlock>
    <textBlock id="i-7f268607ec8c212f">förhandlingarna anfördes bl.a. följande: ''Inom ramen för en tillfredsställande helhetslösning som också beaktar Sveriges offensiva intressen -- bl.a.</textBlock>
    <textBlock id="i-43e39fd8f02541e6">vad gäller livsmedelsprodukter -- kan ytterligare liberaliseringar aktualiseras.''</textBlock>
  </contentBlock>
  <contentBlock page="0" id="i-b8865fecb1d197b8">
    <textBlock id="i-ed374fe4141a0836">Jag vill med anledning av detta fråga utrikeshandelsministern:</textBlock>
  </contentBlock>
  <contentBlock page="0" id="i-9e89fb948424d341">
    <textBlock id="i-5ad9a841019b4278">Förbereder den svenska regeringen ett bilateralt avtal med EG inom jordbruksområdet i anslutning till ett EES-avtal, med syfte att försämra det svenska gränsskyddet och vad omfattar i så fall överläggningarna?</textBlock>
  </contentBlock>
  <contentBlock page="0" id="i-4c81ad3a8798ede6">
    <textBlock id="i-5114229d88478cbb">1990/91:460 av Arne Mellqvist (s) till statsrådet</textBlock>
    <textBlock id="i-5d9c1af3c08456c3">Göran Persson om studiestödorganisationen:</textBlock>
  </contentBlock>
  <contentBlock page="0" id="i-93d0302838b728dc">
    <textBlock id="i-3a5fc5edc106753a">Efter förslag från regeringen godkände riksdagen i våras riktlinjerna för en successiv övergång till en organisation med en sammanhållen länsstudiestödsnämnd i varje län samt bemyndigade också regeringen att vidta de förberedelseåtgärder som behövs för att kunna genomföra omorganisationen.</textBlock>
  </contentBlock>
  <contentBlock page="0" id="i-0e001626680339ea">
    <textBlock id="i-405183d921d67bd7">Jag upplever dock att processen har bromsats upp.</textBlock>
  </contentBlock>
  <contentBlock page="0" id="i-9306cea67599de07">
    <textBlock id="i-30fe1a7b620b367c">Vilka åtgärder avser regeringen att vidta för att den av riksdagen godkända omorganisationen av studiestödsorganisationen skall fullföljas?</textBlock>
  </contentBlock>
  <contentBlock page="0" id="i-ab387b81cc7864cf">
    <textBlock id="i-c70802e6d87a1eb7">1990/91:461 av Marianne Jönsson (c) till socialministern om pensionstillägg för föräldrar som vårdat handikappat barn:</textBlock>
  </contentBlock>
  <contentBlock page="0" id="i-8a24526880faadbc">
    <textBlock id="i-5aa33d5a0f2a085a">Fr.o.m. den 1 januari 1991 utgår ett särskilt pensionstillägg till de föräldrar som under sin yrkesverksamma tid avsått från förvärvsarbete för att vårda handikappat barn. På grund härav har de inte kunnat erhålla några ATP-poäng.</textBlock>
  </contentBlock>
  <contentBlock page="0" id="i-2a60187ae8ae6536">
    <textBlock id="i-a1ba6816fbeb7177">I SFS 90:773 av den 3 juli 1990 anges de kriterier som skall vara uppfyllda för att särskilt pensionstillägg skall utgå. För att få detta skall man bl.a. ha vårdat sitt handikappade barn i minst tio år.</textBlock>
    <textBlock id="i-08de5334fb21cec0">Det handikappade barnet skall ha uppburit såväl förtidspension som handikappersättning. Vidare skall hänsyn tas till om barnet har tillbringat tid i skolan m.m.</textBlock>
  </contentBlock>
  <contentBlock page="0" id="i-cbc4fd0caf54eddd">
    <textBlock id="i-878c773d37f4e605">Reglerna för att erhålla det särskilda pensionstillägget har vist sig vara mycket snäva.</textBlock>
    <textBlock id="i-12fad02bf5c03675">Många som vårdat handikappat barn och trott sig kunna erhålla det särskilda pensionstillägget får besvikna konstatera att denna reform ej gäller dem.</textBlock>
  </contentBlock>
  <contentBlock page="0" id="i-0e0dd64eeeab818a">
    <textBlock id="i-93516bdeab4956e9">Föräldrar som vårdar handikappade barn utför en stortartad insats. De har rätt att kräva samhällets stöd. Det särskilda pensionstillägget utmålades av den socialdemokratiska regeringen som en stor förbättring. Föräldrar till handikappade barn kan instämma häri.</textBlock>
  </contentBlock>
  <contentBlock page="0" id="i-dd8d33054712463f">
    <textBlock id="i-c4f25038f5167f58">Jag vill därför ställa följande fråga till socialministern:</textBlock>
  </contentBlock>
  <contentBlock page="0" id="i-0d0b3d84744e1125">
    <textBlock id="i-5d25758cf2fc0eab">Vilka åtgärder är regeringen beredd att vidta för att möjliggöra för förälder som vårdat handikappat barn att lättare erhålla särskilt pensionstillägg?</textBlock>
  </contentBlock>
  <contentBlock page="0" id="i-94bfab23457c89aa">
    <textBlock id="i-730f9bf11f2b961a">6 § Kammaren åtskildes kl 14.02.</textBlock>
  </contentBlock>
  <contentBlock page="0" id="i-e14723b013283844">
    <textBlock id="i-e20087a807d3268d">Förhandlingarna leddes av förste vice talmannen.</textBlock>
  </contentBlock>
</protocol>
