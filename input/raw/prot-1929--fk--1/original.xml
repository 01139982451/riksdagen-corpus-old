<protocol id="prot-1929--fk--1">
  <contentBlock page="0" id="i-8fd3fd80af9a78cf">
    <textBlock id="i-538739c5851b25e0">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-62d4b119ce997688">
    <textBlock id="i-a53b5f8983c32d58">1929. Första kammaren. Nr I.</textBlock>
  </contentBlock>
  <contentBlock page="0" id="i-74cd163cfffe6c20">
    <textBlock id="i-16c57cd6f2e043fa"> </textBlock>
  </contentBlock>
  <contentBlock page="0" id="i-d337a916ccfd473b">
    <textBlock id="i-18a3df1c030a27ff"> </textBlock>
  </contentBlock>
  <contentBlock page="0" id="i-44290841ea79dd8f">
    <textBlock id="i-4bbfd872ca6a628c">Sedan i kraft av $ 49 regeringsformen och $ 2 riksdagsordningen riksdagen sammankommit till lagtima möte här i huvudstaden torsdagen den 10 januari 1929, sammanträdde riksdagens första kammare i den uti riksdagens hus för kanimaren anordnade samlingssal samma dag,</textBlock>
  </contentBlock>
  <contentBlock page="0" id="i-4e89a32381fd1338">
    <textBlock id="i-ad00f36725e4c44e">Torsdagen den 10 januari kl. 11 f. m.</textBlock>
  </contentBlock>
  <contentBlock page="0" id="i-ce2cfb6b3ba2277c">
    <textBlock id="i-936ac3d893190ceb">Herr Lindhagen framträdde till talmansbordet och yttrade: Ärade församling! Med stöd av konstitutionell praxis tillåter Jag mig vid detta tillfälle yttra några ord om den politiska situationen.</textBlock>
    <textBlock id="i-5b9b17d78fa6f69a">Vi stå inför tecknet av förra årets nyval till andra kammaren. Folket har talat och parlamentarismen visat vad den förmått. Glädjen över några nyvunna mandat har snart utslocknat. Förlusten av en handfull platser eller mindre har avkastat ansatser till självprövning, vilken inom kort väsentligen uppgivits. Slutresultatet är i stort sett negativt nu som förut. Idélivet har ej förunnats någon uppblomstring, och maktbalansen är i grunden oförändrad. Valets möda och utgifter kunna synas förspillda.</textBlock>
    <textBlock id="i-bec85bf55e873062">En sådan situation bör emellertid vara ägnad att väcka eftertanke över utvecklingens riktlinjer och det parlamentariska systemets uppgifter i världsordningen.</textBlock>
    <textBlock id="i-f290e30a8a9ca060">Hur förhåller det sig i själva verket?</textBlock>
    <textBlock id="i-8dc47f3e1e3a59be">Inom varje människas barm bor dels en kapitalist, som gärna vill behålla vad han har, och dels en kommunist, som gärna vill dela med andra vad han icke har. Detta inhysesförhållande har människan gemensamt med djuren. Det är materien, som talar. Att äta och att ätas, det är djungelns lag.</textBlock>
    <textBlock id="i-29acbb8f143327ad">Men dessutom dväljes en gud inom varje människa. Hon har nämligen möjligheter att handla »efter bästa förstånd och samvete». Förståndet spänner en bro av kompromisser mellan stoftets och andens riken. Från samvetet åter, andens odödlige stridsman, utströmmar den oförstörbara och segrande enhetsfronten mellan människorna. Denna realitet, den största som finnes, humaniserar människodjuret och möjliggör sambhällsbildningar. Det är på den som drömmen om framtiden både materiellt och själsligt är grundmurad.</textBlock>
    <textBlock id="i-92167776affb4b0d">Detta ostridiga naturvetenskapliga förhållande uppdelar utvecklingen i tre epoker, vildmarkens, civilisationens och kulturens tidsåldrar. Civilisationen, vår tids epok, utmärkes av den primära ekonomiska skumplöjningen under ledning av makten med hjälp av tämjda naturkrafter. Bortom civilisationen förtonar kulturen grundad på djupplöjning samt uppburen av ekonomiskt och andligt fria människor.</textBlock>
    <textBlock id="i-e99771591b1f4a8b">Hur långt har vår tid hunnit i detta framåtskridande?</textBlock>
  </contentBlock>
  <contentBlock page="0" id="i-c0405467c5db5bf7">
    <textBlock id="i-2eb3cadc6841d2e5">Första kammarens protokoll 1929. Nr 1 . 1</textBlock>
  </contentBlock>
  <contentBlock page="1" id="i-1d5674334b769212">
    <textBlock id="i-a835dea22f2757ce">Nr 1.</textBlock>
  </contentBlock>
  <contentBlock page="1" id="i-5622cda595ae98eb">
    <textBlock id="i-5872108e5968b953">2 Torsdagen den 10 januari.</textBlock>
  </contentBlock>
  <contentBlock page="1" id="i-c1cd054a84430d57">
    <textBlock id="i-a227989607b1ac79">På teknikens område befinna vi oss för närvarande i en guldålder. En modern oceanångare är ett under, flygskeppet ett förverkligat luftslott och radiovågornas hemlighet en saga, som »sanning blev en gång». I de andliga verkligheternas värld går vildmarkens brytande långsammare. Där råder ännu stenålder. Våra hjärtans hårdhet är ett svårarbetat material, och den goda viljans regim dröjer.</textBlock>
    <textBlock id="i-9ec9bf2bba2912cb">Vi dväljas således nu i civilisationens högsommar. Maktställena tävla om att till sin fördel tämja våra lidelser, och intressekampen rasar på djupen.</textBlock>
    <textBlock id="i-2f3c6807ab55d51c">Parlamentarismens nuvarande vanskligheter komma en gång att betvingas. På ruinerna av civilisationen uppbygges av de många små krafterna 1 tidernas längd kulturen. Samvetsfronten mellan alla människor är uppenbarligen den stora realitet, på vilken all framfärd grundas. I dess tecken skall folkväldet lösas ur sitt tvång och den allmänna rösträtten kunna uträtta något väsentligt.</textBlock>
    <textBlock id="i-6cd90666c3aed4b3">Jag tror därför, att jag ej misstolkar den politiska situationen, då jag nu uttalar den förvissningen, att även vid det kommande riksmötet skall en varm våg av god vilja i mångt och mycket skingra och förmildra tidens kamp om makten, ägodelarna och livsuppehället.</textBlock>
    <textBlock id="i-9eddb9a42e2a7d10">Med denna förväntan förklarar jag våra förhandlingar öppnade.</textBlock>
  </contentBlock>
  <contentBlock page="1" id="i-f8cf8f64e13b6d7c">
    <textBlock id="i-256eb9fcf48bdf4f">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i 8 I mom. 2 av kammarens ordningsstadga anmodat filosofie magistern Lode Wistrand att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="1" id="i-9d6ad0983e941555">
    <textBlock id="i-ca7e59d9d246d10c"> </textBlock>
  </contentBlock>
  <contentBlock page="1" id="i-0d45b6767d504d8d">
    <textBlock id="i-ff272ab7e142b0d7"> </textBlock>
  </contentBlock>
  <contentBlock page="1" id="i-87ccb898f7517658">
    <textBlock id="i-11cb0f696f93a5a0">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="1" id="i-29bdea890a306cf4">
    <textBlock id="i-c4a058f2d56e6125">Protokoll, hållet inför statsrådet och chefen för justitiedepartementet den 4 januari 1929.</textBlock>
  </contentBlock>
  <contentBlock page="1" id="i-729ada864d600fef">
    <textBlock id="i-162e9642554c0d6c">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valda fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen verkställas innan årets lagtima riksdag sammanträdde; och infunno sig nu av fullmäktige i riksbanken herrar E. Kristensson, L. Widell och M. Fehr samt av fullmäktige i riksgäldskontoret herrar K. E. H. Hildebrand, greve G. Lagerbjelke och G. Kobb.</textBlock>
    <textBlock id="i-5c44d7c5f302533c">Till justitiedepartementet hade insänts fullmakter dels för 19 personer, som vid val i september 1928 för vissa valkretsar utsetts till ledamöter av riksdagens första kammare under en tid av åtta år, räknade från och med den 1 januari 1929, dels ock för 11 personer, som, efter det ledamöter av kammaren avgått, vid nya röstsammanräkningar blivit utsedda att inträda i de avgångnas ställe.</textBlock>
    <textBlock id="i-d756e7c19d4ebbb0">Då handelsföreståndaren Sigfrid Palm i Sala, lantbrukaren Anders Paulsen i Arlöv och lantbrukaren Axel Pehrsson i Bramstorp, vilka utsetts till ledamöter av första kammaren, Palm för Södermanlands län och Västmanlands län samt Paulsen och Pehrsson för den valkrets, som omfattar Malmöhus län med Malmö stad och Hälsingborgs stad, sedermera avsagt sig uppdragen, blevo de för dem utfärdade fullmakterna undantagna från granskning.</textBlock>
    <textBlock id="i-a93a0671372f09e0">Vid granskning av övriga fullmakter framställdes icke någon anmärkning</textBlock>
  </contentBlock>
  <contentBlock page="1" id="i-54ee95008edecd90">
    <textBlock id="i-7fead9dba64183ab">mot desamma.</textBlock>
  </contentBlock>
  <contentBlock page="2" id="i-93b5d3b6e0fc9975">
    <textBlock id="i-fc2f3379c71e4e31">Torsdagen den 10 januari. 3 Nrl1</textBlock>
  </contentBlock>
  <contentBlock page="2" id="i-697813e0b5c6ea2b">
    <textBlock id="i-7947c52253bf6e78">Protokoll över granskningen jämte förteckning å de granskade fullmakterna skulle tillika med dessa överlämnas till kammaren.</textBlock>
  </contentBlock>
  <contentBlock page="2" id="i-0f619669563d1ab2">
    <textBlock id="i-de32813ba258a2a4">I ämbetet: Erik M. Kellberg.</textBlock>
  </contentBlock>
  <contentBlock page="2" id="i-a62bb5883dfc590e">
    <textBlock id="i-ecc04a15a16409b5">Den åberopade förteckningen lydde sålunda:</textBlock>
  </contentBlock>
  <contentBlock page="2" id="i-387305da45ba32ed">
    <textBlock id="i-c3847eed3773252b">Förteckning å ledamöter av riksdagens första kammare enligt fullmakter, granskade inför chefen för justitiedepartementet den 4 januari 1929.</textBlock>
  </contentBlock>
  <contentBlock page="2" id="i-0262642f735b6927">
    <textBlock id="i-9dd4fa7880793e77">Stockholms stad.</textBlock>
  </contentBlock>
  <contentBlock page="2" id="i-1ca0334ca0182fa8">
    <textBlock id="i-a2a25f65362c21dd">1. Direktören Allan Cederborg. 2. Översten Erik Mathias Hjalmar Gustafsson Testrup i Kristanstad.</textBlock>
  </contentBlock>
  <contentBlock page="2" id="i-04d50038289d165c">
    <textBlock id="i-e400f4e5a28b2a8a">Stockholms län och Uppsala län. 3. Fabrikören Johan Larsson i Örbyhus.</textBlock>
  </contentBlock>
  <contentBlock page="2" id="i-92776b1acc49ab54">
    <textBlock id="i-aa5c01575ceb5766">Södermanlands län.</textBlock>
  </contentBlock>
  <contentBlock page="2" id="i-3b4a972884052fb7">
    <textBlock id="i-f824fd43129c1207">jå. Jägmästaren Carl Gustaf Ludvig Hugosson Tamm i Fagersta. 3. Folkskolläraren David Norman i Fagersta.</textBlock>
  </contentBlock>
  <contentBlock page="2" id="i-afefe7d54acd78f5">
    <textBlock id="i-71a3108e634e7ccf">Malmöhus län med Malmö stad och Hälsingborgs stad.</textBlock>
  </contentBlock>
  <contentBlock page="2" id="i-1a92715b842e52ef">
    <textBlock id="i-364da2995f359a60">6. Trädgårdsodlaren Nils August Nilsson i Kabbarp. 7. LTantbrukaren Anders Henriksson i Lomma. 8. Läroverksadjutanten Olof Olsson i Göteborg. 9. Borgmästaren Knut Ebbe von Geijer i Trälleborg. 10. Redaktören Johan Nilsson i Malmö. 11. Hemmansägaren Jöns Pålsson i Anderslöv. 12. Domänintendenten Sven Linders i Nevitshög. 13. Lantbrukaren Jöns Jönsson i Slätåker. 14. F.d. generalkrigskommissarien Klas Värner Rydén i Lidingö. 15. Häradshövdingen Ivar Erik Öhman i Malmö. 16. Målarmästaren Edwin Bernhard Berling i Hälsingborg. 17. Lantbrukaren Axel Löfvander i Södra Sallerup.</textBlock>
  </contentBlock>
  <contentBlock page="2" id="i-b7f4dd4090464803">
    <textBlock id="i-3fd44d97ce9022d8">Göteborgs stad.</textBlock>
  </contentBlock>
  <contentBlock page="2" id="i-5c20b9762a982055">
    <textBlock id="i-cc0ae0cca2cbcfe2">18. Sjökaptenen Oskar Anselm Nordborg. 19. Bankofullmäktigen Emil Kristensson.</textBlock>
  </contentBlock>
  <contentBlock page="2" id="i-7557c2646f7b505f">
    <textBlock id="i-ee54795d3742f685">Värmlands län. 20. Godsägaren Fredrik Julin i Åmberg.</textBlock>
  </contentBlock>
  <contentBlock page="2" id="i-0fb52662462ccbea">
    <textBlock id="i-be282e4ccf097f2c">Gävleborgs län med Gävle stad.</textBlock>
  </contentBlock>
  <contentBlock page="2" id="i-d51fe12966d62fc3">
    <textBlock id="i-4d0e69bb5cff5bd2">21. Överdirektören Rickard Johannes Sandler i Stockholm. 22. Möbelhandlaren Carl Edmund Eriksson i Ljusdal.</textBlock>
    <textBlock id="i-df9e7083b0ac92f8">23. Hemmansägaren Carl Gustaf Schedin i Torsång.</textBlock>
    <textBlock id="i-e890f1e9642b3f7b">24. Redaktören Nils Sigfrid Norling i Gävle.</textBlock>
    <textBlock id="i-cb4cafbca6307919">25. Lantbrukaren Jonas Andersson i Hedsta.</textBlock>
    <textBlock id="i-34953bc1d0ed9f5c">26. Förste postiljonen Per Granath i Hudiksvall.</textBlock>
    <textBlock id="i-24d6adf775b7430b">27. Bageriföreståndaren Carl August Carlsson i Gävle.</textBlock>
  </contentBlock>
  <contentBlock page="3" id="i-b734a6ac9d2d578e">
    <textBlock id="i-2d18fcb6830c880a">Nr 1. 4 Torsdagen den 10 januari.</textBlock>
  </contentBlock>
  <contentBlock page="3" id="i-d3c695ccf684f06c">
    <textBlock id="i-f998d1d037ccc412">Vidare upplästes och lades till handlingarna ett från justitiedepartementet ankommet protokoll, så lydande:</textBlock>
  </contentBlock>
  <contentBlock page="3" id="i-9660523e8047f559">
    <textBlock id="i-da4c855721653c16">Protokoll hållet inför statsrådet och chefen för justitiedepartementet den 10 januari 1929.</textBlock>
  </contentBlock>
  <contentBlock page="3" id="i-a2222f12050a9963">
    <textBlock id="i-ad84d4fdeaf240e5">Till justitiedepartementet hade från länsstyrelsen i Kopparbergs län insänts en den 8 januari 1929 dagtecknad riksdagsmannafullmakt av innehåll, att, sedan f. d. rådmannen Ernst Lyberg blivit för Kopparbergs läns valkrets utsedd till ledamot av riksdagens första kammare för en tid av åtta år, räknade från och med den 1 januari 1928, men denna plats blivit ledig, vid förrättning enligt 26 8 av lagen om val till riksdagen grosshandlaren Em. Bjurström i Hedemora blivit utsedd att inträda såsom ledamot av nämnda kammare för tiden till den 1 januari 1936.</textBlock>
    <textBlock id="i-858206326caa5f7b">Vid granskning av fullmakten, som företogs inför statsrådet och chefen för justitiedepartementet samt vidare av vederbörande fullmäktige i riksbanken och riksgäldskontoret, framställdes mot fullmakten icke någon anmärkning.</textBlock>
    <textBlock id="i-2f6b77637677d909">Protokoll över vad sålunda förekommit skulle jämte den granskade fullmakten överlämnas till kammaren.</textBlock>
  </contentBlock>
  <contentBlock page="3" id="i-34dd3a63e285bc9a">
    <textBlock id="i-e0fada09080474ff">I ämbetet: Erik M. Kellberg.</textBlock>
  </contentBlock>
  <contentBlock page="3" id="i-d7b04c7f1c5ae231">
    <textBlock id="i-13f03d3a5266db3a">Enligt $ 2 i ordningsstadgan för kammaren anställdes upprop av kammarens ledamöter, varvid såsom frånvarande antecknades:</textBlock>
  </contentBlock>
  <contentBlock page="3" id="i-277e508693b83c9c">
    <textBlock id="i-088775505a0e2657">herr Gustafsson, Per, » Löfvander, » Lundell, fröken Hesselgren, herr Sandler, » Schedin, » Asplund.</textBlock>
  </contentBlock>
  <contentBlock page="3" id="i-57bbdcff6eb0be6a">
    <textBlock id="i-1837c56100aa4ea0">Följande till kammaren inkomna ansökning upplästes:</textBlock>
  </contentBlock>
  <contentBlock page="3" id="i-0a082aba0354423a">
    <textBlock id="i-208a07115f68bc65">Till riksdagens första kammare. Med hänvisning till bifogade läkareintyg får jag vördsamt hemställa om ledighet från riksdagsarbetet under fem veckor till den 15 februari detta år. Benestad, Alvesta den 4 januari 1929.</textBlock>
  </contentBlock>
  <contentBlock page="3" id="i-39e509c07412bd1a">
    <textBlock id="i-c433d806396e8335">Per Gustafsson.</textBlock>
  </contentBlock>
  <contentBlock page="3" id="i-7fde02638b08b5f4">
    <textBlock id="i-ed70295762a660f3">Det i ansökningen åberopade läkarintyget lydde sålunda:</textBlock>
  </contentBlock>
  <contentBlock page="3" id="i-e095bfb2dcf40cae">
    <textBlock id="i-052682d9c2b97b73">Att ledamoten av riksdagens första kammaren Per Gustafsson i Benestad på grund av benbrott ej kan deltaga i riksdagsarbetet före den 15 februari 1929 intygas härmed.</textBlock>
  </contentBlock>
  <contentBlock page="3" id="i-f2264bf7111658e3">
    <textBlock id="i-6e20a7e7c8e29018">Benestad den 31 dec. 1928. T. Vesterlund,</textBlock>
  </contentBlock>
  <contentBlock page="3" id="i-2fb7b12b652c0be7">
    <textBlock id="i-c581fe8d889e525c">Provinsialläkare.</textBlock>
  </contentBlock>
  <contentBlock page="3" id="i-8872ccea6cab2115">
    <textBlock id="i-3e0c8eb793b05ea2">Den begärda ledigheten beviljades.</textBlock>
  </contentBlock>
  <contentBlock page="4" id="i-926ae21975475d32">
    <textBlock id="i-f32e71f89eed2449">Torsdagen den 10 januari. 5</textBlock>
  </contentBlock>
  <contentBlock page="4" id="i-4fa7d4ed624c4219">
    <textBlock id="i-76327dc8fa5d3194">Vidare upplästes följande inkomna läkarintyg:</textBlock>
    <textBlock id="i-61c2fb2708493c50">Att riksdagsmannen Axel Löfvander, Södra Sallerup, på grund av influensa tills vidare är oförmögen infinna sig vid årets riksdag, intygar</textBlock>
    <textBlock id="i-fd489c0e7845cac2">Malmö 8 januari 1929.</textBlock>
    <textBlock id="i-e13b41e208e41002">Axel Ekelund, Förste provinsialläkate. Till riksdagens första kammare.</textBlock>
    <textBlock id="i-b0a1c0aaaeed4ef5">Ledamoten av riksdagens första kammare, godsägaren herr E. A. Lundell är på grund av sjukdom (Erysipelas) förhindrad att under närmaste tiden deltaga 1 riksdagsarbetet, intygar</textBlock>
    <textBlock id="i-e31f2ddcce6323e9">Falköping den 8 januari 1929.</textBlock>
    <textBlock id="i-7069fa8b2e119172">Uno Lindgren, Lasarettsläkare.</textBlock>
  </contentBlock>
  <contentBlock page="4" id="i-b0b10d11a3734c4f">
    <textBlock id="i-3c379114d17364a4">Ytterligare upplästes tre till kammaren inkomna ansökningar, så lydande:</textBlock>
  </contentBlock>
  <contentBlock page="4" id="i-ec976f2fda8884b4">
    <textBlock id="i-3f27ac4022822a01">Riksdagens första kammare, Stockholm. Anhålles vördsamt om ledighet från riksdagsarbetet under 10 och 11 för tjänsteresa. K. Hesselgren.</textBlock>
  </contentBlock>
  <contentBlock page="4" id="i-e56e4b64bbee6220">
    <textBlock id="i-8a2265785f463269">Till herr talmannen i riksdagens första kammare.</textBlock>
    <textBlock id="i-a301934b55a92cf0">Undertecknad, som t. o. m. 9 januari beviljats sjukledighet och i anslutning därtill följande dagar åtnjuter semester från min tjänst, anhåller härigenom vördsamt om ledighet från riksdagsgöromålen 10—14 januari.</textBlock>
    <textBlock id="i-95a251a17f7aa4b2">Högfjället, Storlien 8 januari 1929.</textBlock>
    <textBlock id="i-6c85992fe3df13b9">Rickard Sandler.</textBlock>
  </contentBlock>
  <contentBlock page="4" id="i-70cc81e2f08de5aa">
    <textBlock id="i-75f1c178b42a20d2">Till riksdagens första kammare.</textBlock>
  </contentBlock>
  <contentBlock page="4" id="i-be6ae9fdfd574387">
    <textBlock id="i-1d2e338df20f1d27">På grund av tjänstegöromål förhindrad inställa mig vid riksdagens början, får jag härmed vördsamt anhålla om ledighet under tiden 10 t. o. m. 12 Januari.</textBlock>
  </contentBlock>
  <contentBlock page="4" id="i-4abd85eb9e07edd9">
    <textBlock id="i-47aa11e9b88b5200">Luleå den 8 januari 1929. C. I. Asplund,</textBlock>
  </contentBlock>
  <contentBlock page="4" id="i-9d4a34816ee5ebd8">
    <textBlock id="i-3db44df7864d0606">Representant för Västerbottens och Norrbottens län.</textBlock>
  </contentBlock>
  <contentBlock page="4" id="i-f0f2b8b2ac3a4efe">
    <textBlock id="i-b8cb61972e4192df">Även de av fröken Hesselgren samt herrar Sandler och Asplund sökta ledigheterna beviljades.</textBlock>
  </contentBlock>
  <contentBlock page="4" id="i-d44133c46351ef6c">
    <textBlock id="i-dc66ffa989e592db">Anställdes val av talman och utsågs därtill: herr Vennersten ........sssssssssss ons med alla avgivna eller 139 röster.</textBlock>
  </contentBlock>
  <contentBlock page="4" id="i-6c515eb5c83817bb">
    <textBlock id="i-8b0043d707dce56d">Företogs val av förste vice talman, och utsågs därtill: herr Nilsson, N. A., i Kabbarp ............ med alla avgivna eller 117 röster.</textBlock>
  </contentBlock>
  <contentBlock page="4" id="i-bec9c0cb1bca383d">
    <textBlock id="i-9bd18794f90ee24e">Anställdes val av andre vice talman, och utsågs därtill: herr Nilsson, Petrus, i Gränebo .......sssossosssssossss ss nn. med 107 röster.</textBlock>
  </contentBlock>
  <contentBlock page="4" id="i-0af1ccc7da04ba2c">
    <textBlock id="i-992a1573f08a5235">Herr Lindhagen, som nu lämnade talmansplatsen, yttrade därvid till herr talmannen: Herr talman! På grund av det förtroende, kammaren visat Eder, har jag den äran att till Eder överlämna talmansklubban, denna brutala sym-</textBlock>
  </contentBlock>
  <contentBlock page="4" id="i-e464e421eff695bc">
    <textBlock id="i-be9fc5e8df81070a">Nr 1.</textBlock>
  </contentBlock>
  <contentBlock page="5" id="i-10216d1626528385">
    <textBlock id="i-8ca059f0ec5f8fec">Nr 1.</textBlock>
  </contentBlock>
  <contentBlock page="5" id="i-d8927d7c711bb744">
    <textBlock id="i-512ce7b0e1e5163e">6 Torsdagen den 10 januari.</textBlock>
  </contentBlock>
  <contentBlock page="5" id="i-1484401e96a70619">
    <textBlock id="i-b6e14f0ae232917d">bol för Eder maktutövning. Jag tror dock, att kammaren träffat sitt val i förvissning om att Ni på ett framstående sätt motsvarar den strålande vägledning för all maktutövning, som redan för tre tusen år sedan uttalats i de berömda orden: »att äga makt utan ädelmod och mildhet är något, som jag aldrig kan fördraga att se».</textBlock>
  </contentBlock>
  <contentBlock page="5" id="i-6759ba59770aebb4">
    <textBlock id="i-0e40f2aa98136fdd">Herr talmannen intog talmansplatsen och yttrade: Mina herrar! Jag anhåller att å vice talmännens och egna vägnar få vördsamt tacka för det förtroende, som nu visats oss genom de förrättade valen. Vi äro övertygade om att kammaren, sina traditioner trogen, skall fortsättningsvis såsom hittills åt talmännen giva den välvilja och det överseende, varav de ju alla äro i behov. Vi äro likaledes övertygade om att under sådana förhållanden ett gott samarbete skall kunna åstadkommas mellan kammare och presidium, en viktig grundval för ett tillfredsställande resultat av våra arbeten.</textBlock>
    <textBlock id="i-370b0ee1e2aeaf4f">Jag antager, att jag tolkar kammarens känslor rätt, då jag tillåter mig att nu anhålla, att vi alla ville ägna en tacksamhetens tanke åt vår med döden avgångne förste vice talman från många år tillbaka. På denna plats liksom på andre vice talmansplatsen har på grund av detta frånfälle vaktombyte ägt rum.</textBlock>
    <textBlock id="i-f31320dd4af913b4">Alla kände vi Herman Lamm — åtminstone alla vi, som redan förut tillhörde denna kammare. Vi värderade i honom en ovanligt gedigen karaktär. Han hade de egenskaper, som krävas för att väl kunna fylla det värv, som honom blev anförtrott, men han ägde därutöver någonting, som var kanske icke mindre värdefullt: han ägde förmågan att från sin personlighet låta utstråla något, som väckte känslor av trygghet och trevnad i kammaren. Jag kan för egen del icke nog högt uppskatta vad jag under den gångna riksdagen därigenom kom i åtnjutande av, och jag skulle mycket misstaga mig, om jag icke vågade förutsätta, att kammarens övriga ledamöter hade samma känsla. Jag tillåter mig därför be Eder, mina herrar, att med mig betyga, att vi komma att bevara Herman Lamm i tacksam hågkomst.</textBlock>
    <textBlock id="i-687a9178bebe8c9f">Men detta är icke den enda förändring, som ägt rum i kammarens sammansättning sedan i fjol. På icke mindre än, om jag räknat rätt, sexton platser i kammaren har nu ombyte ägt rum. Det är mer än en tiondel således av kammarens ledamotsantal, som härav beröres. Jag tillåter mig att giva uttryck åt vår tacksamhet mot dem som lämnat oss och som genom sina grundliga insikter, sin under en lång verksamhet förvärvade färdighet att handskas med denna kammares angelägenheter satte märke i dess arbeten. Några av dem hava med döden avgått. Andra ha av andra anledningar lämnat oss. I ett par fall har utbyte av krafter mellan de båda kamrarna ägt rum. När vi 3 ena sidan hava att beklaga oss över den nu antydda förlusten, så hava vi å andra sidan att glädja oss åt att ett tillskott ägt rum till den fond av duglighet, kunnighet, erfarenhet och arbetsförmåga, varpå våra arbeten skola vila. Detta tillskott tillföra oss de nyvalda ledamöterna.</textBlock>
    <textBlock id="i-c36b4a3aabece706">Jag ber nu att få hälsa Eder alla, mina herrar, såväl gamla ledamöter av kammaren som de nytillkomna, välkomna till denna riksdags arbeten, och jag tillönskar oss alla den trevnad i arbetet, som även är en förutsättning för ett gott arbetsresultat!</textBlock>
  </contentBlock>
  <contentBlock page="5" id="i-66bc6d1e8feb2400">
    <textBlock id="i-63717210e2a0b066">På framställning av herr talmannen beslöt kammaren att genast företaga val av sekreterare.</textBlock>
  </contentBlock>
  <contentBlock page="5" id="i-990781794c425a9c">
    <textBlock id="i-4d9317aa57b639bb">Valet företogs, och befanns efter valförrättningens slut hava blivit till sekreterare utsedd: t. f. kanslirådet G. H. Berggren ....ssssosscce er ser r rr rer rs med 99 röster.</textBlock>
  </contentBlock>
  <contentBlock page="6" id="i-9f465a0bd2416ae2">
    <textBlock id="i-fe9989d46d4648ec">Torsdagen den 10 januari. 7</textBlock>
  </contentBlock>
  <contentBlock page="6" id="i-bc2d901695c77d45">
    <textBlock id="i-df4f4fae0976ce7c">T. f. kanslirådet Berggren fick nu företräda, underrättades, att han blivit av kammaren vald till sekreterare, och övertog protokollsföringen. In fidem Lode Wistrand.</textBlock>
  </contentBlock>
  <contentBlock page="6" id="i-db92da0479affe2d">
    <textBlock id="i-acd848d35ddf1e5a">Tillkännagavs, att Kungl. Mäaj:t låtit genom offentligt anslag bjuda och kalla riksdagens samtliga ledamöter att fredagen den 11 innevarande månad kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="6" id="i-697f9fb3c7b46840">
    <textBlock id="i-d082b1493819aeaf">Herr talmannen meddelade, att till kammarens förfogande överlämnats 75 inträdesbiljetter till rikssalen vid riksdagens öppnande, och hemställde, att fördelning äv dessa biljetter proportionellt i förhållande till ledamotsantalet i varje valkrets finge ske genom sekreteraren.</textBlock>
  </contentBlock>
  <contentBlock page="6" id="i-f66c3ae551ec5771">
    <textBlock id="i-6db9f331a3e57098">Deznna hemställan bifölls. Justerades ett protokollsutdrag för denna dag.</textBlock>
  </contentBlock>
  <contentBlock page="6" id="i-1afea6e87a872440">
    <textBlock id="i-6f55e36f5086687c">Kammarens sammanträde avslutades kl. 12.08 på dagen.</textBlock>
  </contentBlock>
  <contentBlock page="6" id="i-a051c5e611ae5d36">
    <textBlock id="i-87c4de34f7e7401f">In fidem G. H. Berggren.</textBlock>
  </contentBlock>
  <contentBlock page="6" id="i-429d60a80e646622">
    <textBlock id="i-c4a22ea1ad47dfe0">Nr 1.</textBlock>
  </contentBlock>
  <contentBlock page="7" id="i-fe0a70680c3cf604">
    <textBlock id="i-2fb4ae3beae0ef08">Nr 1.</textBlock>
  </contentBlock>
  <contentBlock page="7" id="i-df1a941dfc05262d">
    <textBlock id="i-5040eb75ae82c552">8 Fredagen den 11 januari f. m.</textBlock>
  </contentBlock>
  <contentBlock page="7" id="i-b218c808aaf21a23">
    <textBlock id="i-0347b531d1df68ef">Fredagen den 11 januari f. m.</textBlock>
  </contentBlock>
  <contentBlock page="7" id="i-81f592b1dd26f25f">
    <textBlock id="i-2af53d1ee374b72d">Kammaren sammanträdde kl. 10,30 f. m.</textBlock>
  </contentBlock>
  <contentBlock page="7" id="i-a3a96ad1b72320c6">
    <textBlock id="i-2dcddd504dfb198f">Herr Schedin anmälde, att han under gårdagen, efter det upprop av kammarens ledamöter ägt rum, infunnit sig vid riksdagen.</textBlock>
  </contentBlock>
  <contentBlock page="7" id="i-fd8532022963c434">
    <textBlock id="i-b93c7a372138c0ac">Herr talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde lördagen den 12 innevarande månad företaga följande val, nämligen</textBlock>
    <textBlock id="i-67d27f2fef3fd74d">dels av fyra ledamöter för att jämte talmannen tillsätta kammarens kansli och vaktbetjäning, |</textBlock>
    <textBlock id="i-84da43cf6b7b9db4">dels av tre ledamöter för att deltaga i talmansöverläggningarna,</textBlock>
    <textBlock id="i-31a4c7842c25aa65">dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="7" id="i-56ea3539e96fcb78">
    <textBlock id="i-64faa9a106b792e4">Detta förslag antogs.</textBlock>
  </contentBlock>
  <contentBlock page="7" id="i-3c5c3424e11bfa0f">
    <textBlock id="i-f479eea41372583f">Herr talmannen yttrade vidare, att han, likaledes efter samråd med andra kammarens talman, finge föreslå, det första kammaren ville besluta att företaga vid sammanträde, som komme att hållas tisdagen den 15 i denna månad, val av ledamöter och vid sammanträde påföljande dag val av suppleanter i de ständiga utskotten och utrikesnämnden.</textBlock>
  </contentBlock>
  <contentBlock page="7" id="i-738b34bb85794a30">
    <textBlock id="i-9161f3a159fa560b">Vad herr talmannen sålunda föreslagit bifölls.</textBlock>
  </contentBlock>
  <contentBlock page="7" id="i-64cbc9bc7ec6562d">
    <textBlock id="i-cea9569738a23ddc">Ordet lämnades härefter till herr förste vice talmannen, som anförde: Jag får hemställa, att första kammaren måtte besluta, att antalet suppleanter från denna kammare i de ordinarie utskotten skall utgöra: i konstitutionsutskottet 13, i statsutskottet 15, i bevillningsutskottet 13, i bankoutskottet 8, i första lagutskottet 8, i amdra lagutskottet 11 och i jordbruksutskottet 8.</textBlock>
  </contentBlock>
  <contentBlock page="7" id="i-711c8b6af1ad2599">
    <textBlock id="i-69dc923f7b17b133">Denna hemställan bifölls.</textBlock>
  </contentBlock>
  <contentBlock page="7" id="i-3f70ef7e592e447c">
    <textBlock id="i-0d8521138c8db7ec">Herr talmannen tillkännagav, att anslag utfärdats till sammanträdets fortsättande kl. 2,30 e. m.</textBlock>
  </contentBlock>
  <contentBlock page="7" id="i-477d034dac07b79c">
    <textBlock id="i-99463933d0d06f7d">På hemställan av herr talmannen beslöt kammaren nu, kl. 10,33 f. m., att ajournera sina förhandlingar till kl. 10,45 f. m.</textBlock>
  </contentBlock>
  <contentBlock page="7" id="i-4e872a8da9c0d2f6">
    <textBlock id="i-46e3732ba72a2930">Till åtlydnad av Kungl. Maj:ts kallelse avgingo herr talmannen och kammarens ledamöter kl. 10,45 f. m. till slottskapellet, där riksdagspredikan hölls av kyrkoherden i Svenljunga pastorat H. G. Lindholm. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="8" id="i-b4ed20a9d9adf50f">
    <textBlock id="i-9375b47c73d3293c">Fredagen den 11 januari f. m. 9</textBlock>
  </contentBlock>
  <contentBlock page="8" id="i-86157412ed181f7f">
    <textBlock id="i-b75ffd8bbf03a227">Hans Maj:t Konungen kom tillstädes och öppnade riksdagen med det i protokollsbihanget införda tal, varefter hans excellens herr statsministern Lindman uppläste Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="8" id="i-801a5e60eed0b39d">
    <textBlock id="i-817105ee32d656c9">Herr talmannen framträdde därpå och yttrade:</textBlock>
  </contentBlock>
  <contentBlock page="8" id="i-20d728c83dafd65f">
    <textBlock id="i-076fcc6cdd63831d">Allernådigste Konung, Eders Maj:t!</textBlock>
  </contentBlock>
  <contentBlock page="8" id="i-197cb3c5e6916320">
    <textBlock id="i-7e4a5f12eade615d">Riksdagens första kammare framför till Eders Maj:t sin undersåtliga vördnad. Kammaren följer därvid grundlagens bud ock hjärtats maning. Det är också känslor av tillgivenhet, som taga sig uttryck, då kammaren, samlad inför tronen, nu anhåller att få förnya de välgångsönskningar, som till Eders Maj:t å kammarens vägnar framfördes på 70-årsdagen. Med djup tacksamhet erinrar kammaren om det beslut, varmed detta för konung och folk betydelsefulla jubileum av Eders Maj:t hugfästes. Svårligen kunde ett mera behjärtansvärt ändamål hava tillgodosetts, än då Eders Maj:t förklarade, att nationalgåvan skulle användas till bekämpandet av en förhärjande folksjukdom. Det var en konungslig gärning, som kommer att medföra välsignelserika följder. Därom är även kammaren förvissad. För tusenden av lidande medmänniskor öppnas ökad utsikt till omedelbar lindring och hjälp, och för det fortsatta forskningsarbetet på kräftsjukdomarnas område, i vilket vårt land med stor framgång deltager, komma nu väsentligen förbättrade materiella förutsättningar att föreligga.</textBlock>
    <textBlock id="i-b34b131046d29414">Första kammaren har med stor tillfredsställelse följt Eders Maj:ts fortsatta strävanden att i samverkan mellan Sverige och övriga stater förverkliga en med våra traditioner överensstämmande fredsoch samtiörståndspolitik.</textBlock>
    <textBlock id="i-c0a97841d2afa92e">De lättnader för landets näringsliv i dess helhet, som av Eders Maj:t bebådats, liksom övriga i utsikt ställda förslag i produktionsfrämjande syfte, skola säkerligen mötas med gillande och tacksamhet. F öretagsamheten och arbetstillfällena inom landet böra härav påverkas i önskvärd riktning.</textBlock>
    <textBlock id="i-794e7b939760f484">Under uttalande av sin varma förhoppning om ett för konung och folk lyckosamt nytt år hälsar kammaren såsom gynnsamma förebud den synbarligen ökade viljan till samförstånd inom produktionen ävensom de avtalsuppgörelser, som före årsskiftet träffats för viktiga arbetsområden.</textBlock>
    <textBlock id="i-5d88281379ed7a06">Till sist anhåller riksdagens första kammare nu som tillförne att inför Eders</textBlock>
  </contentBlock>
  <contentBlock page="8" id="i-e14ec5ea9d620e0e">
    <textBlock id="i-58f360fbe59063ba">Maj:t få giva uttryck åt sin orubbliga trohet och tillit.</textBlock>
  </contentBlock>
  <contentBlock page="8" id="i-162b9ebe1a720741">
    <textBlock id="i-48e532e0ca0e8970">Sedan andra kammarens talman därefter i denna kammares namn till Hans Maj:t Konungen framfört andra kammarens undersåtliga vördnad, fingo talmännen vardera mottaga ett exemplar av Kungl. Maj:ts proposition nr 1, angående statsverkets tillstånd och behov under budgetåret 1929/1930, varefter ceremonien å rikssalen avslutades och första kammaren enligt beslut, fattat före avtågandet från samlingsrummet, åtskildes vid utgången från rikssalen kl. 12,36 på dagen.</textBlock>
  </contentBlock>
  <contentBlock page="8" id="i-3b47fe51cc43b864">
    <textBlock id="i-a33b0780b932b00f">In fidem G. H. Berggren.</textBlock>
  </contentBlock>
  <contentBlock page="8" id="i-2a3d6f166c3849c4">
    <textBlock id="i-1e6b767e8b2284dc">Första kammarens protokoll 1929. Nr I. 2</textBlock>
  </contentBlock>
  <contentBlock page="8" id="i-44ef6af0d0e2579c">
    <textBlock id="i-b141f1e3a3a7c1fd">NE L</textBlock>
  </contentBlock>
  <contentBlock page="9" id="i-aa68396a4efa4fec">
    <textBlock id="i-85c27242809abad4">Nr 1.</textBlock>
  </contentBlock>
  <contentBlock page="9" id="i-09642c53595c73ce">
    <textBlock id="i-a6e18a729dbeee88">10 Fredagen den 11 januari e. m.</textBlock>
  </contentBlock>
  <contentBlock page="9" id="i-844a30fbe1b59964">
    <textBlock id="i-59bab31dfa05bfad">Fredagen den 11 januari e. m.</textBlock>
  </contentBlock>
  <contentBlock page="9" id="i-b99a77028ad826f7">
    <textBlock id="i-27c365daffa49390">Kammaren sammanträdde kl. 2,30 e. m.; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="9" id="i-bb21dd5bf02bd741">
    <textBlock id="i-9b9dbcaa826920dc">Herr statsrådet Wohlin avlämnade Kungl. Maj:ts proposition nr 7, angående åtgärder för den inhemska sockerbetsodlingens uppehållande.</textBlock>
  </contentBlock>
  <contentBlock page="9" id="i-76cf814c128974ac">
    <textBlock id="i-7c0b160c9a801aea">Föredrogs och lades till handlingarna Kungl. Maj:ts denna dag på rikssalen upplästa berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="9" id="i-f3d0684c30cfd406">
    <textBlock id="i-88437ed951c535a5">Föredrogs och bordlades på begäran såväl Kungl. Maj:ts innevarande dag på rikssalen överlämnade proposition nr 1, angående statsverkets tillstånd och behov under budgetåret 1929/1930, som den av herr statsrådet Wohlin under</textBlock>
  </contentBlock>
  <contentBlock page="9" id="i-c32a0b514ae42026">
    <textBlock id="i-b81075e813fef9f2">sammanträdet avlämnade kungl. propositionen.</textBlock>
  </contentBlock>
  <contentBlock page="9" id="i-a9a87b95fb30cf07">
    <textBlock id="i-941da8390dde529e">Föredrogs och hänvisades till statsutskottet riksdagens år 1928 församlade revisorers berättelse om verkställd granskning av statsverkets jämte därtill hörande fonders tillstånd, styrelse och förvaltning för tiden 1 juli 1927— 30 juni 1928.</textBlock>
  </contentBlock>
  <contentBlock page="9" id="i-cf79aa1bc172b15d">
    <textBlock id="i-6997c66582fc33c2">Föredrogs och hänvisades till bankoutskottet riksdagens år 1928 församlade revisorers berättelse angående riksbanken. :</textBlock>
  </contentBlock>
  <contentBlock page="9" id="i-316a19df60e20927">
    <textBlock id="i-636d98d5c268a9dc"> </textBlock>
  </contentBlock>
  <contentBlock page="9" id="i-89850860cffd0c09">
    <textBlock id="i-634bc7c82e541a9c">Föredrogs och hänvisades till bankoutskottet riksdagens år 1928 församlade revisorers berättelse om granskningen av riksgäldskontorets tillstånd och förvaltning för tiden 1 juli 1927—30 juni 1928 m. m.</textBlock>
  </contentBlock>
  <contentBlock page="9" id="i-bd1a24f9289a2020">
    <textBlock id="i-1f6f831a243e5afd"> </textBlock>
  </contentBlock>
  <contentBlock page="9" id="i-3352624f77acab3b">
    <textBlock id="i-dba907b2eebc530f">Föredrogs och hänvisades till behandling av lagutskott justitieombudsmannens till innevarande riksdag avgivna ämbetsberättelse.</textBlock>
  </contentBlock>
  <contentBlock page="9" id="i-887978cb17ed8c4f">
    <textBlock id="i-8800f8a726cbaefc"> </textBlock>
  </contentBlock>
  <contentBlock page="9" id="i-dd52d667ac9e9463">
    <textBlock id="i-938300716a4aa6e2">Föredrogs och hänvisades till behandling av lagutskott militieombudsman-</textBlock>
  </contentBlock>
  <contentBlock page="9" id="i-a952542a5320b7ba">
    <textBlock id="i-de860955997a20e3">nens vid innevarande riksmöte avgivna ämbetsberättelse.</textBlock>
  </contentBlock>
  <contentBlock page="9" id="i-1189f03e26cd3c39">
    <textBlock id="i-1e2c8c264b89f36c">Avgåvos och bordlades nedannämnda motioner: nr 1, av herr Roos, angående omorganisation av riksdagens arbetsformer; nr 2, av herr Ekman, angående revision av domsagestadgan;</textBlock>
  </contentBlock>
  <contentBlock page="9" id="i-d77f693ad45bc588">
    <textBlock id="i-65f6f077b7f81553">nr 3, av herr Stendahl m. fl., om inrättande av en sjöfartshypotekskassa; samt</textBlock>
  </contentBlock>
  <contentBlock page="10" id="i-3e18c46907a9a00a">
    <textBlock id="i-bf7d4891a07dc52d">Lördagen den 12 januari. 11</textBlock>
  </contentBlock>
  <contentBlock page="10" id="i-59efa7f1b80ebd8c">
    <textBlock id="i-9c4463402962d337">nr 4, av herr Stendahl m. fl., angående upphörande av rederilånefondens verksamhet.</textBlock>
  </contentBlock>
  <contentBlock page="10" id="i-1b60d952d7fe46ad">
    <textBlock id="i-5003ad478103e083">Justerades protokollsutdrag för detta sammanträde, varefter kammaren åt-</textBlock>
  </contentBlock>
  <contentBlock page="10" id="i-b9d1928838f365b8">
    <textBlock id="i-20f67fa74e1f4486">skildes kl. 2,37 e. m. In fidem G. H. Berggren.</textBlock>
  </contentBlock>
  <contentBlock page="10" id="i-96a350480ed5616f">
    <textBlock id="i-fe387fd26494cb49">Lördagen den 12 januari. Kammaren sammanträdde kl. 11 f. m. Företogs val av fyra ledamöter för att jämte talmannen tillsätta kammarens</textBlock>
  </contentBlock>
  <contentBlock page="10" id="i-6c240639bb42b9e1">
    <textBlock id="i-341344db98dc0037">kansli och vaktbetjäning; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="10" id="i-b6b7112fd562d04c">
    <textBlock id="i-7f367e82017e90b3">herr Nilsson, Ne ÅA. sooooosoossssssss rss ss nns med 87 röster, » Hansson, Sigfrid, .....sssssossssssssssss sana » 87 &gt;»,</textBlock>
    <textBlock id="i-f288f8de80d5d2a5">greve Lagerbjelke ......ssossmossossssssss ses na » 817 &gt;»,</textBlock>
    <textBlock id="i-1438d3d06b4b5d3d">herr von Stockenström .........ssssorssssssss nns » 87 &gt;»</textBlock>
  </contentBlock>
  <contentBlock page="10" id="i-b1b535d5fee9b4d8">
    <textBlock id="i-b68fcdd3e7d40927">Anställdes val av tre ledamöter för att deltaga i talmansöverläggningarna; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="10" id="i-4580d9a0da052c11">
    <textBlock id="i-16eb60985308bdde">herr Bergström, David, ....sssosososssssssss ss sa med 72 röster, » Möller sossssooseesererseerrerr rs ss rss sins sa » 12 » ,</textBlock>
  </contentBlock>
  <contentBlock page="10" id="i-6551311ea6f18bfc">
    <textBlock id="i-3da9d416ace73dea">» Nilsson i Kristianstad .........ossooo.o..... » 12 oo»</textBlock>
  </contentBlock>
  <contentBlock page="10" id="i-3ee7e6f64ed40459">
    <textBlock id="i-fee10df15d967cf0">Företogs val av två ledamöter att hava inseende över riksdagens kansli; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="10" id="i-ddccbb5228657888">
    <textBlock id="i-bf7739a287a3312e">herr von Geijer ...ssssssssssessrssss ss ss ss ss sla med 61 röster, &gt; Thulin osossososseserererssesr ss sees ss sla » 61 &gt;»</textBlock>
  </contentBlock>
  <contentBlock page="10" id="i-2dc587859c448dc7">
    <textBlock id="i-8f648d1465ea7078">Herr statsrådet Liibeck avlämnade Kungl. Maj:ts proposition nr 2, med förslag till lag om ändrad lydelse av 23 8 i lagen den 22 Juni 1928 (nr 302) om vissa av landsting eller kommun drivna sjukhus.</textBlock>
  </contentBlock>
  <contentBlock page="10" id="i-dd2a3164922c52ba">
    <textBlock id="i-b6de90c98a449d1a">Herr statsrådet Bissmark avlämnade</textBlock>
    <textBlock id="i-2603e016bc22d5f6">dels Kungl. Maj:ts skrivelse om förordnande av en statsrådsledamot att utöva den befattning med riksdagsärenden, som enligt $ 46 riksdagsordningen tillkommer en ledamot av statsrådet;</textBlock>
    <textBlock id="i-4c3c284dc4e59c2e">dels ock Kungl. Maj:ts propositioner:</textBlock>
    <textBlock id="i-0ac4fc4d84068b16">nr 3, med förslag till lag om befrielse i visst fall för befälhavare eller förare å luftfartyg, hörande till krigsmakten, från skyldighet att gälda skadestånd;</textBlock>
  </contentBlock>
  <contentBlock page="10" id="i-abb5ae572fff308c">
    <textBlock id="i-09a904e7e26a92c8">Nr 1.</textBlock>
  </contentBlock>
  <contentBlock page="11" id="i-2f6ccf6dcdf6d32d">
    <textBlock id="i-9335e9c4d4b90aa0">Nr 1.</textBlock>
  </contentBlock>
  <contentBlock page="11" id="i-40ce2a4c51d76501">
    <textBlock id="i-3b5c08c4d536976e">12 Lördagen den 12 januari.</textBlock>
  </contentBlock>
  <contentBlock page="11" id="i-957db7f5f7491214">
    <textBlock id="i-0ab79c4e754234e7">nr 4, med förslag till lag om begränsning eller avlösning av avstyckat områdes ansvar för inteckning i stamfastigheten m. m.;</textBlock>
    <textBlock id="i-ec51d465833d12fc">nr 5, med förslag till lag om kronans förmånsrätt för avdikningslån m. m.; samt</textBlock>
    <textBlock id="i-c954e7c10c5e5d74">nr 6, med förslag till lag om ändrad lydelse av 30 kap. 21 $ rättegångsbalken.</textBlock>
  </contentBlock>
  <contentBlock page="11" id="i-ef787325b30fa0e2">
    <textBlock id="i-b857a4f40a4d64bc">Föredrogs och lades till handlingarna Kungl. Maj:ts skrivelse med tillkännagivande, att Kungl. Maj:t förordnat statsrådet Einar August Beskow att under innevarande lagtima riksdag utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
    <textBlock id="i-02f2961288b57316">och skulle underrättelse om denna skrivelses innehåll genom utdrag av protokollet meddelas vederbörande utskott samt de ledamöter, som hava inseende</textBlock>
  </contentBlock>
  <contentBlock page="11" id="i-ec9d9c61ae4c2837">
    <textBlock id="i-12a83ac32fedd44d">över riksdagens kansli.</textBlock>
  </contentBlock>
  <contentBlock page="11" id="i-0e356ddce815149f">
    <textBlock id="i-087dcb25fccf2585">Föredrogs och hänvisades till behandling av lagutskott Kungl. Maj:ts denna dag avlämnade propositioner nr 2—06.</textBlock>
  </contentBlock>
  <contentBlock page="11" id="i-76222cf9a910cd0d">
    <textBlock id="i-33183710a8503233">Herr Hellberg väckte en motion, nr 5, om utredning och förslag angående ändrade bestämmelser rörande val till riksdagens kamrar m. m.</textBlock>
  </contentBlock>
  <contentBlock page="11" id="i-a2850f5c7264baef">
    <textBlock id="i-05473c871b188147">Motionen hänvisades till konstitutionsutskottet.</textBlock>
  </contentBlock>
  <contentBlock page="11" id="i-bd67e683bff86226">
    <textBlock id="i-c3b6d9bbbe1613ac">Herr Ekman väckte en motion, nr 6, om dyrtidstillägg åt den hos riksdagen tillfälligt anställda personalen.</textBlock>
  </contentBlock>
  <contentBlock page="11" id="i-f5d883d62907671c">
    <textBlock id="i-2543b5bd4c112a1a">Denna motion hänvisades till bankoutskottet.</textBlock>
  </contentBlock>
  <contentBlock page="11" id="i-3e448f0112c6bdb7">
    <textBlock id="i-d96d5c699bf91e99"> </textBlock>
  </contentBlock>
  <contentBlock page="11" id="i-1fc883de582010c6">
    <textBlock id="i-ef6f6ac26b9622b0">Herr förste vice talmannen erhöll på begäran ordet och yttrade: Jag får hemställa, att kammaren måtte besluta, att Kungl. Maj:ts proposition ar 1 skall uppföras sist bland ärendena på föredragningslistan vid nästa sammanträde.</textBlock>
  </contentBlock>
  <contentBlock page="11" id="i-24374bc155030364">
    <textBlock id="i-64e2adb099d68c2e">Denna hemställan bifölls.</textBlock>
  </contentBlock>
  <contentBlock page="11" id="i-dd0d6b9554e7400d">
    <textBlock id="i-6bcd6df9c2db094f">Justerades protokollsutdrag för denna dag, varefter kammarens sammanträde avslutades kl. 11,30 f. m.</textBlock>
  </contentBlock>
  <contentBlock page="11" id="i-6255fdc99b867467">
    <textBlock id="i-4cf238bbb86de321">In fidem G. H. Berggren.</textBlock>
  </contentBlock>
  <contentBlock page="11" id="i-bef053f481751176">
    <textBlock id="i-d97f4f914477c5e7">Stockholm 1929. Kungl. Boktryckeriet, P. A. Norstedt &amp; Söner. 290271</textBlock>
  </contentBlock>
</protocol>
