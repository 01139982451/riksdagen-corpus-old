<protocol id="prot-199091--90">
  <contentBlock page="0" id="i-0250a4736dc45f04">
    <textBlock id="i-5264e73b996ae507">1 § Anmälan om kompletteringsval till trafikutskottet och jordbruksutskottet</textBlock>
  </contentBlock>
  <contentBlock page="0" id="i-b03b78fea5d942dc">
    <textBlock id="i-0be53d94fcd45dd1">Talmannen meddelade att miljöpartiet de grönas riksdagsgrupp hade anmält Hans Lindforss som suppleant i trafik- och jordbruksutskotten under</textBlock>
    <textBlock id="i-8d207ef9c86eccb5">Roy Ottossons ledighet.</textBlock>
  </contentBlock>
  <contentBlock page="0" id="i-fe2b7ce4214d1e82">
    <textBlock id="i-1dd741df3d93c789">Talmannen förklarade utsedd till</textBlock>
  </contentBlock>
  <contentBlock page="0" id="i-c84ec114bf44d2f2">
    <textBlock id="i-b77d23036cc63342">suppleant i trafikutskottet</textBlock>
  </contentBlock>
  <contentBlock page="0" id="i-979fc6b62b45dee5">
    <textBlock id="i-da06562fe12cf39b">Hans Lindforss (mp)</textBlock>
  </contentBlock>
  <contentBlock page="0" id="i-dd44486e6b31d3ea">
    <textBlock id="i-df5cff19d70a0b31">suppleant i jordbruksutskottet</textBlock>
  </contentBlock>
  <contentBlock page="0" id="i-7f0a4659172c7fb0">
    <textBlock id="i-962a54eba6be1dfa">Hans Lindforss (mp)</textBlock>
  </contentBlock>
  <contentBlock page="0" id="i-3e224cecb89b5850">
    <textBlock id="i-1683de99e1054042">2 § Ledighet</textBlock>
  </contentBlock>
  <contentBlock page="0" id="i-ac197c7fef8e4fe0">
    <textBlock id="i-85e1b85e8a86360b">Talmannen meddelade att Hans Leghammar (mp)</textBlock>
    <textBlock id="i-c104ef78e92678a0">ansökt om föräldraledighet under tiden den 15</textBlock>
    <textBlock id="i-d28fcb241c73b070">maj -- den 15 juni 1991.</textBlock>
  </contentBlock>
  <contentBlock page="0" id="i-7a0dc1e0834d5db3">
    <textBlock id="i-388df1565c61f8e8">Kammaren biföll denna ansökan.</textBlock>
  </contentBlock>
  <contentBlock page="0" id="i-6e268b2f75a4ef80">
    <textBlock id="i-249666befbc6e1ad">Talmannen anmälde att Eva Bengtsson (mp) skulle tjänstgöra som ersättare för Hans Leghammar.</textBlock>
  </contentBlock>
  <contentBlock page="0" id="i-8022528cae9c7723">
    <textBlock id="i-523e9c12af6c4e84">3 § Hänvisning av prop. 1990/91:149 till utskott</textBlock>
  </contentBlock>
  <contentBlock page="0" id="i-f3e7b02a77284ba7">
    <textBlock id="i-912047c3bda2b317">Föredrogs proposition 1990/91:149 Radio- och TV-</textBlock>
    <textBlock id="i-8b5f3f7e9068def4">frågor.</textBlock>
  </contentBlock>
  <contentBlock page="0" id="i-51b40bac3ee34fad">
    <textBlock id="i-4ca6f55676f9d059">Anf. 1 TALMANNEN:</textBlock>
  </contentBlock>
  <contentBlock page="0" id="i-9a3f7273b15fd9d9">
    <textBlock id="i-be566556af5eaf8d">Vid bedömningen av hur denna proposition skall remitteras har jag tagit del av synpunkter från presidierna i konstitutionsutskottet och kulturutskottet. Då de båda berörda utskotten inte har kunnat enas om en delning av propositionen, har jag funnit att huvudregeln i 4 kap. 7 §</textBlock>
    <textBlock id="i-cb24995217cf9a2d">riksdagsordningen bör tillämpas, dvs. att propositionen i sin helhet bör hänvisas till ett enda utskott. Jag har därvid kommit fram till att övervägande skäl talar för att konstitutionsutskottet är det utskott som bör ta emot remissen.</textBlock>
  </contentBlock>
  <contentBlock page="0" id="i-b3467893b69d1fce">
    <textBlock id="i-3f8f3209fad60ad8">Under gårdagens överläggning yrkade Kaj Nilsson att beredningen av proposition 149 skall delas mellan konstitutionsutskottet och kulturutskottet.</textBlock>
  </contentBlock>
  <contentBlock page="0" id="i-b53f4f0ac1b41509">
    <textBlock id="i-1aed065182f1920f">Anf. 2 INGRID SUNDBERG (m):</textBlock>
  </contentBlock>
  <contentBlock page="0" id="i-cccc87aaf1a05cad">
    <textBlock id="i-f4fd535b0e9abe40">Herr talman! Jag beklagar att frågan om remittering av proposition 1990/91:149 har blivit kontroversiell. Så hade inte blivit fallet om propositionen hade delats mellan konstitutionsutskottet och kulturutskottet och om de olika punkterna i hemställan hade behandlats i de utskott där de hör hemma.</textBlock>
  </contentBlock>
  <contentBlock page="0" id="i-3917c7272ec02a4a">
    <textBlock id="i-9c3f6f24fcc16694">Kulturutskottet har enligt riksdagsordningen att behandla sådana radio- och TV-frågor som inte behandlas av konstitutionsutskottet. I realiteten har detta ända från början inneburit att frågor som rör avtalet mellan staten och Sveriges Radio liksom mottagaravgifterna behandlats i kulturutskottet.</textBlock>
    <textBlock id="i-0259eeaef9f8778a">Frågor av konstitutionell art och sådana som berör yttrandefriheten har av naturliga skäl alltid legat inom konstitutionsutskottets verksamhetsområde.</textBlock>
  </contentBlock>
  <contentBlock page="0" id="i-727048acf6a07e4f">
    <textBlock id="i-b2154558ac198365">Proposition 149 innehåller i princip tre huvudkomponenter, dels en rad förslag som avser upprättandet av en tredje markbunden, reklamfinansierad TV-kanal och ett antal lagförslag som har samband därmed, dels frågor om Sveriges</textBlock>
    <textBlock id="i-445a0cdc3d2ce9b1">Radios resurser, dels frågor om riktlinjer för ett nytt avtal mellan staten och Sveriges Radiobolagen.</textBlock>
  </contentBlock>
  <contentBlock page="0" id="i-e8ed95a1867c17ba">
    <textBlock id="i-9bc800f98089d808">Inom kulturutskottet har under alla år behandlats t.ex. regeringens förslag till medelsanvisning för</textBlock>
    <textBlock id="i-54976c925cb17c25">Sveriges Radio-koncernens verksamhet och televerkets verksamhet samt radionämndens verksamhet.</textBlock>
  </contentBlock>
  <contentBlock page="0" id="i-5cf1bafe7fcfb90f">
    <textBlock id="i-c3d976fc301d62a8">Kulturutskottets behandling har också gällt övergripande frågor om programverksamheten.</textBlock>
    <textBlock id="i-2571e9903b39311e">Kulturutskottet har redan behandlat åtskilliga motioner som har berört frågor som avser eller har nära samband med förberedelserna till den nya avtalsperiod som skall påbörjas.</textBlock>
  </contentBlock>
  <contentBlock page="0" id="i-b805e652eb04f3cd">
    <textBlock id="i-72f5abc86235d1c8">Resursfördelningen mellan de båda TV-kanalerna, liksom Utbildningsradions och Lokalradions verksamhet, ligger inom kulturutskottets verksamhetsområde.</textBlock>
  </contentBlock>
  <contentBlock page="0" id="i-e993d009cec73880">
    <textBlock id="i-30cc0050405b34a7">Eftersom regeringen och beredningen valt att inte föreslå reklam i Sveriges Television finns det inte skäl att behandla Sveriges Radio-frågorna på annat sätt än hitintills.</textBlock>
  </contentBlock>
  <contentBlock page="0" id="i-67d1952a6ebfd3cc">
    <textBlock id="i-3d88d4f25498273b">Då det gäller riktlinjerna för den kommande avtalsperioden är det orimligt att dessa frågor skall fastställas av konstitutionsutskottet som inte annars handlägger sådana frågor. Kulturutskottet skulle alltså senare få pröva de konkreta förslagen sedan konstitutionsutskottet behandlat riktlinjerna.</textBlock>
  </contentBlock>
  <contentBlock page="0" id="i-631dd8f78e7d9700">
    <textBlock id="i-afcdf8ff8580764c">Detta utgör i hög grad ett särskilt skäl för att propositionen skall delas mellan de två utskotten.</textBlock>
    <textBlock id="i-7e02fdc6173d0b4c">Risk finns annars att konstitutionsutskottet, den dag det läggs fram en proposition om framtiden inom de andra utskottens fackområden, under förespegling att särskilda skäl för delning av propositionen inte föreligger själv behandlar alla ärenden.</textBlock>
  </contentBlock>
  <contentBlock page="0" id="i-adcd2ca63d3f9be0">
    <textBlock id="i-4dcecef8085de989">Konstitutionsutskottets vice ordförande har till mig sagt att man inte alls skall lägga sig i vad kulturutskottet anför i sitt kommande yttrande.</textBlock>
    <textBlock id="i-ca46484fa6758ed9">Nej, det är förståeligt eftersom frågorna alltid handlagts av kulturutskottet som har sakkunskap i frågorna.</textBlock>
  </contentBlock>
  <contentBlock page="0" id="i-22ed3fabed47170c">
    <textBlock id="i-b39e3e338b0bdbac">Om å andra sidan -- som följer av syftet med reglerna i riksdagsordningen om behandlingstvång för utskott i fråga om ett till utskottet remitterat ärende -- konstitutionsutskottet avser att självständigt bereda Sveriges Radio-frågorna är det uppenbart att det tidsutrymme som står till förfogande är så knappt att tid inte torde finnas för det utförliga utfrågningsförfarande med Sveriges</textBlock>
    <textBlock id="i-82841d834a3d9b98">Radio-chefer och andra berörda som kulturutskottet normalt genomför varje år.</textBlock>
  </contentBlock>
  <contentBlock page="0" id="i-5a891969555555a7">
    <textBlock id="i-eaefd29173441a5f">Herr talman! Jag började med att beklaga att meningsskiljaktigheten uppstått. Jag förutsätter att riksdagens alla ledamöter delar uppfattningen att propositionen skall behandlas seriöst och noggrant.</textBlock>
    <textBlock id="i-ca3b7eb8418d3808">Jag förutsätter också att ledamöterna har intresse av att de ärenden som enligt riksdagsordningen åvilar kulturutskottet också skall behandlas i detta vårt utskott. Det gäller hemställan i punkterna 2, 20</textBlock>
    <textBlock id="i-db0c491db7655e8f">och 22--26 och de motioner som väckts med anledning av dessa punkter.</textBlock>
  </contentBlock>
  <contentBlock page="0" id="i-e0da250711afca4d">
    <textBlock id="i-950f9525388fa8ad">Jag yrkar, herr talman, att dessa punkter remitteras till kulturutskottet.</textBlock>
  </contentBlock>
  <contentBlock page="0" id="i-afc78ba9e61d577f">
    <textBlock id="i-91d0a89be4b1f265">I detta anförande instämde Åke Gustavsson (s),</textBlock>
    <textBlock id="i-d862365fc68ae231">Stina Gustavsson (c), Lola Björkquist (fp), Lars</textBlock>
    <textBlock id="i-7d1c5e227aa18e87">Ahlmark (m), Lars Ahlström (m), Kaj Nilsson</textBlock>
    <textBlock id="i-25eb9c2fdbd43719">(mp), Berit Oscarsson (s), Ingegerd Sahlström (s),</textBlock>
    <textBlock id="i-5731e91ad9841aec">Lars Ernestam (fp) och Karin Falkmer (m).</textBlock>
  </contentBlock>
  <contentBlock page="0" id="i-1e899fb27f8b2e27">
    <textBlock id="i-de04d6c5815cc78a">Anf. 3 KAJ NILSSON (mp):</textBlock>
  </contentBlock>
  <contentBlock page="0" id="i-c9e439a3c530977b">
    <textBlock id="i-5ce6d2ecc673d621">Herr talman! Ärade ledamöter! Regeringens proposition 1990/91:149 om radio- och TV-frågor ligger nu på riksdagens bord som ett mediepaket och blev i går bordlagt för första gången inför remitteringen. Det har förutskickats att hela propositionen skulle remitteras till konstitutionsutskottet, vilket har bekräftats av talmannen i dag.</textBlock>
  </contentBlock>
  <contentBlock page="0" id="i-bab713565717583e">
    <textBlock id="i-1ebee247c0dfc961">Jag yrkade i går på att ämnesområden som brukar behandlas av kulturutskottet -- t.ex. TV-avgiften, avtalen mellan staten och Sverige Radiokoncernen, i detta fall en förlängning, den avgiftsfinansierade verksamheten inom Sveriges</textBlock>
    <textBlock id="i-e8eb6fb0e1d420c7">Radio-koncernen, radionämndens verksamhet, televerkets investeringar och driftskostnader --</textBlock>
    <textBlock id="i-a5a9a1a8cd13b5bc">även den här gången skall tas upp i kulturutskottet.</textBlock>
  </contentBlock>
  <contentBlock page="0" id="i-f9d68eb6591b7e3e">
    <textBlock id="i-626914b9ff9ea069">Varför skulle Sveriges Radios resurser och riktlinjer för dess framtida verksamhet inte som vanligt hanteras av kulturutskottet? Det enda som är speciellt den här gången är beslutet om etableringen av en markbunden reklam-TV-kanal.</textBlock>
    <textBlock id="i-a93c58c0fa400aee">Med andra ord kommer Sveriges Radio att få verka i en ytterligare förändrad mediemiljö. Även sedan alla nya satellitkanaler sedan några år sköljer över oss, har kulturutskottet haft förtroendet att hantera</textBlock>
    <textBlock id="i-0cda96329053498c">Sveriges Radio-frågorna. Jag kan därför inte förstå varför utskottet inte också i fortsättningen skulle kunna få detta förtroende bara därför att det skall etableras ytterligare en kanal, låt vara markbunden. De avsnitt som gäller denna nya kanal skall givetvis gå till konstitutionsutskottet, som i fullt samförstånd med kulturutskottet sedan länge har behandlat reklamfrågor i etermedia.</textBlock>
  </contentBlock>
  <contentBlock page="0" id="i-87d761ca3fa016fa">
    <textBlock id="i-8bb7c2fa5b809675">Det framstår som alltmer uppenbart att det vid behandlingen i riksdagen kommer att finnas anledning att något djupare penetrera vissa frågor än vad den beredning som förberett propositionen har haft tid till. Detta gäller exempelvis frågan om samordningen mellan Riksradion och Lokalradion.</textBlock>
  </contentBlock>
  <contentBlock page="0" id="i-e7d738ecda288a78">
    <textBlock id="i-e0c8e389ff74406d">Herr talman! I 4 kap. riksdagsordningen,</textBlock>
    <textBlock id="i-b2056a1be01a95ca">Ärendenas beredning, tilläggsbestämmelserna</textBlock>
    <textBlock id="i-ac3e9f0d7b040855">4.6.1 och 4.6.10 redogörs för de båda utskottens verksamhetsområden.</textBlock>
  </contentBlock>
  <contentBlock page="0" id="i-ae0c3ab00b6c6c25">
    <textBlock id="i-8d92d1d019106a91">I tilläggsbestämmelse 4.6.10 står det:</textBlock>
  </contentBlock>
  <contentBlock page="0" id="i-13ac41d93c4a2217">
    <textBlock id="i-e3537f190fa4052a">''Kulturutskottet skall bereda ärenden som rör allmänna kultur- och bildningsändamål, ungdomsverksamhet, internationellt kulturellt samarbete samt idrott- och friluftsverksamhet. Det skall även bereda kyrkofrågor och ärenden om radio och television i den mån de icke tillhör konstitutionsutskottet beredning.''</textBlock>
  </contentBlock>
  <contentBlock page="0" id="i-62751dc3b17965b6">
    <textBlock id="i-13fba5b625c0659f">Med stöd härav får jag, herr talman, därför återupprepa mitt yrkande från i går. Jag yrkar att följande punkter i propositionens hemställan bör behandlas av kulturutskottet: punkterna 2, 20, 22,</textBlock>
    <textBlock id="i-6cbf797f2a1c34ca">23--26.</textBlock>
  </contentBlock>
  <contentBlock page="0" id="i-beb85c2d735b4db6">
    <textBlock id="i-960b049f96228f22">Punkt 2 avser förslag till lag om ändring i lagen</textBlock>
    <textBlock id="i-cb9ac413f65c73a5">(1989:41) om TV-avgift.</textBlock>
  </contentBlock>
  <contentBlock page="0" id="i-d0893e276adf6548">
    <textBlock id="i-806f95931a005fa3">Punkt 20 avser en förlängning av avtalen mellan staten och företagen inom Sveriges Radiokoncernen med 6 månader till utgången av år 1992.</textBlock>
  </contentBlock>
  <contentBlock page="0" id="i-9d52e0e18935b11c">
    <textBlock id="i-d958a5def3310060">Punkt 22 avser riktlinjer inför beslut om ett nytt avtal mellan staten och Sveriges Radio-företagen.</textBlock>
  </contentBlock>
  <contentBlock page="0" id="i-5c086833f5f7c0ca">
    <textBlock id="i-38e2f358f4e58f79">Punkt 23 avser förslag till medelsberäkning för den avgiftsfinansierade verksamheten inom Sveriges</textBlock>
    <textBlock id="i-fcc3b7f175762a1c">Radio-koncernen.</textBlock>
  </contentBlock>
  <contentBlock page="0" id="i-e612b0fa972807a9">
    <textBlock id="i-1c3769d806a4b5ba">Punkt 24 avser förslag till medelsberäkning för radionämndens verksamhet.</textBlock>
  </contentBlock>
  <contentBlock page="0" id="i-45243a127eac48ca">
    <textBlock id="i-0f752171e34b32d1">Punkt 25 avser förslag till medelsberäkning för televerkets investerings- och driftskostnader.</textBlock>
  </contentBlock>
  <contentBlock page="0" id="i-e9f190cc983d404c">
    <textBlock id="i-3f1d8289679d3e89">Punkt 26, slutligen, avser förslag till bemyndigande för regeringen att omfördela medel anvisade för televerkets investerings- och driftskostnader avseende år 1992.</textBlock>
  </contentBlock>
  <contentBlock page="0" id="i-336ebf77087fde6f">
    <textBlock id="i-65a3c5a8c13bc066">Anf. 4 OLLE SVENSSON (s):</textBlock>
  </contentBlock>
  <contentBlock page="0" id="i-3d87e655af31ed59">
    <textBlock id="i-1ee25299de3a85b5">Herr talman! I likhet med Ingrid Sundberg beklagar jag att vi mot sedvänjan i denna kammare nu hamnat i en procedurdebatt av detta slag.</textBlock>
  </contentBlock>
  <contentBlock page="0" id="i-e85e4c484174883c">
    <textBlock id="i-68f4c16087ebc111">Talmannen har ändå i förväg tagit del av konstitutionsutskottets och kulturutskottets synpunkter och sedan fattat sitt beslut. Jag anser då att det skall finnas mycket starka skäl för att frångå talmannens uppfattning. Jag ber att få yrka bifall till talmannens förslag att propositionen i sin helhet skall hänvisas till konstitutionsutskottet.</textBlock>
  </contentBlock>
  <contentBlock page="0" id="i-73976f9729e5bf4a">
    <textBlock id="i-6fc0e5b2c7cbed88">En proposition med tillhörande motioner skall hänvisas till ett utskott. Enligt 4 kap. 7 §</textBlock>
    <textBlock id="i-edbeb2844a168c1a">riksdagsordningen får andra propostioner än budgetpropositionen delas endast om särskilda skäl föranleder det.</textBlock>
  </contentBlock>
  <contentBlock page="0" id="i-541c3d8c37dc02d1">
    <textBlock id="i-5826acdb733fd397">Riksdagen har varit restriktiv vid sin bedömning av vad som är särskilda skäl. Endast i undantagsfall som när det gällde forskningspropositionen -- som berörde ett stort antal utskotts beredningsområden och som omfattade anslagsposter -- har man delat propostionerna.</textBlock>
  </contentBlock>
  <contentBlock page="0" id="i-b8ef0ccf722aaefd">
    <textBlock id="i-9f32947a8e5a791d">Den normala ordningen är att en proposition remitteras till det utskott som har huvudansvaret för ärendet och att det utskottet i förekommande fall inhämtar yttranden från andra berörda utskott.</textBlock>
    <textBlock id="i-2ea8d068de0c7263">Denna princip har tidigare vid en rad tillfällen hävdats av företrädare för kulturutskottet.</textBlock>
  </contentBlock>
  <contentBlock page="0" id="i-ecbeeb814f6e4db3">
    <textBlock id="i-b70b06c06446a9b0">Senast förra våren gällde detta i fråga om åtgärder mot videovåld, då ärendet i sin helhet hänvisades till kulturutskottet, och vi i konstitutionsutskottet yttrade oss.</textBlock>
  </contentBlock>
  <contentBlock page="0" id="i-d22ac08c554c1824">
    <textBlock id="i-06e6693de5c1bd3c">I det här fallet tycks alla vara överens om, att eftersom propositionen innehåller omfattande förslag till lagstiftning på det yttrandefrihetsrättsliga området, är det konstitutionsutskottet som skall ha ärendet, om propositionen inte skall delas.</textBlock>
  </contentBlock>
  <contentBlock page="0" id="i-a2f01000c65b97a2">
    <textBlock id="i-aabec6913b8b209a">Ett särskilt viktigt spörsmål i detta ärende är frågan om det grundlagsenliga i systemet med avtal mellan staten och programföretagen.</textBlock>
  </contentBlock>
  <contentBlock page="0" id="i-eb9d3fb83ccba24b">
    <textBlock id="i-ebeb920a106f1ac4">Lagrådet har nämligen vid granskningen av de lagförslag som ligger till grund för propositionen ifrågasatt om den nuvarande avtalsregleringen kan vara förenlig med regeringsformen och den nya yttrandefrihetsgrundlagen, som vi just nu bereder i konstitutionsutskottet. Några särskilda skäl för att dela propositionen föreligger enligt vår åsikt inte.</textBlock>
    <textBlock id="i-03fe80a4cbc14e49">Tvärtom finns det starka skäl att hålla propositionen samlad.</textBlock>
  </contentBlock>
  <contentBlock page="0" id="i-3fd8bc88ff5760dd">
    <textBlock id="i-3865b063a99a9e64">För det första: Propositionen är ett paket som har arbetats fram av en parlamentarisk beredning.</textBlock>
  </contentBlock>
  <contentBlock page="0" id="i-6b1a4707f57b5468">
    <textBlock id="i-3b7b4bbe28f531a7">För det andra: Frågorna som rör Sveriges Radio är helt avhängiga av vilken ställning som tas till propositionen i övrigt.</textBlock>
  </contentBlock>
  <contentBlock page="0" id="i-796d00641144dafa">
    <textBlock id="i-a2dae5693214f2d8">För det tredje: I motionerna kommer frågorna med all sannolikhet att på motsvarande sätt tas upp i ett sammanhang.</textBlock>
  </contentBlock>
  <contentBlock page="0" id="i-020cc263ebb005b3">
    <textBlock id="i-cdb08d9cc437e2fa">För det fjärde: Det kommer att bli svårt att separera delar av motionerna och säga vilken del som skall gå till ett visst utskott. Självfallet skall kulturutskottet beredas tillfälle att yttra sig i de frågor som tillhör utskottets beredningsområde.</textBlock>
    <textBlock id="i-dee59ccab2998653">Därmed garanteras att kulturutskottet, liksom tidigare, får det avgörande ordet i de delar av ärendet som gäller Sveriges Radio.</textBlock>
  </contentBlock>
  <contentBlock page="0" id="i-cc01ce7964771a4e">
    <textBlock id="i-75325a1156e4bc64">Anf. 5 INGRID SUNDBERG (m) replik:</textBlock>
  </contentBlock>
  <contentBlock page="0" id="i-50d74e06d69321b1">
    <textBlock id="i-4d8279f61d18e1f2">Herr talman! Jag skall fatta mig kort.</textBlock>
  </contentBlock>
  <contentBlock page="0" id="i-b7166692e4093324">
    <textBlock id="i-bfd5f19bb64b6592">Man skiljer mellan särskilda skäl och synnerliga skäl. Synnerliga skäl är allvarliga skäl. Särskilda skäl i juridisk mening har vi alla kommit i kontakt med under riksdagsarbetet.</textBlock>
  </contentBlock>
  <contentBlock page="0" id="i-573f8b192bf781f8">
    <textBlock id="i-b8d4a6c8d315ac67">Olle Svensson påstår att det här icke föreligger särskilda skäl. Min fråga till honom blir: I vilket fall skulle det vara berättigat att i en proposition om radio och TV hänvisa vissa hemställanpunkter till kulturutskottet? Det är en fråga som jag önskar ställa.</textBlock>
  </contentBlock>
  <contentBlock page="0" id="i-153f178c243cd787">
    <textBlock id="i-bb5e8efbd78fb51c">Jag sade tidigare att propositionen består av tre olika delar. En del rör Sveriges Radios verksamhet.</textBlock>
    <textBlock id="i-6c2647fa8e737182">Denna skall enligt riksdagsordningen, som jag ser saken, behandlas av kulturutskottet. Jag anser att detta är ett särskilt skäl och att behandlingen av den anledningen bör ske i vårt utskott. Självfallet känner jag till den möjlighet till yttrande mellan utskott som Olle Svensson redogjorde för. Men jag vill erinra om att delning av propositioner inte är helt ovanlig. Det förekommer säkert ungefär en gång om året.</textBlock>
  </contentBlock>
  <contentBlock page="0" id="i-82812929657c7d1c">
    <textBlock id="i-e34e33806d321a49">Till sist: Jag har all respekt för talmannen och talmansfunktionen, men som ledamot av denna riksdag och som ordförande i kulturutskottet har jag också rätt att ha en annan uppfattning än den talmannen har.</textBlock>
  </contentBlock>
  <contentBlock page="0" id="i-5aedfe0f8b4ca217">
    <textBlock id="i-ef75a334121bb075">Anf. 6 ANDERS BJÖRCK (m):</textBlock>
  </contentBlock>
  <contentBlock page="0" id="i-ebde40a0ddd71be4">
    <textBlock id="i-9885952760db11b1">Herr talman! Jag hade inte tänkt delta i debatten, eftersom jag helt instämmer i det anförande som konstitutionsutskottets ordförande Olle Svensson just höll, men ordföranden i kulturutskottet apostroferade mig och därför vill jag gärna säga några ord.</textBlock>
  </contentBlock>
  <contentBlock page="0" id="i-9813a19194d5f9c9">
    <textBlock id="i-5df84baf613a27d4">Det finns naturligtvis i alla ärenden av den här typen skäl för och emot vart man skall remittera, om delning skall ske eller ej. Vi har i de båda utskotten fått möjlighet att delge talmannen och hans medarbetare våra synpunkter på hur den här beredningen skall ske. Därefter har talmannen fattat sitt beslut om förslag till kammaren. Skulle vi i fortsättningen börja ifrågasätta remittering av den här typen, kan jag försäkra att det skulle bli en helt annat arbetssituation i kammaren. I stor utsträckning skulle vi tvingas till prestige- och procedurstrider, vilket jag betraktar som mycket, mycket olyckligt.</textBlock>
  </contentBlock>
  <contentBlock page="0" id="i-113ec6e4f18fe718">
    <textBlock id="i-a79ae6c6780a1e21">Herr talman! För en tid sedan behandlade riksdagen videovåldslagen. Det var en lagstiftning som innehöll klara yttrandefrihetsproblem. Många tyckte att det hade varit naturligt att en proposition av det slaget i sin helhet hade behandlats i konstitutionsutskottet. Vi framförde våra synpunkter. Propositionen hade redan remitterats.</textBlock>
    <textBlock id="i-b62ad182115f7f9b">Men kulturutskottet höll benhårt på att det var kulturutskottet som skulle behandla saken, trots att det hade varit mycket enkelt att följa grundlagen, som säger att frågor rörande bl.a. yttrandefrihet samt radio och television skall handläggas i just konstitutionsutskottet. Vi ville inte göra sak av det hela, eftersom vi tyckte att det var barnsligt att driva frågan vidare. Vi tyckte att det var löjligt att göra det till en prestigefråga. Därför böjde vi oss och kulturutskottet fick behandla frågan.</textBlock>
  </contentBlock>
  <contentBlock page="0" id="i-46158c8572069b59">
    <textBlock id="i-44d348f61bd5e5d1">Nu har kulturutskottet uppenbarligen känt sig trampat på tårna och vill ta en strid i kammaren om vart propositionen skall remitteras. Men, herr talman, det gäller ju inte bara remittering av propositionen. Det gäller också de motioner som kan komma. Skall också motionerna delas och i så fall på vilket sätt? Skall vi de närmaste veckorna under löpande motionstid i denna kammare diskutera vart varje motion skall remitteras? Detta skulle nämligen bli följden om vi skulle bifalla det yrkande som Kaj Nilsson har lagt fram. Jag anser det vara självklart att kulturutskottet skall yttra sig, om vi följer talmannens förslag. Kulturutskottets ställningstagande blir naturligtvis avgörande när det gäller de delar som kulturutskottet uppfattar hör till kulturutskottets område. Men den här propositionen handlar inte om Sveriges Radios organisation. Nästa vår kommer det en särskild propositionen om den saken. Då bör naturligtvis frågan om remittering tas upp på nytt. Huvuddelen här är ju etablerandet av en ny tredje kanal med den nya koncessionslagstiftningen och de problem som finns på detta område -- och det är inte så litet.</textBlock>
    <textBlock id="i-cd24408e11eacdf3">Det är en huvudfråga i propositionen. Resten skjuts till nästa år.</textBlock>
  </contentBlock>
  <contentBlock page="0" id="i-4075c616641d9b0d">
    <textBlock id="i-dace1e60e36db1f1">Mot denna bakgrund vill jag yrka bifall till talmannens förslag.</textBlock>
  </contentBlock>
  <contentBlock page="0" id="i-8975c9a4722fc976"/>
  <contentBlock page="0" id="i-a28365b5cd5f710b">
    <textBlock id="i-948d2f6e920c49b7">Anf. 7 ÅKE GUSTAVSSON (s):</textBlock>
  </contentBlock>
  <contentBlock page="0" id="i-c010a0019cfaa946">
    <textBlock id="i-894920adf93639b4">Herr talman! Eftersom nu konstitutionsutskottets hela presidium har varit uppe i denna fråga kan det väl finnas skäl för mig att göra ett par kommentarer.</textBlock>
  </contentBlock>
  <contentBlock page="0" id="i-e900c83c111da928">
    <textBlock id="i-00e95d7a0c17a5ae">Till att börja med vill jag yrka bifall till det yrkande som Kaj Nilsson och Ingrid Sundberg har lagt fram i denna fråga.</textBlock>
  </contentBlock>
  <contentBlock page="0" id="i-83bb8a5c637cab4e">
    <textBlock id="i-ad26c0a027768435">Vid de tillfällen som frågan om radio och TV har behandlats tidigare inför ett nytt avtal, vilket det också gäller i detta sammanhang, har det varit självklart att kulturutskottet skulle behandla saken.</textBlock>
    <textBlock id="i-9054bbd8a63e5688">Det gällde inför den nya perioden från 1978, och det gällde 1986. Som framhållits tidigare framgår det också klart av riksdagsordningen. Nu sägs det att det kan finnas frågor som tillhör konstitutionsutskottets ansvarsområde. Delar av propositionen tillhör detta område. Därför bör också delar av propositionen remitteras till konstitutionsutskottet, liksom andra delar bör remitteras till kulturutskottet. I</textBlock>
    <textBlock id="i-e42d93ba785d6ecc">tilläggsbestämmelsen i riksdagsordningen -- det är ju den som vi diskuterar -- sägs att konstitutionsutskottet skall bereda ärenden om lagstiftning om radio, television och film, liksom andra ärenden som angår yttrandefrihet, opinionsbildning, religionsfrihet samt övriga ärenden som berör riksdag och riksdagens ombudsman, osv. Det har klart framgått att till kulturutskottets ansvarsområde hör beredning av ärenden om Sveriges Radio och television.</textBlock>
  </contentBlock>
  <contentBlock page="0" id="i-5d669786e6d2a2ef">
    <textBlock id="i-42ee299da8481e62">För mig är frågan ganska självklar: den bör alltså i de delar som det här gäller beredas av kulturutskottet.</textBlock>
  </contentBlock>
  <contentBlock page="0" id="i-fcb960871dda90bf">
    <textBlock id="i-b5534f2ee97ed173">Det har hänvisats till tidigare propositioner.</textBlock>
    <textBlock id="i-a3d1dfb2399a50c0">Beträffande videovåldspropositionen säger man från konstitutionsutskottets sida att man inte ville göra sak av det hela utan ansåg det vara självklart att kulturutskottet skulle ha propositionen. Så förhöll det sig faktiskt inte. Det blev en stor diskussion i frågan. Sedan hamnade den på kulturutskottets bord.</textBlock>
  </contentBlock>
  <contentBlock page="0" id="i-36778b6ac5777d72">
    <textBlock id="i-efd6bed8f158e9ca">Till slut måste jag, herr talman, säga att jag inte kan bli fri från känslan att det från konstitutionsutskottets sida finns en strävan till imperiebyggande, en strävan som har kommit till uttryck i den här diskussionen. Trots att man själv klagar över att arbetsbördan är stor vill man ta hand om frågan. Rimligen borde man vara mycket tveksam till om det är lämpligt att den läggs på konstitutionsutskottets bord. Möjligen kan man mot bakgrund av dagens debatt göra den filosofiska reflexionen att det är mer än motiverat att det görs en översyn av ärendefördelningen mellan utskotten.</textBlock>
  </contentBlock>
  <contentBlock page="0" id="i-f662139669d1235d">
    <textBlock id="i-8e25b8f2a7870f4f">Jag ber med detta, herr talman, att med instämmande i vad Ingrid Sundberg sade få yrka bifall till Kaj Nilssons yrkande.</textBlock>
  </contentBlock>
  <contentBlock page="0" id="i-31ed3c01ba9c7569">
    <textBlock id="i-b764b3d4c96cf1a8">Anf. 8 KAJ NILSSON (mp):</textBlock>
  </contentBlock>
  <contentBlock page="0" id="i-7f9d22fb7ff610e9">
    <textBlock id="i-aab360531914229b">Herr talman! Jag måste betona att jag inte alls har varit ute efter att skapa rivalitet mellan utskotten eller att föra en strid för dess egen skull. Avsikten har endast varit att det som tidigare skulle bli en uppdelning med hänsyn till utskottens sak- och kompetensområden. Det är en ordning som är inarbetad sedan lång tid tillbaka. Enligt min mening borde detta kunna uppfattas som ett modest krav. Detta var min utgångspunkt.</textBlock>
    <textBlock id="i-73098ac9eccae349">Naturligtvis har jag tagit intryck av debatten. Men jag kan inte anse att etableringen av en ny markbunden reklamkanal, lika litet som de tidigare uppdykande satelliterna, ger anledning att ändra på de olika sakområdena för utskotten. Jag tycker inte att det har skett någon förändring, utan man kunde mycket väl tillämpa den ordning som har rått. För övrigt har jag föreslagit att man när det gäller propositionens punkt 21, som gäller sponsring, i tveksamma fall skulle kunna gå över till konstitutionsutskottet, trots att saken annars bereds av kulturutskottet.</textBlock>
  </contentBlock>
  <contentBlock page="0" id="i-b81bc673220a3670">
    <textBlock id="i-95231c4dcfc68686">Överläggningen var härmed avslutad.</textBlock>
  </contentBlock>
  <contentBlock page="0" id="i-c3e9939bc829eab5">
    <textBlock id="i-83ad53b30a493af1">Talmannens förslag att propositionen i sin helhet skulle hänvisas till konstitutionsutskottet -- som ställdes mot det av Kaj Nilsson framställda yrkandet om att yrkandena 2, 20, 22 samt 23--26</textBlock>
    <textBlock id="i-27b16c75b77ee3a3">skulle hänvisas till kulturutskottet och propositionen i övrigt till konstitutionsutskottet --</textBlock>
    <textBlock id="i-93d049c7996e7e44">bifölls med acklamation.</textBlock>
  </contentBlock>
  <contentBlock page="0" id="i-d5aab50d17d89b2a">
    <textBlock id="i-42734ecd46fa8ab9">4 § Svar på fråga  1990/91:503 om Lekeberg</textBlock>
  </contentBlock>
  <contentBlock page="0" id="i-401a703dd27b3f98">
    <textBlock id="i-a7e6908cb5a5af24">Anf. 9 Civilminister BENGT K Å</textBlock>
    <textBlock id="i-b1e65b0f3204418f">JOHANSSON (s):</textBlock>
  </contentBlock>
  <contentBlock page="0" id="i-10731d951975b100">
    <textBlock id="i-93bca26e15bb0844">Herr talman! Lars Ernestam har frågat mig vilka åtgärder jag tänker vidta för att befolkningen i</textBlock>
    <textBlock id="i-dd42edffb48fb290">Lekeberg skall få den kommunala självständighet de eftersträvar.</textBlock>
  </contentBlock>
  <contentBlock page="0" id="i-bd16b44d0c8af64c">
    <textBlock id="i-f2ee93a8da3adaba">Regeringen har diskuterat frågan om att bryta ut</textBlock>
    <textBlock id="i-a9763a29b9a7002c">Lekebergs kommundel från Örebro kommun till en egen kommun. En framställning om detta har nyligen kommit in till civildepartementet.</textBlock>
  </contentBlock>
  <contentBlock page="0" id="i-cf87e6dfa9e09e89">
    <textBlock id="i-d96d5d84f4876efa">Regeringen har gjort bedömningen att det inte finns sådana synnerliga skäl som lagen kräver för att fatta ett beslut om indelningsändring senare än ett år före ett ikraftträdande, som alltid måste ske vid årsskiftet efter allmänna val. Ärendet tas därför inte upp till beslut nu.</textBlock>
  </contentBlock>
  <contentBlock page="0" id="i-b93728b9ff212bdc">
    <textBlock id="i-301ef441358bd89f">Lekebergs kommundel har en svag egen ekonomisk bärkraft. Å andra sidan finns det en stark opinion för en kommundelning. Inom ramen för det länsförnyelseprojektet som bedrivs i Örebro län får det nu ankomma på ledningen för projektet att diskutera olika lösningar för Lekbergs utveckling, inkl. de ekonomiska frågorna.</textBlock>
  </contentBlock>
  <contentBlock page="0" id="i-9cc8e7c6e3816ee4">
    <textBlock id="i-114693213a04f992">Anf. 10 LARS ERNESTAM (fp):</textBlock>
  </contentBlock>
  <contentBlock page="0" id="i-86e7b2e1df36664e">
    <textBlock id="i-36908a02b669b4da">Herr talman! För mer än 20 år sedan var jag som kommunalkamrer tillsammans med en delegation från dåvarande Lekebergs kommun i kanslihuset för uppvaktning hos statsrådet Rune Johansson. Vi vädjade till regeringen att kommunen inte skulle tvingas in i den planerade storkommunen Örebro.</textBlock>
    <textBlock id="i-2e38ccd8bcefba66">Vi möttes då av kalla handen. Örebro behöver jungfruliga områden, blev svaret. Den väl fungerande kommunen drevs in i storkommunen.</textBlock>
    <textBlock id="i-f846cfd8326159fd">Jag minns den stora besvikelse jag kände då. De andra kommunrepresentanterna gjorde det också.</textBlock>
  </contentBlock>
  <contentBlock page="0" id="i-b5112fb818150f6a">
    <textBlock id="i-d7f56b3d235e3279">Herr talman! Nu är vi tillbaka till 60-talet. Ett förslag till kommundelning har tagits fram. En folkomröstning har gett resultatet att en överväldigande del av kommuninvånarna vill bli självständiga igen. Örebro kommun, inkl.</textBlock>
    <textBlock id="i-e9726bb64b7d7804">socialdemokraterna där, säger ja. Länsstyrelsen och kammarkollegiet säger ja. Men civilministern vill inte ställa upp. Regeringen vill, som på 60-talet, uppifrån bestämma och låta kollektivismen råda.</textBlock>
    <textBlock id="i-d556f955cb4cfb91">Skälen sägs vara att inga synnerliga skäl föreligger och att kommunen blir ekonomiskt svag.</textBlock>
  </contentBlock>
  <contentBlock page="0" id="i-8044ace67ee8ecc4">
    <textBlock id="i-306335000fde2d7a">Kan det finnas mer synnerliga skäl än att uppfylla vad en överväldigande majoritet av befolkningen i området vill? Vilka kriterier ser civilministern som synnerliga? Finns det inte många fler kommuner som har en skattekraft liknande den som denna kommun kommer att få? Såvitt jag vet finns det 40</textBlock>
    <textBlock id="i-13fd769aa403fa7d">kommuner som har svagare skattekraft än den</textBlock>
    <textBlock id="i-ef6989cfc4ffbee9">Lekeberg skulle få. Tänker regeringen förändra skatteutjämningsbidraget?</textBlock>
  </contentBlock>
  <contentBlock page="0" id="i-0d91b5ecdef83824">
    <textBlock id="i-7792e2f560034b63">Anf. 11 Civilminister BENGT K Å</textBlock>
    <textBlock id="i-73d839ca5125043d">JOHANSSON (s):</textBlock>
  </contentBlock>
  <contentBlock page="0" id="i-c07eb6f34420fa8c">
    <textBlock id="i-bd8d825a4563e52a">Herr talman! Lars Ernestam blandar ihop sakfrågan med tidpunkten för när en sådan hantering skall ske. Enligt lagen skall ett sådant ärende avgöras senaste vid årsskiftet före ett allmänt val. Jag tycker att det är rimligt att man har den framförhållningen.</textBlock>
  </contentBlock>
  <contentBlock page="0" id="i-6149c6392620daf9">
    <textBlock id="i-b792b5e84b43d724">Den här frågan väcktes ganska sent. Därför har det inte varit möjligt att utreda frågan i sådan tid att det har gått att genomföra denna förändring. Då krävs det, Lars Ernestam, synnerliga skäl för att man skall fatta ett beslut vid en sådan tidpunkt. Jag tycker inte att det finns sådana synnerliga skäl.</textBlock>
    <textBlock id="i-9c5ac17ddbff0d19">Några exempel ur lagstiftningen har räknats upp.</textBlock>
    <textBlock id="i-5d10ab0356fa1c46">Jag tycker inte att de föreligger i den här situationen. Därför tycker jag att man skall hänskjuta frågan till den förnyelsegrupp som finns i Örebro län.</textBlock>
  </contentBlock>
  <contentBlock page="0" id="i-b9d456278c005324">
    <textBlock id="i-ba28ebadefdf289b">Det är inte fråga om att göra jämförelser med 60-</textBlock>
    <textBlock id="i-0d04559fa4aed1cc">talet när man var tvungen att hitta nya former för indelningen av kommunerna. I Örebro län finns det ett ganska långtgående arbete med kommundelsnämnder som har påverkat diskussionen. Det är inte detsamma som att man skall vidta extraordinära åtgärder för att företa en delning.</textBlock>
  </contentBlock>
  <contentBlock page="0" id="i-d951a245e7f5330c">
    <textBlock id="i-4e7e17568c285742">Anf. 12 LARS ERNESTAM (fp):</textBlock>
  </contentBlock>
  <contentBlock page="0" id="i-91052dd640ffc389">
    <textBlock id="i-a21025c81ebd2677">Herr talman! Jag ställde frågan om vad civilministern menar med synnerliga skäl. Han hänvisar till lagstiftningen. Det skulle vara intressant att få något exempel på vad civilministern anser vara synnerliga skäl. Anser han inte att befolkningens önskemål är synnerliga skäl?</textBlock>
  </contentBlock>
  <contentBlock page="0" id="i-92aaf6cde308368a">
    <textBlock id="i-bb6a2cc995de73b4">Jag skulle också vilja ha svar på frågan om skatteutjämningsbidraget, eftersom civilministern har använt det i diskussionen.</textBlock>
  </contentBlock>
  <contentBlock page="0" id="i-42cd302c0f406865">
    <textBlock id="i-b71a58b087eea4ac">Varför bromsar inte civilministern den stora apparat som har satts i gång i kommunen?</textBlock>
    <textBlock id="i-c1afa3b1751d5784">Människor har engagerat sig och ställt upp. Det hade gått att sända ut signaler att civilministern inte ställer upp på detta. Då hade det arbetet stoppats.</textBlock>
    <textBlock id="i-ed131d772da3fc3e">Jag vill ha svar på frågorna.</textBlock>
  </contentBlock>
  <contentBlock page="0" id="i-9850361e9af81b10">
    <textBlock id="i-02de0c2bf1921e60">Anf. 13 Civilminister BENGT K Å</textBlock>
    <textBlock id="i-2e3baac71106dc4b">JOHANSSON (s):</textBlock>
  </contentBlock>
  <contentBlock page="0" id="i-928e0df77e4e84f1">
    <textBlock id="i-d19ce00006d60672">Herr talman! Lars Ernestam blandar fortfarande ihop frågorna. Synnerliga skäl gäller frågan om när beslutet skall fattas. För att ett beslut skall fattas så sent in på det år som det skall genomföras, krävs det synnerliga skäl.</textBlock>
  </contentBlock>
  <contentBlock page="0" id="i-d8cbb0fce2ed1111">
    <textBlock id="i-17994f6f71381aaa">Jag förutsätter att när en delning vidtas görs det när befolkningen är med på det. Det skall föreligga en majoritet i alla fall. Men här gäller det tidpunkten, dvs. hur sent in på året som beslutet skall fattas.</textBlock>
    <textBlock id="i-0d385d969214f380">Enligt lagen skall inte ett beslut fattas senare än årsskiftet, om det inte finns synnerliga skäl. Jag menar att det inte föreligger. Det skall enligt min mening finnas en opinion för en delning.</textBlock>
  </contentBlock>
  <contentBlock page="0" id="i-e0be3e77c47f1abf">
    <textBlock id="i-24b8e569f1076778">Vidare har vi den ekonomiska grunden. Det är inte en önskvärd situation att ha ett antal kommuner med en svag skattekraft. Vi har tvingats till en sådan indelning i alla fall. Det gäller framför allt</textBlock>
    <textBlock id="i-4de08e7cdf9b5c98">Norrlandskommuner. Men det är inte en önskvärd situation att bryta ut kommundelar med motiveringen: Visserligen får de en svag ekonomisk ställning och blir beroende av skatteutjämningsbidraget, men vi gör det i alla fall.</textBlock>
  </contentBlock>
  <contentBlock page="0" id="i-3b7eafdecfb58156">
    <textBlock id="i-1a7a89ae707c1ce7">Vidare har vi den tredje frågan om varför jag inte har bromsat. Jag förstår inte frågan, Lars</textBlock>
    <textBlock id="i-af8cd7f21cd1a64e">Ernestam. Menar Lars Ernestam att jag skulle ha gett direktiv till kammarkollegiet att inte fullgöra sin uppgift att utreda frågan?</textBlock>
  </contentBlock>
  <contentBlock page="0" id="i-90cba3b3109f419e">
    <textBlock id="i-7124a4547bd8c947">Anf. 14 LARS ERNESTAM (fp):</textBlock>
  </contentBlock>
  <contentBlock page="0" id="i-ec30c28370009507">
    <textBlock id="i-eba0bb79fdaba9c5">Herr talman! Jag kommer tillbaka till frågan som jag har ställt två gånger om synnerliga skäl. Jag har inte fått något svar på vad civilministern kan anse vara synnerliga skäl. Finns det något starkare synnerligt skäl än att en folkomröstning har genomförts i laga ordning, utredning har gjorts i laga ordning, allt är klart och förberett för en delning? Kan det finnas mer synnerliga skäl än det har funnits i det här fallet?</textBlock>
  </contentBlock>
  <contentBlock page="0" id="i-db9e2b188d9c2077">
    <textBlock id="i-dd9b506530f394e1">Jag vill inte gå ifrån debatten utan att ha fått klart för mig denna sak. I Örebro län fick man inte svar på frågan när civilministern var där.</textBlock>
  </contentBlock>
  <contentBlock page="0" id="i-a1c5702da821f8d1">
    <textBlock id="i-81fff55d2e0993e9">Vad anser civilministern vara synnerliga skäl?</textBlock>
  </contentBlock>
  <contentBlock page="0" id="i-0d69ab402b78b761">
    <textBlock id="i-b947e20977afa351">Anf. 15 Civilminister BENGT K Å</textBlock>
    <textBlock id="i-f39fcb173b853403">JOHANSSON (s):</textBlock>
  </contentBlock>
  <contentBlock page="0" id="i-4113f48fd77485ce">
    <textBlock id="i-94752b2cddaf64d1">Herr talman! Jag är ledsen om min pedagogiska förmåga inte kan hjälpa i det här fallet.</textBlock>
  </contentBlock>
  <contentBlock page="0" id="i-fcfb57845737e17f">
    <textBlock id="i-80ed365ff9545a37">Jag har klarat ut med Lars Ernestam att jag menar att för att företa en delning bör det alltid finnas en opinion för något sådant, dvs. att befolkningen är med på det. Synnerliga skäl spelar in vid frågan om när en delning skall äga rum, dvs. hur sent på året.</textBlock>
    <textBlock id="i-100eab741d183cbf">Det skall vara extraordinära situationer, något alldeles särskilt skall ha inträffat, för att kunna fatta ett beslut så sent som i april månad det året som det skall vara val till de nya kommunerna. Det föreligger inte i det här fallet.</textBlock>
  </contentBlock>
  <contentBlock page="0" id="i-c3c8f28f1a581059">
    <textBlock id="i-5caddc333603e70c">Frågan finns kvar huruvida Örebro kommun skall delas på det sättet. Jag menar att de synnerliga skälen för att göra det vid en tidpunkt i april finns inte.</textBlock>
  </contentBlock>
  <contentBlock page="0" id="i-7b642277d7b8d44d">
    <textBlock id="i-b41e5a91d3a066e3">Anf. 16 LARS ERNESTAM (fp):</textBlock>
  </contentBlock>
  <contentBlock page="0" id="i-24da542400f7b0ef">
    <textBlock id="i-998817f9261b4ebb">Herr talman! Det är tydligen enbart formalia som ligger bakom civilministerns ställningstagande. Jag beklagar det djupt. Det har skapat stor oro, och många människors engagemang har gått förlorat.</textBlock>
  </contentBlock>
  <contentBlock page="0" id="i-1f36a9c8943aec31">
    <textBlock id="i-b9bd73bf61db211d">Vi har alltid talat i riksdagen i sådana sammanhang om att det är viktigt skapa engagemang hos människorna i politiskt arbete. Här har man lyckats med det. Alla har ställt upp efter folkomröstningen, och allt är klart. Det finns inga formella hinder för att bifalla denna fråga.</textBlock>
    <textBlock id="i-c3490a40e151e75c">Visserligen har civilministern i Örebro län hotat med det mäktiga konstitutionsutskottet -- vi debatterade nyss en annan fråga när det gäller konstitutionsutskottet.</textBlock>
  </contentBlock>
  <contentBlock page="0" id="i-a80faaa6030dce7c">
    <textBlock id="i-ca87e502ceff1183">Men detta visar att civilministern har satt sig på människorna i Lekebergs kommun. Det tycker jag är beklagligt.</textBlock>
  </contentBlock>
  <contentBlock page="0" id="i-f65a5f483d8d4e9c">
    <textBlock id="i-d75417e58f856382">Anf. 17 Civilminister BENGT K Å</textBlock>
    <textBlock id="i-31c43751bc557ebf">JOHANSSON (s):</textBlock>
  </contentBlock>
  <contentBlock page="0" id="i-a09f6173367c34a4">
    <textBlock id="i-f4be177c330d8b74">Herr talman! Jag förnekar absolut att jag har gjort det. Jag har fattat ett beslut efter de förutsättningar som finns i lagen, och det skall jag göra.</textBlock>
  </contentBlock>
  <contentBlock page="0" id="i-cdd27610d6291dce">
    <textBlock id="i-d624cdf33c2acd69">Anf. 18 LARS ERNESTAM (fp):</textBlock>
  </contentBlock>
  <contentBlock page="0" id="i-aed38958d1ae7d84">
    <textBlock id="i-26f750660bbf4f97">Herr talman! Vi kan fortsätta denna debatt hur länge som helst. Jag hade hoppats att civilministern i dag skulle ge mig beskedet: Nu har jag tänkt på den här frågan, jag förstår att jag har tänkt mycket på formalia, men nu vet jag att det finns en färdig utredning bakom, det här är människornas önskemål. Vi skall ändra oss.</textBlock>
  </contentBlock>
  <contentBlock page="0" id="i-5137d53f5d2ad8d7">
    <textBlock id="i-fac04fe02a7273ac">Men detta är tydligen inte fallet. Människorna får leva med att civilministern uppifrån har satt sig på dem. Jag beklagar att jag måste säga detta så hårt som jag gör nu. Det hade inte behövt bli så.</textBlock>
    <textBlock id="i-745655357d44339e">Kammarkollegiet har ju sagt sitt. Länsstyrelsen har sagt sitt. Alla har sagt sitt. Den enda som har sagt nej är civilministern.</textBlock>
  </contentBlock>
  <contentBlock page="0" id="i-35daccac3c85426e">
    <textBlock id="i-52d780c44086f07e">Överläggningen var härmed avslutad.</textBlock>
  </contentBlock>
  <contentBlock page="0" id="i-a8f582ef130874bf">
    <textBlock id="i-668e02c1f6c292f0">5 § Svar på fråga  1990/91:483 om avreglering av den inrikes luftfarten</textBlock>
  </contentBlock>
  <contentBlock page="0" id="i-58fb76bd78f4e80f">
    <textBlock id="i-d7eaea7d945ab5c3">Anf. 19 Kommunikationsminister GEORG</textBlock>
    <textBlock id="i-a23dd4d98f910e6b">ANDERSSON (s):</textBlock>
  </contentBlock>
  <contentBlock page="0" id="i-be968dc26874f6d8">
    <textBlock id="i-633ebcc8320f4f5f">Herr talman! Görel Bohlin har frågat mig vad som är skälet till regeringens försiktighet vad gäller avreglering av den inrikes luftfarten.</textBlock>
  </contentBlock>
  <contentBlock page="0" id="i-1e3f6b24db14d9c1">
    <textBlock id="i-ae5d29643b4e104d">Låt mig först få konstatera att de nya riktlinjer för inrikes flygtrafik som regeringen föreslagit riksdagen i propositionen Näringspolitik för tillväxt innebär en klar markering av behovet av och fördelarna med ökad konkurrens för inrikesflyget i</textBlock>
    <textBlock id="i-d550707c07a9df4a">Sverige. Mer avreglerade marknadsformer leder till effektiviseringsvinster inom branschen och därmed till fördelar för konsumenter och näringsliv. Denna regeringens slutsats ansluter helt till vad konkurrenskommittén kommit fram till. Någon tvekan om inriktningen av regeringens politik på området bör således inte finnas.</textBlock>
  </contentBlock>
  <contentBlock page="0" id="i-37b58a0837e3c212">
    <textBlock id="i-9e7cea0bd05ff308">Regeringen har föreslagit en etappvis avreglering.</textBlock>
    <textBlock id="i-317996323c7ff38c">Detta gjorde även konkurrenskommittén, vars förslag till första avregleringssteg som frågeställaren säkert känner till endast avsåg konkurrens på de 8--10 mest trafikerade linjerna med mer än 300 000 årspassagerare. Däremot har vårt förslag till parallella koncessioner öppnat för konkurrens på hela primärnätet.</textBlock>
  </contentBlock>
  <contentBlock page="0" id="i-38ec9d34dd018689">
    <textBlock id="i-eda212c832046e12">Vi har i propositionen pekat på två förhållanden som är viktiga för en konkurrens på lika villkor. Det krävs ytterligare bankapacitet på Arlanda för att möjliggöra ytterligare starter och landningar under högtrafiktid. Det andra förhållandet gäller den olönsamma men regionalpolitiskt viktiga trafiken i inre Norrland. Konkurrensutredningen har föreslagit att sådan trafik upphandlas genom anbudsförfarande. Vi nämner också detta i propositionen. Det måste emellertid finnas principer för en sådan upphandling. Här hade kommittén inte något eget förslag. Jag är för egen del angelägen om att under alla förhållanden kunna garantera en väl utvecklad regional flygtrafik i hela landet.</textBlock>
  </contentBlock>
  <contentBlock page="0" id="i-bb926a610a72ec81">
    <textBlock id="i-fb297d35bae95262">Görel Bohlin tar i sin fråga upp den överenskommelse som nyligen träffades mellan</textBlock>
    <textBlock id="i-f6c9e6100c1d0a3c">Sverige, Norge och EG och som innebär att vi i luftfartssammanhang får gemensamma regler. Det bör noteras att detta avtal har tillkommit genom att</textBlock>
    <textBlock id="i-997df3738b2ea966">Sverige och Norge målmedvetet själva har drivit frågan om anslutning till den europeiska luftfartspolitiken.</textBlock>
  </contentBlock>
  <contentBlock page="0" id="i-0329852de0a3d911">
    <textBlock id="i-474adfb480bd6d20">Med den inriktning om fri konkurrens inom inrikesflyget som regeringen beslutat går vi faktiskt före övriga länder i Europa. Som konkurrenskommittén har konstaterat är de utländska erfarenheterna av avreglering av inrikesflyg begränsade till utomeuropeiska länder.</textBlock>
    <textBlock id="i-cc93beef2a0cc67d">Det är mot denna bakgrund helt fel att framställa den svenska regeringen som återhållande och försiktig i denna fråga.</textBlock>
  </contentBlock>
  <contentBlock page="0" id="i-a141ab418d053fbb">
    <textBlock id="i-93ac66ea66d2cbf6">Anf. 20 GÖREL BOHLIN (m):</textBlock>
  </contentBlock>
  <contentBlock page="0" id="i-603a62ba3a9fa0fc">
    <textBlock id="i-5255ab0dd80b1c39">Herr talman! Först vill jag tacka kommunikationsministern för svaret, som andas en positiv inställning till ökad konkurrens och näringsfrihet.</textBlock>
  </contentBlock>
  <contentBlock page="0" id="i-4f17c2d5240ea4a8">
    <textBlock id="i-4da9915968ceafb3">Därför är jag förvånad över att man inte i propositionen kunde gå litet längre. Förslag om parallellkoncessioner har vi i moderata samlingspartiet lagt fram under många år. Avtalet med EG som nu har träffats visar på den positiva inställningen till avreglering. Min uppfattning är att om man hade gått litet längre nationellt, hade man förberett de nationella bolagen inför en konkurrens på ett bättre sätt. Börjar man nationellt med en avreglering, innebär det en press på bolagen att sänka kostnaderna och bli mer kostnadseffektiva.</textBlock>
  </contentBlock>
  <contentBlock page="0" id="i-701aeb6a784e4d2e">
    <textBlock id="i-6b86814e8b863f88">Som kommunikationsministern väl vet, är de monopolskyddade bolagen inflationsledande.</textBlock>
    <textBlock id="i-a68e13ebcaa4c764">Orsaken till det är att de har låg kostnadseffektivitet och att de hittills har kunnat gömma den låga kostnadseffektiviteten bakom en hög prisnivå. Det ligger väl inte någon särskild omtanke om vissa bolag inom Sverige som nu har svårigheter i den väldigt försiktiga hållningen?</textBlock>
  </contentBlock>
  <contentBlock page="0" id="i-22b481cb521da977">
    <textBlock id="i-19e1d332e2fd930f">Anf. 21 Kommunikationsminister GEORG</textBlock>
    <textBlock id="i-4240968b96a3bab5">ANDERSSON (s):</textBlock>
  </contentBlock>
  <contentBlock page="0" id="i-fa27d295239394c2">
    <textBlock id="i-73886af6c18bd5b9">Herr talman! Det faller på sin egen orimlighet att regeringen skulle reglera graden av konkurrens efter bolagens ekonomiska situation. Det är inte utgångspunkten.</textBlock>
  </contentBlock>
  <contentBlock page="0" id="i-cc44f8723a9ecaa3">
    <textBlock id="i-75999d326ffb45fc">Vi har redovisat i olika sammanhang, också i propositionen, de motiv som finns för att gå stegvis fram. Det gäller start- och landningstillstånden på</textBlock>
    <textBlock id="i-7ad759acf9aceb8c">Arlanda. Närmast kan jag ju bolla frågan tillbaka till Görel Bohlin: Hur menar Görel Bohlin att vi skall klara fördelningen av start- och landstingstillstånden i en helt fri och öppen marknad på de högtrafikerade tiderna på det nav som Arlanda utgör i dag med begränsad kapacitet, så länge vi inte har den tredje banan?</textBlock>
  </contentBlock>
  <contentBlock page="0" id="i-500f978bb9a53037">
    <textBlock id="i-c553888c903e6290">Det andra motivet är regionalflyget. Jag är som uppvuxen och boende i övre Norrland angelägen om -- jag känner mycket starkt för det -- att man har ett så effektivt inomregionalt flyg som möjligt i de delar av landet som är i störst behov av flyget. Jag vill inte kasta ut det barnet med badvattnet i en allmän hets i avregleringens namn.</textBlock>
  </contentBlock>
  <contentBlock page="0" id="i-df257368cc984741">
    <textBlock id="i-d75def1bb7e42f29">Anf. 22 GÖREL BOHLIN (m):</textBlock>
  </contentBlock>
  <contentBlock page="0" id="i-54ba34bc61156e8f">
    <textBlock id="i-47a444e8f74f370d">Herr talman! Av svaret framgår också att konkurrenskommittén har föreslagit att man skall kunna upphandla, ha ett förhandlingsförfarande, när det gäller regionaltrafiken. På den punkten är jag mycket nöjd med svaret. Det visar ju att man har påbörjat ett arbete för att få ner priserna på regionalflyget, något som naturligtvis betyder oerhört mycket för de inre delarna av Norrland.</textBlock>
    <textBlock id="i-74e4914b514df01a">Men som det nu har utvecklats är det så att flygtrafiken genom parallellkoncessionerna enbart på inrikeslinjerna fungerar som oligopol. Genom att det är oligopol utestänger man andra från marknaden och kan hålla priserna uppe. Så fungerar en oligopolmarknad. Eftersom vi hyllar näringsfrihet i landet, tycker jag att det hade varit avsevärt mycket bättre om man för det första hade börjat med den etappvisa avregleringen tidigare, alltså med parallellkoncessionen såsom vi hade föreslagit, och för det andra nu inför det avtal som har träffats med EG hade gått ett steg längre när det gäller inrikesflyget och avreglerat helt och hållet. Det tror jag nämligen alla parter hade vunnit på.</textBlock>
  </contentBlock>
  <contentBlock page="0" id="i-9612f5ab816b74a3">
    <textBlock id="i-2d65a6676c6f0df5">Jag vill fråga kommunikationsministern, som nu aviserar ytterligare ett steg: När kommer nästa etapp, dvs. en avreglering av inrikesflyget?</textBlock>
  </contentBlock>
  <contentBlock page="0" id="i-b5203e7cdf6e0d4f">
    <textBlock id="i-a07e32a08c3b938c">Anf. 23 Kommunikationsminister GEORG</textBlock>
    <textBlock id="i-8f41767a2a8e6e59">ANDERSSON (s):</textBlock>
  </contentBlock>
  <contentBlock page="0" id="i-323d44d077796f95">
    <textBlock id="i-779dee7d8b2f379c">Herr talman! Man kan alltid beklaga att man inte varit tidigare ute. Jag tycker att den svenska regeringen borde få beröm för att vi är tidigare ute än andra europeiska länder på det här området.</textBlock>
    <textBlock id="i-0285ba7b6beba5c3">Varför har inte Tyskland och Frankrike avreglerat?</textBlock>
    <textBlock id="i-5f4d8fccefe68cfb">Det borde vara enklare där än i Sverige, som är ett glesbebyggt stort land och har många svaga linjer.</textBlock>
  </contentBlock>
  <contentBlock page="0" id="i-803f4cf7f5c690c0">
    <textBlock id="i-def8d4098430b04e">Till upphandlingen: Tekniken är inte utvecklad. Vi måste arbeta vidare med den frågan. Avregleringen tar sin början den 1 januari 1992. Nu förs en allmän debatt om höga priser som om vi med konkurrenskommitténs förslag i dag skulle ha haft i en helt annan situation. Det är faktiskt inte fallet.</textBlock>
    <textBlock id="i-15f12372f1cb06d2">Det är en helt missvisande bild man ger av en tänkt utveckling med konkurrenskommitténs förslag.</textBlock>
  </contentBlock>
  <contentBlock page="0" id="i-f32c44368b05799f">
    <textBlock id="i-5d240df51bac5d20">Anf. 24 GÖREL BOHLIN (m):</textBlock>
  </contentBlock>
  <contentBlock page="0" id="i-31b0049b00c1d3c9">
    <textBlock id="i-1f9247c825958dd7">Herr talman! Det finns ju ganska många operatörer på luftfartens område, och de har olika uppfattning om detta. Det finns många som gärna skulle vilja konkurrera med Linjeflyg och SAS, som ju nu har denna oligopolmarknad. Dessa försäkrar själva att de skulle kunna flyga till lägre priser.</textBlock>
  </contentBlock>
  <contentBlock page="0" id="i-7a4d8475de113f25">
    <textBlock id="i-da5a017036174fd8">Det finns ytterligare en aspekt på detta, och det är att åtminstone ett par av de nya bolag som gärna skulle vilja komma in på de mera lukrativa marknaderna har alldeles nya flygplansflottor. Det innebär att de är betydligt mer miljöriktiga, gör mindre utsläpp och är bättre vare sig de flyger på</textBlock>
    <textBlock id="i-615db6d79d32b07e">Arlanda eller på någon annan flygplats. Även ur den synpunkten skulle jag önska att man kunde vara litet generösare.</textBlock>
  </contentBlock>
  <contentBlock page="0" id="i-8aa65f2385593d50">
    <textBlock id="i-b1f037a7dc8e6c12">Anf. 25 Kommunikationsminister GEORG</textBlock>
    <textBlock id="i-f8a471fa51b36f54">ANDERSSON (s):</textBlock>
  </contentBlock>
  <contentBlock page="0" id="i-fb8ca12e2b010d13">
    <textBlock id="i-15044ce8c07304de">Herr talman! Vårt förslag träder som sagt i kraft, om riksdagen godkänner det, den 1 januari 1992.</textBlock>
    <textBlock id="i-0a7acf27ea949cd9">Döm inte ut effekterna av det förslaget innan det har trätt i kraft. Det är det ena.</textBlock>
  </contentBlock>
  <contentBlock page="0" id="i-086acc6ef47c48eb">
    <textBlock id="i-c50f2b6d0c9d98d2">Det andra är att det nu förs en diskussion som om det skulle bli väldigt billigt med de andra bolagen på de feta linjerna. Men då jämför man deras priser med de högsta priser som gäller vid de högtrafikerade tiderna, då det exempelvis kostar drygt 3 000 kr. att flyga till Umeå. Men man jämför inte med de lågprislinjer då det kostar drygt 1 200</textBlock>
    <textBlock id="i-140de7e192b0d181">kr. att flyga till Umeå. Man talar inte om ungdomsrabatten, som innebär en halvering av priset, eller om pensionärernas rabatter. Den som vill konkurrera med Linjeflyg måste alltså ställa upp på konkurrensen på alla tider och på alla villkor.</textBlock>
  </contentBlock>
  <contentBlock page="0" id="i-831d9e7bf183e138"/>
  <contentBlock page="0" id="i-6a811c1102780bea">
    <textBlock id="i-029e14fd59ea2867">Anf. Anf. 26 GÖREL BOHLIN (m):</textBlock>
  </contentBlock>
  <contentBlock page="0" id="i-2d65be9b1a5969a0">
    <textBlock id="i-3ff95c3cf33fe775">Herr talman! Förutsättningen är väl att man konkurrerar på alla områden. Jag kan gärna säga att jag tycker att det är väldigt bra att man nu genomför det moderata förslaget om parallellkoncessioner, fastän jag hade önskat att man hade gjort det betydligt tidigare.</textBlock>
  </contentBlock>
  <contentBlock page="0" id="i-2cf825a86377b39b">
    <textBlock id="i-70cd97029a22328f">Det är litet egendomligt ändå att kommunikationsministern nu talar emot det som står i både svaret och flera av propositionerna, nämligen den fria konkurrensens välsignelse och effekten av den fria konkurrensen. Den är ju så bra, eller hur? Det står så sida upp och sida ned.</textBlock>
    <textBlock id="i-d6b5f982b36f7a9b">Varför inte leva upp till det?</textBlock>
  </contentBlock>
  <contentBlock page="0" id="i-23e2d0cc7a8022f7">
    <textBlock id="i-76b9fc30e4f6c4dc">Anf. 27 Kommunikationsminister GEORG</textBlock>
    <textBlock id="i-b1173c08783a61dc">ANDERSSON (s):</textBlock>
  </contentBlock>
  <contentBlock page="0" id="i-9f45460f5f5e79f9">
    <textBlock id="i-ecc5fcb3024593cf">Herr talman! Vi gör det, men det skall vara konkurrens på någorlunda jämlika villkor. Jag ville hyfsa diskussionen litet grand med mitt senaste inlägg.</textBlock>
  </contentBlock>
  <contentBlock page="0" id="i-d8bb15feb3f658d7">
    <textBlock id="i-1eb7461f2a58a911">Anf. 28 GÖREL BOHLIN (m):</textBlock>
  </contentBlock>
  <contentBlock page="0" id="i-cf2e36cdbf763902">
    <textBlock id="i-bad27e9f5b70ad1e">Herr talman! Jag ser fram emot nästa etapp.</textBlock>
  </contentBlock>
  <contentBlock page="0" id="i-571eac3cf3b5334c">
    <textBlock id="i-5042f127e6fc18b8">Överläggningen var härmed avslutad.</textBlock>
  </contentBlock>
  <contentBlock page="0" id="i-4e7ac586655aae91">
    <textBlock id="i-757aa6f2407fc8a1">6 § Svar på frågorna 1990/91:490 och 491 om den planerade motorvägen genom Sölvesborgs kommun</textBlock>
  </contentBlock>
  <contentBlock page="0" id="i-ed620ab23c8078db">
    <textBlock id="i-851323f0516ae69e">Anf. 29 Kommunikationsminister GEORG</textBlock>
    <textBlock id="i-216782c5d89fca23">ANDERSSON (s):</textBlock>
  </contentBlock>
  <contentBlock page="0" id="i-293a7a8dbfd683e9">
    <textBlock id="i-9c171cdf12058d29">Herr talman! Kaj Nilsson har ställt två frågor till mig angående ett planerat motorvägsbygge i</textBlock>
    <textBlock id="i-4e50297a2b3d3a92">Sölvesborgs kommun. Den ena frågan är om jag är beredd att verka för en miljökonsekvensbeskrivning i enlighet med naturresurslagens, NRLs, krav och den andra om jag avser att verka för att det görs en s.k.</textBlock>
    <textBlock id="i-1fa8deb87d8d3ecb">positionsanalys för det aktuella vägbygget.</textBlock>
  </contentBlock>
  <contentBlock page="0" id="i-2a4faea25dfa94a9">
    <textBlock id="i-821305c4c089fe35">Då frågorna berör samma vägobjekt väljer jag att besvara dem i ett sammanhang.</textBlock>
  </contentBlock>
  <contentBlock page="0" id="i-7cc1a555572821d3">
    <textBlock id="i-c075a997a24f87b1">Som svar på den första frågan kan jag upplysa Kaj</textBlock>
    <textBlock id="i-6e1abeec4f2449b2">Nilsson om att en miljökonsekvensbeskrivning har upprättats och ingår i den av vägverket fastställda vägarbetsplanen. Miljökonsekvensbeskrivningen har utförts i enlighet med den regel som infördes i väglagen i samband med tillkomsten av naturresurslagen. Miljökonsekvensbeskrivningen för väg E 66 förbi Sölvesborg är omfattande och behandlar utförligt de miljöproblem som är aktuella längs den fastställda väglinjen.</textBlock>
  </contentBlock>
  <contentBlock page="0" id="i-33cc610d842bc61a">
    <textBlock id="i-31f7a3dd3af20286">Den andra frågan handlar om en metodik för beslutsfattande, s.k. positionsanalys, som Kaj</textBlock>
    <textBlock id="i-281abe7b84ef798c">Nilsson vill tillämpa på det aktuella vägföretaget.</textBlock>
    <textBlock id="i-d10b3753ad8a5f05">En sådan analys av det aktuella vägföretaget har utförts som ett projektarbete av studerande vid</textBlock>
    <textBlock id="i-9b1f20942b450a63">Högskolan i Kristianstad. Denna positionsanalys har i korthet inneburit att en kartläggning gjorts av olika intressegrupper som kan påverkas av olika vägförslag och intressegruppernas målinriktning.</textBlock>
    <textBlock id="i-21a0eafbf8d2d98b">Därefter har olika vägalternativ rangordnats med avseende på intressenternas målinriktning och de effekter som alternativen orsakar. I idén med positionsanalys ingår att olika effekter inte kan kvittas mot varandra, varför någon slutsats av de olika rangordningarna inte har dragits. Metoden skulle kunna sägas vara ett sätt att medvetandegöra beslutsfattare om olika intressens syn på effekter m.m. av olika vägalternativ.</textBlock>
  </contentBlock>
  <contentBlock page="0" id="i-9d91d6ed99318e92">
    <textBlock id="i-dfd7d4c7a6347eca">De åtgärder Kaj Nilsson efterfrågar har således redan verkställts.</textBlock>
  </contentBlock>
  <contentBlock page="0" id="i-8dd91622f6004638">
    <textBlock id="i-fa3f1fdb15e15860">Anf. 30 KAJ NILSSON (mp):</textBlock>
  </contentBlock>
  <contentBlock page="0" id="i-a41cd6534c67f955">
    <textBlock id="i-9f6929655d12e82d">Herr talman! Jag tackar statsrådet för svaret. Jag tycker att det är positivt att statsrådet tar till sig dessa båda saker, konsekvensbeskrivningen och positionsanalysen. Det står i svaret att kraven på båda dessa saker är tillgodosedda. Det får man kanske betvivla litet.</textBlock>
  </contentBlock>
  <contentBlock page="0" id="i-602eb1cd48545036">
    <textBlock id="i-3e418c0078c440e2">Jag vill först ta upp frågan om konskevensbeskrivningen enligt naturresurslagen.</textBlock>
    <textBlock id="i-bbd6b2330262e8da">Ärendet har blivit ett regeringsärende. Det tyder på att det inte är så som statsrådet avslutar sitt svar med, nämligen: ''De åtgärder Kaj Nilsson efterfrågar har således redan verkställts.'' Då hade ärendet knappast överklagats och blivit en regeringsfråga.</textBlock>
  </contentBlock>
  <contentBlock page="0" id="i-6acdaff8182c1f32">
    <textBlock id="i-044ebf6b49228e4a">Det finns nu ett alternativ som liknar det fastmarksalternativ som vägverket företräder. En stor opinion står bakom det förslaget, och därmed bevisas att man inte är nöjd med konsekvensbeskrivningen. På flera punkter har konsekvensanalysen inte uppfyllts. Ytterst är det väl fråga om huruvida det skall bli Harry</textBlock>
    <textBlock id="i-e5287008758b268d">Martinsons naturscener som skall råda i trakterna på gränsen till Blekinge eller om det skall bli scener efter de krafter som företräder motorvägar med medföljande buller, avgaser osv. Det sex är punkter som jag skulle ta upp där alltså konsekvensbeskrivningen inte är tillräcklig.</textBlock>
  </contentBlock>
  <contentBlock page="0" id="i-ccf3a066ba190530">
    <textBlock id="i-79ce27e721b738a7">Positionsanalys är någonting nytt som kommit in i nationalekonomin och som jag tycker är mycket bra och kan tillämpas på just vägbyggen. Tyvärr har jag inte tid att utveckla det tillräckligt just nu men hoppas att få återkomma.</textBlock>
  </contentBlock>
  <contentBlock page="0" id="i-178b35c3f7ad12cf">
    <textBlock id="i-4740e15e5565122e">Anf. 31 Kommunikationsminister GEORG</textBlock>
    <textBlock id="i-7178292cb095d47e">ANDERSSON (s):</textBlock>
  </contentBlock>
  <contentBlock page="0" id="i-c2b1798edf9de89c">
    <textBlock id="i-efdbfac13bfe57df">Herr talman! Om livet vore så harmoniskt och enkelt som Kaj Nilsson framställer det, där man med utförliga utredningar kan uppnå frid mellan motstridiga intressen, då skulle det vara ganska enkelt att hantera frågor som infrastrukturutbyggnad osv. Tyvärr är det inte så.</textBlock>
    <textBlock id="i-f116f3ed88d25369">Hur många utredningar man än gör finns det alltid någon, då det är motstridiga intressen -- det har jag lärt mig -- som anser att man borde göra en till eller anser att de gjorda utredningarna inte är tillräckligt bra. Så är det väl också i det här fallet. Därför är ärendet nu överklagat till regeringen, och regeringen kommer att handlägga ärendet så skyndsamt som möjligt. Såvitt jag förstår är nu alla papper på bordet, och det gäller nu att fatta ett beslut där man avväger de olika intressen som är företrädda i det här ärendet.</textBlock>
  </contentBlock>
  <contentBlock page="0" id="i-d2b22fc242709fa9">
    <textBlock id="i-3f40922a2c1eb027">Anf. 32 KAJ NILSSON (mp):</textBlock>
  </contentBlock>
  <contentBlock page="0" id="i-76aff5ed1ea43dce">
    <textBlock id="i-448918be2c865b37">Herr talman! Nej, livet är inte så idylliskt som man kanske kan tro. Men om man hela tiden tillämpar sådana mått som t.ex. ''cost-benefit''-analysen har varit, att man mäter allting i pengar, som ju har varit och fortfarande i övervägande grad är vägverkets melodi, då är det inte så konstigt att vi inte kan komma fram till lösningar som ger uttryck för att människor värderar helt andra saker -- i natur och miljö -- som det inte kan sättas pris på.</textBlock>
    <textBlock id="i-c1c3015ad978c44b">Positionsanalysen är ett sätt att försöka ta in dessa faktorer, fastän det går litet långsamt. Ändå kan jag tacksamt notera att det går framåt.</textBlock>
  </contentBlock>
  <contentBlock page="0" id="i-dd916ac0c7501aca">
    <textBlock id="i-72cb56227c99c435">Om man nu inte kan komma fram till en slutstation där man är överens, är det väl tecken på att det är någonting som inte är så bra i själva sättet att hantera dessa frågor, oavsett hur vi ser på verkligheten. Det tror jag nog att statsrådet kan medge.</textBlock>
  </contentBlock>
  <contentBlock page="0" id="i-93a0fe8f2853f9b7">
    <textBlock id="i-e0403b07eead54bc">Överläggningen var härmed avslutad.</textBlock>
  </contentBlock>
  <contentBlock page="0" id="i-5afcc81264a0bad5">
    <textBlock id="i-0739f538360bbd8f">7 § Svar på fråga  1990/91:498 om postservicen i glesbygd</textBlock>
  </contentBlock>
  <contentBlock page="0" id="i-c31089d6a843d9ee">
    <textBlock id="i-dc092c4fd301865d">Anf. 33 Kommunikationsminister GEORG</textBlock>
    <textBlock id="i-7971547415f2834a">ANDERSSON (s):</textBlock>
  </contentBlock>
  <contentBlock page="0" id="i-dc2985b51c1d7e50">
    <textBlock id="i-ce695b3dcd37dc17">Herr talman! Sigge Godin har frågat mig vad regeringen avser att göra för att upprätthålla postservicen i glesbygdskommunerna.</textBlock>
  </contentBlock>
  <contentBlock page="0" id="i-1017fa04d3a226eb">
    <textBlock id="i-308bfc4c08c517a6">Postverkets kontorsnät består i dag av ca 2 000</textBlock>
    <textBlock id="i-696c0faabd92317b">postkontor. Antalet kontor har de senaste åren varit i stort sett oförändrat, samtidigt som antalet ärenden och transaktioner på postkontoren minskat markant. Under den senaste sjuårsperioden har således antalet inbetalningskort minskat med drygt 30 %. Även antalet banktransaktioner har minskat.</textBlock>
  </contentBlock>
  <contentBlock page="0" id="i-88b93d3d3441719f">
    <textBlock id="i-40d2f92e7f0c7d87">Orsaker till denna utveckling är främst de alltmer ökade gireringarna och kontantlösa betalningsformerna i vårt samhälle. Denna utveckling väntas fortsätta i minst oförminskad fart under 90-talet.</textBlock>
  </contentBlock>
  <contentBlock page="0" id="i-a33e2af3628f3ff7">
    <textBlock id="i-3c35a797ce397d93">Om postverket skall kunna leva upp till det satta lönsamhetsmålet i framtiden måste därför en översyn göras av det mycket kostnadsintensiva postkontorsnätet. Samtidigt skall dock postverket enligt ägarens krav även svara för en rikstäckande postservice.</textBlock>
  </contentBlock>
  <contentBlock page="0" id="i-93ee07d1a714c30c">
    <textBlock id="i-3c711108c831aa3e">För att klara dessa båda verksamhetsmål har postverket sedan en tid drivit ett projekt som skall lämna ett förslag för utformning av 90-talets servicenät. I detta arbete har bl.a. ett antal alternativa servicemodeller tagits fram. Det är i detta sammanhang som bl.a. vissa postkontor i</textBlock>
    <textBlock id="i-61dedf0b2efc86b7">Kramfors kommun betecknats som nedläggningshotade.</textBlock>
  </contentBlock>
  <contentBlock page="0" id="i-55b797411598b503">
    <textBlock id="i-5b3239b3a839701a">I den rapport som det pågående projektet skall avge hösten 1991 kommer förslag till övergripande riktlinjer att lämnas. Dessa riktlinjer kommer sannolikt att innebära att postservicen runt om i landet kan komma att bedrivas i förändrade former, vilket dock inte behöver innebära försämrade former. Det finns ett antal alternativa serviceformer -- vid sidan av lantbrevbäringen --</textBlock>
    <textBlock id="i-72653b5187535954">som projektet kommer att pröva och där ledstjärnan är att servicen skall bibehållas på minst nuvarande nivå.</textBlock>
  </contentBlock>
  <contentBlock page="0" id="i-5779bf9d96cd3a0c">
    <textBlock id="i-4f0ff255da6c10cb">Anf. 34 SIGGE GODIN (fp):</textBlock>
  </contentBlock>
  <contentBlock page="0" id="i-31dba51f60f09c30">
    <textBlock id="i-338832bfcd31ca53">Herr talman! Jag ber att få tacka kommunikationsministern för svaret. Jag har sagt att posten planerar och genomför väldigt genomgripande nedläggningar av postkontor i hela landet. I Kramfors blir det bara fyra kontor kvar i denna stora glesbygdskommun. Då får man flera mil till sitt postkontor. Rimmar detta verkligen med regeringens uttryck i den regionalpolitiska proposition som riksdagen antog förra året? Jag citerar: ''Postverket har genom sitt vitt förgrenade kontorsnät och sitt breda serviceutbud en unik möjlighet att bidra till en god service även på de små och relativt avlägsna orterna.''</textBlock>
  </contentBlock>
  <contentBlock page="0" id="i-e51886993cf9c8c0">
    <textBlock id="i-f62be0d02f35e36e">Hur skall man klara denna service i glesbygden och på landsbygden? Ja, lantbrevbäring är ju en lösning, i varje fall för pensionärerna som är hemma. Men det är ingen lösning för alla de människor som förvärvsarbetar. Hur långt anser statsrådet att de skall ha till sitt postkontor?</textBlock>
  </contentBlock>
  <contentBlock page="0" id="i-9e83e2a3959adee6">
    <textBlock id="i-265d64337ada5440">Vidare talas det om att man kan låta lanthandlare ta över denna service. Men det går i varje fall inte i</textBlock>
    <textBlock id="i-a4523b5af4ca086c">Kramfors. Då frågar man: Beror det på njugghet från postens sida? Betalar inte posten för tjänsterna? Hur anser statsrådet att servicen skall upprätthållas enligt riksdagsbeslutet? Vilka modeller tycker regeringen att man skall ha för att kunna ge denna service? Många människor är väldigt oroade inför utvecklingen.</textBlock>
  </contentBlock>
  <contentBlock page="0" id="i-4e577ce4d4beee2b">
    <textBlock id="i-0ca785f13b473bc6">Anf. 35 Kommunikationsminister GEORG</textBlock>
    <textBlock id="i-0f46aab40942b172">ANDERSSON (s):</textBlock>
  </contentBlock>
  <contentBlock page="0" id="i-2fdd07a64a836984">
    <textBlock id="i-9422a42c1a6d4d75">Herr talman! Sigge Godin uttrycker sig litet ledande och förledande. Han säger att ''posten planerar och genomför''. Jag hänvisar till ett projekt som pågår och där man söker nya verksamhetsformer. Det betyder inte att man genomför stora förändringar. Tvärtom betonar jag i mitt svar att antalet postkontor under de senaste åren i stort sett har varit oförändrat. Man har under årens lopp haft en utomordentligt stor uthållighet ute i det vitt förgrenade postkontorsnätet.</textBlock>
  </contentBlock>
  <contentBlock page="0" id="i-910f3f5a8800b42a">
    <textBlock id="i-b0b0296423beefd3">Posten genomgår en strukturförändring på grund av samhällsförändringen och den ökade konkurrensen från olika håll, vilket jag påpekar i mitt svar. Jag kan lägga till ytterligare fenomen. Nu pågår en diskussion om en konkurrens om brevbäringen här i Stockholm. Ett företag vill konkurrera på den mest lönsamma delen av postverkets nät. I detta perspektiv måste posten naturligtvis se om sitt hus. Vi vill från regeringens sida medverka till en analys av postens verksamhetsformer, vilket jag påpekar i tilläggspropositionen. Till detta hör att söka samverkan med andra serviceorgan inom samhället. Den utveckling av banksamarbetet som posten har etablerat är en sådan metod för att bli ännu mer uthållig i sin service på ett vitt förgrenat nät.</textBlock>
  </contentBlock>
  <contentBlock page="0" id="i-25f5f2534c9ace3c">
    <textBlock id="i-f11b28e3c35d50a7">Anf. 36 SIGGE GODIN (fp):</textBlock>
  </contentBlock>
  <contentBlock page="0" id="i-918cb656078b7a70">
    <textBlock id="i-32dc9115cbbeadd2">Herr talman! Det är inte så som statsrådet säger att jag uttrycker mig ''litet ledande och förledande'', utan det är snarare så att jag talar om verkligheten.</textBlock>
    <textBlock id="i-f951cf16c20cb664">Posten planerar jättestora indragningar av postkontor, samtidigt som man redan har lagt ned postkontor. Låt mig ta ett exempel. Noraström i</textBlock>
    <textBlock id="i-c2422d23437c8208">Kramfors kommun lades ned den 1 april. Det sker alltså redan i dag nedläggningar.</textBlock>
  </contentBlock>
  <contentBlock page="0" id="i-b813e410416ba040">
    <textBlock id="i-75fe182879d35a6d">Statsrådet talar om samverkan. Med vilka och på vilket sätt tycker regeringen att det skall ske för att genomföra det som riksdagen faktiskt har beslutat?</textBlock>
    <textBlock id="i-5a3a89a2030f051f">Låt mig visa på Föreningsbanken i Noraström. Den ställde upp på att ta över postservicen, men bankinspektionen sade nej: såsom bank får man inte bedriva postverksamhet. Är regeringen beredd att ändra på detta så att man kan klara den värsta glesbygden genom samverkan även med banker?</textBlock>
  </contentBlock>
  <contentBlock page="0" id="i-8553ca085edbaf26">
    <textBlock id="i-87833d3665961d87">Anf. 37 Kommunikationsminister GEORG</textBlock>
    <textBlock id="i-095c688f9a299012">ANDERSSON (s):</textBlock>
  </contentBlock>
  <contentBlock page="0" id="i-14c25639130b4d6b">
    <textBlock id="i-357f92be8d49a3e8">Herr talman! Posten är väldigt framgångrik när det gäller att hitta former för samverkan. Det avtal som man nu har ingått med banker om samverkan är ett sådant exempel. Jag vet att man har funnit former härför som också kan accepteras av bankinspektionen.</textBlock>
  </contentBlock>
  <contentBlock page="0" id="i-e68522f81991fdab">
    <textBlock id="i-927a1840ee797bc7">När Sigge Godin talar om nedläggningar av postkontor, vill jag upprepa att det har varit en mycket försiktig utveckling under de senaste åren.</textBlock>
    <textBlock id="i-d6107d1c1a4fda65">Men där en nedläggning har skett, har man i allmänhet ersatt postkontoret med en annan postservice, i många fall lantbrevbäring, som jag av egen erfarenhet vet är en mycket uppskattad serviceform. I praktiskt taget samtliga fall bedöms den vara bättre i extrema glesbygder än det tidigare postkontoret.</textBlock>
  </contentBlock>
  <contentBlock page="0" id="i-ca32867182de0007">
    <textBlock id="i-8dd9fe81a95fceb0">Anf. 38 SIGGE GODIN (fp):</textBlock>
  </contentBlock>
  <contentBlock page="0" id="i-6db663d7bcefe8b6">
    <textBlock id="i-62a55034aa222c41">Herr talman! Jag skulle gärna vilja ha något exempel på att banker får bedriva postservice.</textBlock>
    <textBlock id="i-53812162fd962dfd">Statrådet avser väl snarare den samverkan som nu sker på banksidan men inte när det gäller brev- och pakethantering. Jag har en känsla av att det är detta som bankinspektionen har sagt att bankerna inte får sköta. Är regeringen av en annan uppfattning, hoppas jag att vi snarast möjligt får ett förslag om hur man skall kunna klara denna service även i den rena glesbygden.</textBlock>
  </contentBlock>
  <contentBlock page="0" id="i-2fdd746e67cd7630">
    <textBlock id="i-36a55edc00cf75ae">Statsrådet talar om att lantbrevbäringen är bra. Ja, den är alldeles utmärkt. Det är en jättefin service, som jag själv har haft erfarenheter av i många år.</textBlock>
    <textBlock id="i-27bce18232356a48">Men vad händer med de människor som förvärvsarbetar och som får flera mil till postkontoret? Hur hinner de efter jobbet åka till posten? Det räcker inte med att lantbrevbäraren kommer någon gång på dagen eller på natten. Kan jag få några exempel?</textBlock>
  </contentBlock>
  <contentBlock page="0" id="i-86f84895d47f25b2">
    <textBlock id="i-1560901c29abbc00">Överläggningen var härmed avslutad.</textBlock>
  </contentBlock>
  <contentBlock page="0" id="i-bc20d5b61c93e284">
    <textBlock id="i-9680f8e7b289f9a0">8 § Svar på fråga  1990/91:500 om postutdelning nattetid</textBlock>
  </contentBlock>
  <contentBlock page="0" id="i-e62980b487aa9e34">
    <textBlock id="i-682aea3f8c601bb7">Anf. 39 Kommunikationsminister GEORG</textBlock>
    <textBlock id="i-55bd576a6e2945cb">ANDERSSON (s):</textBlock>
  </contentBlock>
  <contentBlock page="0" id="i-169f7c7d66a25090">
    <textBlock id="i-62e6a9bf0dd02164">Herr talman! Sigrid Bolkéus har frågat mig om försöket med postutdelning på tidig morgon inte är en fråga som skall avgöras av riksdag och regering.</textBlock>
    <textBlock id="i-7a4fbe8702534be6">Frågan har föranletts av att postverket förbereder på försök att samdistribuera tidningar och brev på morgonen.</textBlock>
  </contentBlock>
  <contentBlock page="0" id="i-b85b748978d0a421">
    <textBlock id="i-0989dd19c57f8247">Postverket skall genom ett rikstäckande nät förmedla post, pengar, paket, tidningar och banktjänster m.m. så att alla kan nå alla.</textBlock>
    <textBlock id="i-a794c0ad4faf9ed0">Lantbrevbäring är den serviceform genom vilken detta servicemål tillgodoses för den åttondedel av</textBlock>
    <textBlock id="i-c1e67f58d1b6230f">Sveriges befolkning som bor på landsbygden.</textBlock>
  </contentBlock>
  <contentBlock page="0" id="i-2c97cd1a887eefb6">
    <textBlock id="i-ee06e7a1747ca18a">Genom bl.a. den tekniska utvecklingen med exempelvis telefax och automatiska betalningsöverföringar minskar transaktionsvolymerna kontinuerligt för postverkets landsbygdsservice. För att kostnaderna för denna service skall kunna hållas på en rimlig nivå pågår ständigt utvecklingsarbeten och försöksverksamheter med syfte att rationalisera arbetet. Kostnadseffektivitet är en nödvändighet för att kunna bibehålla lantbrevbärarservicen. Ett exempel på detta är försöksverksamheten med att samdistribuera post och tidningar i en och samma körtur. Samdistributionen av post och tidningar i en morgontidig körtur är en försöksverksamhet som berör cirka tiotalet lantbrevbärarlinjer av totalt ca</textBlock>
    <textBlock id="i-9d8f857e0b39d8ae">2 700. Försöksverksamheten beräknas pågå cirka ett år framöver.</textBlock>
  </contentBlock>
  <contentBlock page="0" id="i-54ece85f7bfec7d4">
    <textBlock id="i-e81761aaabb6f337">I den utvärdering som därefter vidtar kommer alla av försöket berörda parter att få tillfälle att yttra sig. Erfarenheterna av försöksverksamheten blir avgörande för om en utvidgning av verksamheterna bör göras. Först i detta andra skede anser jag det vara en fråga som skall avgöras av riksdag och regering. Jag anser att postverket måste ges möjlighet att pröva nya servicelösningar som anpassas efter kundernas efterfrågan.</textBlock>
  </contentBlock>
  <contentBlock page="0" id="i-46b0d03a6a76a15d">
    <textBlock id="i-81fad12349823ed3">Anf. 40 SIGRID BOLKÉUS (s):</textBlock>
  </contentBlock>
  <contentBlock page="0" id="i-bb7d881bb7e8e3a6">
    <textBlock id="i-b7b64d5e9e0396cb">Herr talman! Jag tackar kommunikationsministern för svaret och beskedet att frågan skall avgöras av riksdag och regering, om det blir aktuellt med en utvidgning av nattbrevbäringen. Om marknadskrafterna får styra utan att riksdag och regering kan påverka dem, kan vi glömma bort budskapet att hela Sverige skall leva. Vi norrlänningar och människorna i glesbygden är ju inte lönsamma för dem som vill tjäna pengar, åtminstone inte när det gäller service. Posten gjorde i fjol en vinst på drygt 2 miljarder men anser sig ändå ha problem. Jag vet att man har förlorat marknadsandelar när det gäller tidningsdistribution. Vi har ju sådana fenomen som</textBlock>
    <textBlock id="i-bd1d80897d673587">City Mail, som tar över lönsamma bitar, t.ex.</textBlock>
    <textBlock id="i-89b2ccb6f54abe88">posten till och från de stora företagen, vilket kommunikationsministern nämnde. Village Mail lär aldrig bli tal om, eftersom vi i glesbygden tillhör postservicens obekväma och olönsamma del.</textBlock>
  </contentBlock>
  <contentBlock page="0" id="i-d32bde6ebf259f7d">
    <textBlock id="i-02187aad55fd06aa">Posten planerar nu försök med nattbrevbäring på ett antal lantbrevbärarlinjer i Trollhättan och</textBlock>
    <textBlock id="i-344cc7ebb4d74e9d">Jönköping. Men lantbrevbärarna vägrar att ställa upp. Posten har emellertid inte skrinlagt dessa planer utan försöker få andra regioner att delta.</textBlock>
    <textBlock id="i-78b512613aa0400c">Även om försöket enligt min mening måste falla på sin egen orimlighet, finns det hos många farhågor för att försöket bara är början på en stor förändring och att vi som är beroende av lantbrevbärarservice sedan postkontoren har lagts ned en dag kommer att ställas inför fullbordat faktum.</textBlock>
  </contentBlock>
  <contentBlock page="0" id="i-14ff37776e2f5c63">
    <textBlock id="i-2d0af482e450c27c">Enligt förslaget skall posten och morgontidningen på försökslinjerna komma nattetid mellan kl. 2.30</textBlock>
    <textBlock id="i-f41035b42056ed24">och kl. 6.00. Kunderna får en färsk tidning, men posten kommer ett dygn senare än i dag. I Bollnäs, där jag bor, kommer flygbilen kl. 4.00 med A-</textBlock>
    <textBlock id="i-1cb6e70a9e07ca39">posten. Då är den osorterad.</textBlock>
  </contentBlock>
  <contentBlock page="0" id="i-f67c83abe13caaae">
    <textBlock id="i-c42f4e7dcc81e529">Försöket skulle även innebära att den dagliga bankoch postservicen minskas till två eftermiddagar i veckan. I min by, som inte är något undantag, finns många enmans- och familjeföretag. Några har återvänt från Stockholm. Det finns ju data och fax.</textBlock>
    <textBlock id="i-c15850c8f5aebfe9">Men att posten i dessa tider, när allt skall gå så fort, är ett dygn försenad kommer inte att locka företag att etablera sig i glesbygden. Paket kan de lösa ut eller skicka bara två gånger i veckan.</textBlock>
  </contentBlock>
  <contentBlock page="0" id="i-e64e8a29904cfb40">
    <textBlock id="i-68e7bbc9f7d448e8">Jag hade också tänkt prata om vad lantbrevbärarna betyder för människors trygghet. Jag vill dock ställa en fråga till kommunikationsministern: Posten beräknas tjäna 383 milj.kr. vilket motsvarar 142 000</textBlock>
    <textBlock id="i-e53501642cae84a4">kr. på varje lantbrevbärarlinje. Tror kommunikationsministern på denna kalkyl?</textBlock>
  </contentBlock>
  <contentBlock page="0" id="i-5f8fa75ea74c90ad">
    <textBlock id="i-bdf163461e096adf">Anf. 41 Kommunikationsminister GEORG</textBlock>
    <textBlock id="i-9a839ddc90be998f">ANDERSSON (s):</textBlock>
  </contentBlock>
  <contentBlock page="0" id="i-31316a10318b22d4">
    <textBlock id="i-bf60ee74beabe6cb">Herr talman! Jag kan inte ge ett exakt svar på den senaste mycket konkreta frågan. Jag vet att det sticker litet grann i ögonen att posten gjorde en betydande vinst under fjolåret. Det berodde på en del från postens synpunkt lyckliga omständigheter men från samhällets synpunkt olyckliga omständigheter, nämligen högt ränteläge och bankstrejk. Detta gav posten väsentligt ökade tillfälliga intäkter. Posten måste, som jag sade i ett tidigare svar, se om sitt hus i den konkurrenssituation som posten befinner sig i.</textBlock>
  </contentBlock>
  <contentBlock page="0" id="i-849d673c9fca0e5f">
    <textBlock id="i-2429890fa25921de">Jag har upplevt att posten har en hög ambition när det gäller att tillgodose servicekravet. Men två av människornas servicebehov kolliderar med varandra: dels att få en tidig morgontidning, dels att få den vanliga brevbäringen på rätt tid. Nu söker posten genom den tidiga morgonturen på några lantbrevbärarlinjer pröva en annan variant kompletterad med en servicetur på sen eftermiddag. För vissa konsumenter kan detta vara bättre än dagens lantbrevbäringstider mitt på dagen.</textBlock>
  </contentBlock>
  <contentBlock page="0" id="i-807f89ff69a97a37">
    <textBlock id="i-44d00d4723b05901">Jag tycker att man ändå med en viss frimodighet skall se på postens försök att hitta nya former.</textBlock>
    <textBlock id="i-c42d2032e28cbc71">Sedan får man väl utvärdera det hela och inte ta för givet att nyordningen, oavsett hur försöket går, skall genomdrivas i stor skala.</textBlock>
  </contentBlock>
  <contentBlock page="0" id="i-c88beb6fe31698f8">
    <textBlock id="i-974e58885c1bb5b1">Anf. 42 SIGRID BOLKÉUS (s):</textBlock>
  </contentBlock>
  <contentBlock page="0" id="i-e3332b246e12d68c">
    <textBlock id="i-610615b082449538">Herr talman! Jag anser inte mig själv såsom en bakåtsträvare eller nytänkare. Men om försöket mynnar ut i någonting bra, kan jag tänka mig en fortsättning. Nattbrevbäringen kan bara innebära försämrad service och en utarmning av glesbygden.</textBlock>
    <textBlock id="i-288bb2debd9b9d27">Postens huvuduppgift måste väl vara att dela ut post och inte tidningar.</textBlock>
  </contentBlock>
  <contentBlock page="0" id="i-480ba1bbd8eb8fbd">
    <textBlock id="i-69594f993513db57">Jag tror absolut inte på postens beräkningar beträffande vinsterna. Jag tror inte att man har tagit med t.ex. den ökade körtiden vintertid. Hos oss --</textBlock>
    <textBlock id="i-aa3bcc20166ee749">och det gör de väl i hela Sverige -- får lantbrevbärarna köra på de sämsta vägarna. Sedan har plogbilen eller sandbilen inte varit ute vid denna tid. Man har inte skottat. Nog får man räkna med en mycket drygare körtid.</textBlock>
  </contentBlock>
  <contentBlock page="0" id="i-9b5f90b244f04b4a">
    <textBlock id="i-cbf2c199eef9316d">Anf. 43 Kommunikationsminister GEORG</textBlock>
    <textBlock id="i-61d2aa13d04d1272">ANDERSSON (s):</textBlock>
  </contentBlock>
  <contentBlock page="0" id="i-abbd825d30faa497">
    <textBlock id="i-5f7f7c67cf77ac4d">Herr talman! Jag inser de problem som Sigrid</textBlock>
    <textBlock id="i-0dfd1b6cd2e1ef89">Bolkéus redovisar. Men det gäller en begränsad försökstid. Det är bara genom att pröva denna modell liksom vissa andra modeller som posten är öppen för att pröva som man verkligen kan bedöma alla de effekter som vi tror oss kunna förutse och befara. Jag tycker att vi bör se positivt -- och det håller nog Sigrid Bolkéus med om -- på detta begränsade försök och sedan vara kritiska i vår granskning av det. Man får inte släppa fram modellen i stor skala, om den inte visar sig ha de positiva effekter som man eftersträvar.</textBlock>
  </contentBlock>
  <contentBlock page="0" id="i-a1ecbaef55a58b46">
    <textBlock id="i-dea8d76232b26078">Anf. 44 SIGRID BOLKÉUS (s):</textBlock>
  </contentBlock>
  <contentBlock page="0" id="i-5a13fa7545d103a9">
    <textBlock id="i-023d481dab1dd5f3">Herr talman! Jag kan inte se positivt på detta förslag. Jag hoppas verkligen att försöket aldrig blir av.</textBlock>
  </contentBlock>
  <contentBlock page="0" id="i-0f9f7036dde968cb">
    <textBlock id="i-90218582b6794e8a">Överläggningen var härmed avslutad.</textBlock>
  </contentBlock>
  <contentBlock page="0" id="i-3c936b62629ea8b5"/>
  <contentBlock page="0" id="i-55a6e7c58ae1407c">
    <textBlock id="i-f549eb2e749f5954">9 § Svar på fråga  1990/91:495 om skolverkets minoritets- och invandrarenhet</textBlock>
  </contentBlock>
  <contentBlock page="0" id="i-94521cf29021b4ae">
    <textBlock id="i-fca85cceb04827f4">Anf. 45 Statsrådet GÖRAN PERSSON (s):</textBlock>
  </contentBlock>
  <contentBlock page="0" id="i-bee67dcd4ee5d843">
    <textBlock id="i-50f736b14a05ae87">Herr talman! Margitta Edgren har frågat mig om vilka uppgifter minoritets- och invandrarenheten inom nya skolverket skall ansvara för.</textBlock>
  </contentBlock>
  <contentBlock page="0" id="i-6e5c522d53808959">
    <textBlock id="i-726948cee5da9a6f">Enligt riksdagens beslut med anledning av propositionen om ansvaret för skolan (prop.</textBlock>
    <textBlock id="i-2b34036ff9000980">1990/91:18, UbU4, rskr. 76) skall de uppgifter som fram till den 1 juli 1991 ligger på enheten för minoritets- och invandrarundervisning inom statens institut för läromedel (SIL) därefter fullgöras av skolverket. Resurserna härför överförs till skolverket.</textBlock>
  </contentBlock>
  <contentBlock page="0" id="i-30968367556c74a6">
    <textBlock id="i-f51282ec19cf36ba">Situationen beträffande organisationen av skolverket är denna. Regeringen beslut den 14</textBlock>
    <textBlock id="i-43d46da2b593ddc8">februari 1991 att skolverket skall bestå av en central del och en fältorganisation uppdelad i åtta regioner.</textBlock>
    <textBlock id="i-48bfdc40fa9a7789">Inom den centrala delen skall det finnas tre avdelningar, en för utvärdering, en för skolutveckling och en för basinformation.</textBlock>
    <textBlock id="i-1a006c57615aaab6">Därutöver får finnas andra arbetsenheter enligt skolverksutredningens bestämmande.</textBlock>
  </contentBlock>
  <contentBlock page="0" id="i-639108799b36a3b4">
    <textBlock id="i-5e40a70792945b0b">Avsikten är att skolverkets fasta organisation skall vara relativt liten och att uppgifterna i ökad utsträckning skall fullgöras med hjälp av tidsbegränsade förordnanden. En sådan organisation skall lättare kunna tillföra verket ny kompetens med aktuella erfarenheter från utbildningsväsendet.</textBlock>
  </contentBlock>
  <contentBlock page="0" id="i-b409b7a303b73798">
    <textBlock id="i-0c341e71b1afcc9f">Skolverksutredningen har till uppgift att utforma organisationen efter de riktlinjer som riksdagen och regeringen angett. Något krav på att en särskild enhet för minoritets- och invandrarundervisning skall finnas inom skolverket finns inte. De uppgifter som denna enhet i dag fullgör kan därför komma att utföras inom olika delar av den nya organisationen och med anlitande också av projektanställd personal.</textBlock>
  </contentBlock>
  <contentBlock page="0" id="i-37eb8653518f69b7">
    <textBlock id="i-93e3f6b028e20ca6">Jag utgår från att utredningen skapar rationella och effektiva lösningar i organisationsfrågorna, där erfarenheter och kompetens från nuvarande organisation kan tas till vara.</textBlock>
  </contentBlock>
  <contentBlock page="0" id="i-2c88df457a22b2b5">
    <textBlock id="i-11a0b72b69fe166c">Anf. 46 MARGITTA EDGREN (fp):</textBlock>
  </contentBlock>
  <contentBlock page="0" id="i-1d3a4780f03757e3">
    <textBlock id="i-1c62864e2cef8943">Herr talman! Jag tackar för svaret. Det gör mig förskräckt. Det är att ta de arbetsuppgifter som minoritets- och invandrarenheten på SIL i dag har med en klackspark. De har en målgrupp med</textBlock>
    <textBlock id="i-e494872c09e7f193">120 000 barn i grund- och gymnasieskolan som har rätt till hemspråksundervisning, de har 80 000 barn som behöver stöd i svenska som andra språk och i målgruppen finns även 75 000 personer som läser inom vuxenutbildningen.</textBlock>
  </contentBlock>
  <contentBlock page="0" id="i-8f6a4f7144af78ed">
    <textBlock id="i-bb2653206934a19e">De förtecknar läromedel på de 80 olika språk som det i dag finns ungdomar i Sverige som är berättigade till hemspråksundervisning i, de importerar alltså läromedel i den mån det finns sådana som går att använda. Ofta går de inte att använda. Det är t.ex. inte speciellt aktuellt eller intressant att försöka finna kurdiska läromedel i</textBlock>
    <textBlock id="i-3ffc47f17961d055">Turkiet eller Irak. Då får man utveckla läromedel på kurdiska själv. Man informerar, ger råd och producerar. Man har dessutom ett stort lexikonprojekt. Där har man nu gett ut elva lexikon, om jag inte minns fel, och sex är under arbete. Det gäller sådana språk som tigrenska och armeniska osv. Allt detta gör denna organisation med åtta tjänster. De har även haft några få projektanställda.</textBlock>
  </contentBlock>
  <contentBlock page="0" id="i-071c5b84c957772f">
    <textBlock id="i-e76568c676b3f61a">Detta kräver en oerhörd kulturkunskap i vid mening, ett kunnande i språk och ett kontaktnät utöver världen. Jag är oroad över att man så lättsinnigt river sönder detta som så mödosamt har byggts upp inom MINV-enheten. Det är lätt att riva ned, men oerhört svårt att bygga upp igen den dag man inser att man behöver det.</textBlock>
  </contentBlock>
  <contentBlock page="0" id="i-e0c617c4837c68d5">
    <textBlock id="i-cef001b009efd162">Min fråga till herr Persson är: Vilka uppgifter av alla dessa, dvs. förteckna, importera, informera, råda och producera är det som man inte skall göra?</textBlock>
    <textBlock id="i-ac725144134f6e01">Det går nämligen inte att fortsätta med allt detta med tre personer. Något måste strykas. Det går inte att göra allt detta med projektanställd personal spridd över landet.</textBlock>
  </contentBlock>
  <contentBlock page="0" id="i-d4bed8b613a0f8b9">
    <textBlock id="i-fa6341df7ad32138">Anf. 47 Statsrådet GÖRAN PERSSON (s):</textBlock>
  </contentBlock>
  <contentBlock page="0" id="i-d0044c9a9166aa21">
    <textBlock id="i-f7207f8a7d750e62">Herr talman! Jag vill bara understryka att det faktiskt är så att vi har en skolverksutredning som arbetar med de här frågorna. Det är inte jag som skall göra dessa avvägningar, även om det kanske vore frestande att förfara på det sättet. Det är naturligtvis viktiga frågor som det pekas på, men vi får hålla på den ordning som gäller, och utredningen arbetar. Den består i sin tur av på området mycket väl insatta personer. De kan naturligtvis värdera och bedöma de saker som</textBlock>
    <textBlock id="i-5fe58acbe34c9b5e">Margitta Edgren pekar på. Jag har fullt förtroende för den grupp människor som arbetar med frågan och avser helt naturligt inte att ingripa i deras arbete.</textBlock>
  </contentBlock>
  <contentBlock page="0" id="i-c9c554f1aa33635b">
    <textBlock id="i-5154f8d8afcb959e">Jag har dock under hand inhämtat att en områdesansvarig för utveckling av minoritets och invandrarundervisningen kommer att finnas. Det kommer att finnas fyra projektledartjänster som kräver god kunskap inom minoritets och invandrarundervisningen. Det kommer även att finnas en områdesansvarig för läromedelsutvecklingen på det här området.</textBlock>
  </contentBlock>
  <contentBlock page="0" id="i-bcb644935d5fa1c1">
    <textBlock id="i-958d8f670f0d9d20">Det är viktigt att dessa frågor inte isoleras från andra utvecklingsfrågor inom skolväsendet.</textBlock>
    <textBlock id="i-ac442c86b894a21a">Margitta Edgren pekade på att detta var en verksamhet av betydande omfattning. Det är klart att dessa barn, ungdomar och vuxna är ju också föremål för skolans aktiviteter i andra sammanhang. Det är den typen av integrering som verkets utredning nu försöker att åstadkomma. Jag tror att de skall få arbeta med detta utan att jag, från riksdagens talarstol, pekar på exakt hur de skall lösa frågan.</textBlock>
  </contentBlock>
  <contentBlock page="0" id="i-f4544eb9ed65dc41">
    <textBlock id="i-be7bef78b97cec07">Anf. 48 MARGITTA EDGREN (fp):</textBlock>
  </contentBlock>
  <contentBlock page="0" id="i-6bfdac4c63648a9b">
    <textBlock id="i-3b7aa457345ec4ed">Herr talman! Bara det faktum att vi här för denna diskussion tror jag kommer att bidra till att det blir lösningar som harmonierar med den vikt som jag hör att statsrådet nu lägger i dessa frågor.</textBlock>
  </contentBlock>
  <contentBlock page="0" id="i-9a89468c2bb76081">
    <textBlock id="i-c8f78d434d9a5f87">Redan när ansvarspropositionen presenterades protesterade folkpartiet mot den beskrivning av den här enhetens arbetsuppgifter som gjordes där.</textBlock>
    <textBlock id="i-30df8315663b6dfd">Vi påpekade redan där att enheten är betydligt mer omfattande än vad som framgår av propositionen.</textBlock>
    <textBlock id="i-ca3bd179e5434c9e">Jag fick då den uppfattningen att det var meningen att den här enheten skulle hållas samman och att det även i fortsättningen skulle finnas en sådan här sammanhållen enhet inom den enhet på det nya skolverket som heter skolutveckling. Har jag missuppfattat detta? Det var min första fråga.</textBlock>
  </contentBlock>
  <contentBlock page="0" id="i-2c696d209599daeb">
    <textBlock id="i-298acfe8d63acc98">När det gäller rationella och effektiva lösningar i organisationsfrågan ställer jag upp till 100 %. Jag ifrågasätter däremot om man från utredningens sida har försökt att ta till vara den erfarenhet och den kompetens som finns i nuvarande MINV för att skapa dessa rationella lösningar.</textBlock>
  </contentBlock>
  <contentBlock page="0" id="i-e57fb5ab4814ac0d">
    <textBlock id="i-04b4e465ce5f6eb6">Anf. 49 Statsrådet GÖRAN PERSSON (s):</textBlock>
  </contentBlock>
  <contentBlock page="0" id="i-427bc38a673b0945">
    <textBlock id="i-837216d3f9aeafaf">Herr talman! Det är bra om Margitta Edgren gör den bedömningen att vårt samtal här leder fram till att dessa frågor uppmärksammas. Det har jag ingenting emot. Det är viktiga frågor.</textBlock>
  </contentBlock>
  <contentBlock page="0" id="i-6e4e47de27b6a422">
    <textBlock id="i-2f555f9f6a4f52a1">Det är samtidigt så att den organisation som regeringen har lagt fast för det nya skolverket inrymmer tre avdelningar. Utöver utvecklingsavdelningen finns det även en utvärderingsavdelning och en informationsavdelning. Båda dessa avdelningar är självfallet också viktiga för att den här gruppen barn och ungdomar där skall kunna återfinna sin koppling. Det är möjligt att det finns andra organisatoriska lösningar än att föra över gruppen samlad till det nya skolverket. Men det är som sagt var inte min sak att värdera det, utan jag nöjer mig med att konstatera att vi båda tycks vara överens om att det här är viktiga saker och att vårt samtal ytterligare har understrukit att det här är någonting som vi båda kommer att följa med stort intresse i fortsättningen.</textBlock>
  </contentBlock>
  <contentBlock page="0" id="i-5fcfe56473d24ebe">
    <textBlock id="i-8ed695a9fe6d4a46">Anf. 50 MARGITTA EDGREN (fp):</textBlock>
  </contentBlock>
  <contentBlock page="0" id="i-89f85d21c61c2b2a">
    <textBlock id="i-6fda55cdd99c28a8">Herr talman! De sista orden kan jag till 100 %</textBlock>
    <textBlock id="i-9e6fcb5b79493a2b">instämma i.</textBlock>
  </contentBlock>
  <contentBlock page="0" id="i-fea77dfefd608850">
    <textBlock id="i-f24e281c9ed70979">Överläggningen var härmed avslutad.</textBlock>
  </contentBlock>
  <contentBlock page="0" id="i-9db0c1f3ce3ea205">
    <textBlock id="i-45cd57e96e30cf69">10 § Svar på fråga  1990/91:499 om momsbefrielsen på kulturområdet</textBlock>
  </contentBlock>
  <contentBlock page="0" id="i-55138f521104a64c">
    <textBlock id="i-093e24032e88d4f6">Anf. 51 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-6102f7fe4198f265">
    <textBlock id="i-a17832524c729064">Herr talman! Lola Björkquist har frågat mig om jag avser att vidta några åtgärder så att den skattemässiga behandlingen av besök i statligt förvaltade kulturminnen, som i sig är museala, jämställs med besök på statliga museer. Frågan har ställts mot bakgrund av ett ställningstagande som gjorts av en skattemyndighet i ett enskilt ärende.</textBlock>
  </contentBlock>
  <contentBlock page="0" id="i-71c0291b2a166586">
    <textBlock id="i-ae5c73889944f76d">Vad gäller tillämpningen av lagen om mervärdeskatt och skattemyndighetens ställningstagande i enskilda fall ankommer det som bekant inte på regeringen att göra några bedömningar. Den som är missnöjd med ett sådant beslut får överklaga det för prövning hos vederbörande besvärsmyndighet.</textBlock>
  </contentBlock>
  <contentBlock page="0" id="i-9386da461a5452b6">
    <textBlock id="i-e24d253b3ded55b1">Det undantag från skatteplikt som Lola Björkquists fråga avser gäller museiverksamhet i form av utställning för allmänheten och tillhandahållande av föremål för utställning. Att utvidga undantaget till att också omfatta visningar av byggnader och andra miljöer av kulturminneskaraktär skulle enligt min mening föra för långt. En sådan ordning skulle medföra betydande gränsdragningsproblem gentemot annan skattepliktig visnings- och guideverksamhet.</textBlock>
  </contentBlock>
  <contentBlock page="0" id="i-51fd243f5735768c">
    <textBlock id="i-670f281fceeeaaf5">Anf. 52 LOLA BJÖRKQUIST (fp):</textBlock>
  </contentBlock>
  <contentBlock page="0" id="i-7d30faaafd384058">
    <textBlock id="i-85dbc13cd015a391">Herr talman! Jag hade faktiskt hoppats att statsrådet inte skulle läsa upp den sista delen av svaret eftersom det här inte är fråga om vilka byggnader som helst. Jag lade märke till att statsrådet inte citerade vilka byggnader jag avsåg.</textBlock>
    <textBlock id="i-51eaaa397f6caa9a">Det var Vadstena slott, Klosterkyrkan och</textBlock>
    <textBlock id="i-589d867bfe5ab985">Bjälboättens palats som jag hade som exempel. Jag är mycket förvånad över att dessa byggnader inte är att betrakta på samma sätt som de övriga statliga och kommunala museum som vi har.</textBlock>
  </contentBlock>
  <contentBlock page="0" id="i-fe863bfffd4f4e0d">
    <textBlock id="i-c3abf7c5a036852e">När vi behandlade frågan i kulturutskottet när beslutet om skattereformen togs hade ju regeringen redan i propositionen föreslagit att museiverksamhet skulle undantas från skatteplikt.</textBlock>
    <textBlock id="i-62e59edee5e3246b">Då är naturligtvis frågan vad man anser vara museiverksamhet. Jag är övertygad om att ingen enda av oss i kulturutskottet kunde drömma om att inte Vadstena slott skulle betraktas som museum.</textBlock>
    <textBlock id="i-63011ff6eea291eb">Där finns ju flera salar uppmöblerade, och man har utställningsverksamhet varje sommar -- ett par stycken, precis som man har på Kalmar och</textBlock>
    <textBlock id="i-80e95322fe4de21a">Gripsholms slott. Jag trodde faktiskt att det var en tidningsanka när jag läste detta om att Vadstena slott inte betraktades som museum. Jag måste återigen ställa frågan till statsrådet om inte statsrådet håller med mig om att detta inte är vilka enkla kulturbyggnader som helst. Vadstena slott är från 1500-talet och byggnadsminnesförklarades</textBlock>
    <textBlock id="i-1fcf4a8dcdf5fa82">1935. Är inte statsrådet beredd att vidta åtgärder så att länsskattemyndigheten klarare förstår riksdagens intentioner i det här fallet?</textBlock>
  </contentBlock>
  <contentBlock page="0" id="i-746b621043da58d5">
    <textBlock id="i-9dcde63ba77238d7">Anf. 53 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-f67b865d452277e7">
    <textBlock id="i-af26110b151d3129">Herr talman! Den reform som har beslutats och genomförts på skatteområdet är ju en reform som två partier står bakom, nämligen folkpartiet och socialdemokraterna, dvs. Lola Björkquists parti och mitt parti. Hur sedan de lagregler som gäller tolkas är -- och jag hänvisar på nytt till det svar jag redan har lämnat -- inte regeringens sak att bedöma. Det ankommer på de olika myndigheterna.</textBlock>
  </contentBlock>
  <contentBlock page="0" id="i-0b7069acc2b05b69">
    <textBlock id="i-c0d55d254eb97511">I det här fallet är det länsskattemyndigheten i ett län, Östergötlands län, som har fattat ett beslut. Jag tänker inte betygsätta det beslutet. Jag konstaterar bara att de har efter bästa förmåga tolkat gällande skattelagar. Är man missnöjd med det beslutet skall man vända sig till nästa instans. I det här fallet är det länsrätten. Det återstår i så fall att se om de har en annan tolkning av lagen.</textBlock>
  </contentBlock>
  <contentBlock page="0" id="i-b311cc464c33e0b4">
    <textBlock id="i-5bddde39c6430b78">Jag är övertygad om att Vadstena slott och de övriga byggnader som nämns har stort musealt värde, och det är inte något unikt för</textBlock>
    <textBlock id="i-a4c6b14322668730">Vadstenaområdet. Liknande minnesbyggnader har vi runt om i landet. Problemet när man gör undantag från den generella mervärdeskatteplikten -- det har vi gjort och varit överens om att göra i vissa fall -- blir att det uppkommer gränsdragningsproblem. Detta kan nog ses som ett gränsdragningsfall. Man kan alltid yrka på att gränsen skall flyttas en smula för att skattefriheten skall omfatta ytterligare några områden. Då löser man i bästa fall det enskilda problemet, men det uppkommer med stor sannolikhet nya problem. Gränsdragningsproblem får vi alltid så fort vi gör avsteg från den generella skatteplikten.</textBlock>
  </contentBlock>
  <contentBlock page="0" id="i-47a9803d48b56dcc">
    <textBlock id="i-bcd68884c7a3d5ca">Anf. 54 LOLA BJÖRKQUIST (fp):</textBlock>
  </contentBlock>
  <contentBlock page="0" id="i-53f46cb8b7c0208c">
    <textBlock id="i-6a60b1afd493634c">Herr talman! När vi behandlade detta i kulturutskottet var det ingen diskussion om t.ex.</textBlock>
    <textBlock id="i-ada372050a4cd7a5">Vadstena slott. Det var självklart att det och de övriga byggnaderna jag har tagit upp skulle ingå som museiverksamhet. Riksdagen ökade däremot på med ytterligare verksamheter som man ville ha skattebefrielse för, t.ex. konserter och cirkusföreställningar. Jag menar inte att man skall göra något undantag här, utan det är frågan om tolkningen av riksdagens intentioner. Har man tolkat detta utan, jag vågar nästan säga, att använda sunt förnuft, måste man göra om tolkningen. Det var detta jag hade hoppats att statsrådet skulle hjälpa till med genom att ge riksskatteverket i uppgift att göra nya anvisningar så att man kan tolka det på samma sätt i</textBlock>
    <textBlock id="i-4c5fc6edbe5b05b3">Östergötland som man gör när det gäller Kalmar slott och Gripsholms slott.</textBlock>
  </contentBlock>
  <contentBlock page="0" id="i-7e5432c819cc1ea7">
    <textBlock id="i-81d0f84c1139e617">Anf. 55 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-c99af42a8956d35b">
    <textBlock id="i-3938a8b64bf1c8c5">Herr talman! Vi har de lagar som vi har bestämt oss för. I detta fall är det efter en överenskommelse mellan folkpartiet och socialdemokraterna. När det gäller tolkningen av lagarna ankommer det inte på regering och riksdag att göra dem, utan på de myndigheter som är avsedda för det ändamålet. Jag kommer inte heller denna gång att sätta något betyg på den tolkning som gjorts av länsskattemyndigheten i Östergötland. Anser man att det är fel på de lagar som vi har stiftat kan man yrka på att de lagarna ändras. Tills vidare gäller dessa lagar, och då får vi acceptera att myndigheterna efter bästa förmåga tolkar dem. Vi har en besvärsmöjlighet i det här landet som kan utnyttjas om man inte är nöjd med den tolkning som har gjorts.</textBlock>
  </contentBlock>
  <contentBlock page="0" id="i-dc180cc4bab23a2b">
    <textBlock id="i-c9534e8dc2a34723">Anf. 56 LOLA BJÖRKQUIST (fp):</textBlock>
  </contentBlock>
  <contentBlock page="0" id="i-4b000652e4876d5f">
    <textBlock id="i-320e035afc2deb64">Herr talman! Det är synd att man skall behöva gå den vägen. Regeringen har alla möjligheter att ta initiativ i olika frågor. Vi får mängder med förslag och propositioner från regeringen. I det här fallet är det fråga om en misstolkning eftersom det över huvud taget aldrig har diskuterats att dessa byggnader inte skulle betraktas som museiverksamhet. Jag vädjar därför till statsrådet att ta ett initiativ i den här frågan för att riksdagens intentioner inte skall bli förspillda i det här fallet.</textBlock>
  </contentBlock>
  <contentBlock page="0" id="i-3105e371ecf93edf">
    <textBlock id="i-156dc154d3d8f2a2">Anf. 57 Statsrådet ERIK ÅSBRINK (s):</textBlock>
  </contentBlock>
  <contentBlock page="0" id="i-b59d4117af26f7aa">
    <textBlock id="i-2ac0e2a0b09f1016">Herr talman! Jag har förståelse för att Lola</textBlock>
    <textBlock id="i-415fae5e9dbd5fa9">Björkquist känner ett stort engagemang för kulturminnesmärken i Vadstenatrakten, och de är säkert av stort värde. Men jag vill även understryka att när vi fattar beslut om skattelagstiftningen kan det inte utformas utifrån det individuella fallet.</textBlock>
    <textBlock id="i-2b68a7f133a3f176">Lagarna har en generell karaktär, och ändras lagarna får det med all säkerhet konsekvenser på en mängd andra områden, inte bara i det här enskilda fallet i Vadstena. När man överväger sådant måste man mycket noga analysera vilka effekterna blir. Vi har liknande situationer på en rad andra platser i landet.</textBlock>
  </contentBlock>
  <contentBlock page="0" id="i-b41be7d4b879b1d5">
    <textBlock id="i-6cd307ee0d0e6f03">Som jag också påpekade i mitt inledande svar skulle vi, om vi ändrade på lagen i det här avseendet, snabbt få en rad nya gränsdragningsproblem gentemot annan i dag skattepliktig visnings- och guideverksamhet. Det går inte att diskutera detta som om det gällde ett enskilt fall, utan det handlar faktiskt om generella förändringar av skattelagstiftningen.</textBlock>
  </contentBlock>
  <contentBlock page="0" id="i-6f9e43998385946f">
    <textBlock id="i-adacebd0ba91d248">Anf. 58 LOLA BJÖRKQUIST (fp):</textBlock>
  </contentBlock>
  <contentBlock page="0" id="i-20152260291c67a4">
    <textBlock id="i-f510d7ce47c7af10">Herr talman! Jag diskuterar inte det här som ett enskilt fall. Jag anser att om det är flera som har gjort den här tokiga tolkningen av vad riksdagen avsåg måste man verkligen ta ett initiativ. Om det är den enskilda länsskattemyndigheten som har misstolkat intentionerna kan man ju överklaga från</textBlock>
    <textBlock id="i-402f1cef9b3b4042">Vadstena kommun, men jag misstänker att man kanske har tolkat det här litet olika på olika håll.</textBlock>
    <textBlock id="i-eaf819a6cd024c1d">Då skulle det vara bra om regeringen såg till att det blev nya och bättre anvisningar.</textBlock>
  </contentBlock>
  <contentBlock page="0" id="i-a47592568f3322f7">
    <textBlock id="i-f4c26535337eb97c">Överläggningen var härmed avslutad.</textBlock>
  </contentBlock>
  <contentBlock page="0" id="i-63fc692e25dc57ac">
    <textBlock id="i-33ba9b7fcd789058">11 § Hänvisning av ärenden till utskott</textBlock>
  </contentBlock>
  <contentBlock page="0" id="i-c7227d7c90877b32">
    <textBlock id="i-d892dc190956377f">Föredrogs och hänvisades</textBlock>
  </contentBlock>
  <contentBlock page="0" id="i-601ade6cb53d0a64">
    <textBlock id="i-b7061bf3bfb69624">Propositionerna</textBlock>
  </contentBlock>
  <contentBlock page="0" id="i-61168b8901b826cf">
    <textBlock id="i-0cf1e410b0efda96">1990/91:154 till näringsutskottet</textBlock>
  </contentBlock>
  <contentBlock page="0" id="i-32688bb878946652">
    <textBlock id="i-d5a7d0315c8ee798">1990/91:160 till arbetsmarknadsutskottet</textBlock>
  </contentBlock>
  <contentBlock page="0" id="i-9414e82b7687111c">
    <textBlock id="i-38da79d5696d4ceb">1990/91:166, 167 och 168 till skatteutskottet</textBlock>
  </contentBlock>
  <contentBlock page="0" id="i-cfe9aab84ebd8269">
    <textBlock id="i-969538baa77a9e17">1990/91:170 till konstitutionsutskottet</textBlock>
  </contentBlock>
  <contentBlock page="0" id="i-c60a5573506ad42b">
    <textBlock id="i-d1b5045cb272066e">1990/91:171 till lagutskottet</textBlock>
  </contentBlock>
  <contentBlock page="0" id="i-4b7481f6933336ad">
    <textBlock id="i-24f1272e21a1a5f0">Skrivelserna</textBlock>
  </contentBlock>
  <contentBlock page="0" id="i-64ae8e90e0b64934">
    <textBlock id="i-72400c906361eee2">1990/91:143 till lagutskottet</textBlock>
  </contentBlock>
  <contentBlock page="0" id="i-f86ad61b94806bf1">
    <textBlock id="i-28891eaa8e06c99f">1990/91:148 till konstitutionsutskottet</textBlock>
  </contentBlock>
  <contentBlock page="0" id="i-114b61c9c81d89ec">
    <textBlock id="i-5c99c5134726ef7f">12 § Förnyad bordläggning</textBlock>
  </contentBlock>
  <contentBlock page="0" id="i-74934ad9a1976e3b">
    <textBlock id="i-103de769aadc2db7">Fördrogs men bordlades åter</textBlock>
  </contentBlock>
  <contentBlock page="0" id="i-a03f0e02f30d1b00">
    <textBlock id="i-ecfefff2379a3b76">Konstitutionsutskottets betänkanden</textBlock>
    <textBlock id="i-960d226bb84f929c">1990/91:KU22 och KU41</textBlock>
  </contentBlock>
  <contentBlock page="0" id="i-8950b8c54e64c08f">
    <textBlock id="i-1ce82f376e1d465d">Finansutskottets betänkande 1990/91:FiU16</textBlock>
  </contentBlock>
  <contentBlock page="0" id="i-a1024f3f2ff97d4b">
    <textBlock id="i-c04b5c3f8b22c0d0">Skatteutskottets betänkanden 1990/91:SkU17,</textBlock>
    <textBlock id="i-f07dede53eb7b30c">SkU18, SkU20, SkU21 och SkU23</textBlock>
  </contentBlock>
  <contentBlock page="0" id="i-0e46ffce9aeeda0b">
    <textBlock id="i-5eb2d69b1ac33c8f">Justitieutskottets betänkande 1990/91:JuU19</textBlock>
  </contentBlock>
  <contentBlock page="0" id="i-e9b8d579c7793483">
    <textBlock id="i-2848c57c918ef859">Trafikutskottets betänkanden 1990/91:TU21, TU22</textBlock>
    <textBlock id="i-40f079ada92f5be7">och TU23</textBlock>
  </contentBlock>
  <contentBlock page="0" id="i-04dd3bc8447fc87a">
    <textBlock id="i-a67736e592a5c0f6">Näringsutskottets betänkanden 1990/91:NU25 och</textBlock>
    <textBlock id="i-0a43582e90f5b996">NU28--NU30</textBlock>
  </contentBlock>
  <contentBlock page="0" id="i-b2b0440ee2f7cfa4">
    <textBlock id="i-35be89cbc5c9fc4c">13 § Bordläggning</textBlock>
  </contentBlock>
  <contentBlock page="0" id="i-4531ce5dcb8594b2">
    <textBlock id="i-f287e1705039675e">Anmäldes och bordlades</textBlock>
  </contentBlock>
  <contentBlock page="0" id="i-aeadd47f55c609c7">
    <textBlock id="i-e548e8fa2953a211">Proposition</textBlock>
  </contentBlock>
  <contentBlock page="0" id="i-f6026131d9a8bc92">
    <textBlock id="i-235fb19500d710c8">1990/91:169 Ett nytt prövningsförfarande vid ansökan om vapenfri tjänst</textBlock>
  </contentBlock>
  <contentBlock page="0" id="i-31ee289091299dbb">
    <textBlock id="i-4fd0c4e0c9efd730">Motionerna</textBlock>
  </contentBlock>
  <contentBlock page="0" id="i-493b0230f81d84f7">
    <textBlock id="i-42f455e340c22539">med anledning av prop. 1990/91:123</textBlock>
    <textBlock id="i-c313dcd2545588e8">Fornminnesbrott m.m.</textBlock>
  </contentBlock>
  <contentBlock page="0" id="i-351fa26f301b3e2a">
    <textBlock id="i-4a9fd9d42faed4de">1990/91:Kr21 av Jerry Martinger (m)</textBlock>
  </contentBlock>
  <contentBlock page="0" id="i-9290a0446a37fe2b">
    <textBlock id="i-b0201a207d65c8f1">1990/91:Kr22 av Göran Ericsson (m)</textBlock>
  </contentBlock>
  <contentBlock page="0" id="i-2d78c92c4c1af574">
    <textBlock id="i-85ba68b8b335d3a6">1990/91:Kr23 av Margareta Fogelberg m.fl. (fp)</textBlock>
  </contentBlock>
  <contentBlock page="0" id="i-233ba169788c52e1">
    <textBlock id="i-0d0d1e2a780abb5c">med anledning av prop. 1990/91:124 Privat arbetsförmedling och uthyrning av arbetskraft, m.m.</textBlock>
  </contentBlock>
  <contentBlock page="0" id="i-f5c844f2c2ea07d5">
    <textBlock id="i-f79b32c669d3554c">1990/91:A33 av Birgitta Johansson m.fl. (s)</textBlock>
  </contentBlock>
  <contentBlock page="0" id="i-f008babcbda5cda9">
    <textBlock id="i-1b305a8339930b46">1990/91:A34 av Lars Werner m.fl. (v)</textBlock>
  </contentBlock>
  <contentBlock page="0" id="i-de6604ae35752605">
    <textBlock id="i-dcd6bc3bc44da240">1990/91:A35 av Sonja Rembo m.fl. (m, fp, c)</textBlock>
  </contentBlock>
  <contentBlock page="0" id="i-e275ca87b0bc06bc">
    <textBlock id="i-b1ff2af63bad17ea">1990/91:A36 av Lennart Nilsson (s)</textBlock>
  </contentBlock>
  <contentBlock page="0" id="i-66878c98426193bf">
    <textBlock id="i-ca7db0367ed8bdef">1990/91:A37 av Margitta Edgren och Kjell-Arne</textBlock>
    <textBlock id="i-18c7b9e99e13d970">Welin (fp)</textBlock>
  </contentBlock>
  <contentBlock page="0" id="i-b13fb94e1ace32fa">
    <textBlock id="i-b5b1bf06a8d35a48">1990/91:A38 av Kjell Johansson m.fl. (fp, m, c)</textBlock>
  </contentBlock>
  <contentBlock page="0" id="i-554c2708c6731435">
    <textBlock id="i-36461c25a95ba3a1">1990/91:A39 av Anita Modin och Björn Ericson (s)</textBlock>
  </contentBlock>
  <contentBlock page="0" id="i-9ddbc76ddb51408f">
    <textBlock id="i-489cb338854f21b5">med anledning av prop. 1990/91:127 Sveriges tillträde till FNs narkotikabrottskonvention, m.m.</textBlock>
  </contentBlock>
  <contentBlock page="0" id="i-30a19a07b87e3e36">
    <textBlock id="i-7d714059b1a05bec">1990/91:Ju36 av Berith Eriksson m.fl. (v)</textBlock>
  </contentBlock>
  <contentBlock page="0" id="i-705616a24d682e04">
    <textBlock id="i-a0e8a05e26c8a345">med anledning av prop. 1990/91:133 Fortsatt giltighet av lagen (1982:315) om styrelserepresentation för samhället i vissa stiftelser, m.m.</textBlock>
  </contentBlock>
  <contentBlock page="0" id="i-fb254e6e2f8a65c6">
    <textBlock id="i-45ee2aa58262239f">1990/91:N94 av Per Westerberg m.fl. (m)</textBlock>
  </contentBlock>
  <contentBlock page="0" id="i-8cdd79c24526caa2">
    <textBlock id="i-0ab34a0be3fe7bb7">1990/91:N95 av Hadar Cars m.fl. (fp)</textBlock>
  </contentBlock>
  <contentBlock page="0" id="i-7ee3c0f51cdf8a8b">
    <textBlock id="i-acb42e7396bb455e">med anledning av prop. 1990/91:134 Återbetalning av tillfälligt sparande m.m.</textBlock>
  </contentBlock>
  <contentBlock page="0" id="i-9e4734fd5b38c185">
    <textBlock id="i-9929b77f327863d6">1990/91:Fi34 av Hugo Hegeland (m)</textBlock>
  </contentBlock>
  <contentBlock page="0" id="i-bd97510aba7b5363">
    <textBlock id="i-7425e3abbf66722a">1990/91:Fi35 av Anne Wibble m.fl. (fp)</textBlock>
  </contentBlock>
  <contentBlock page="0" id="i-69ca4ab673ed2b30">
    <textBlock id="i-5f4c8fb6ff5f5f8f">med anledning av prop. 1990/91:135 Ändrat huvudmannaskap för sjukreseadministrationen m.m.</textBlock>
  </contentBlock>
  <contentBlock page="0" id="i-935f821dbbe94f1d">
    <textBlock id="i-bf5d02af939c8ee5">1990/91:Sf43 av Sten Svensson m.fl. (m)</textBlock>
  </contentBlock>
  <contentBlock page="0" id="i-31f9998f993836dc">
    <textBlock id="i-321e0f3482c9ed33">1990/91:Sf44 av Sigge Godin m.fl. (fp)</textBlock>
  </contentBlock>
  <contentBlock page="0" id="i-454c7df52c1837c5">
    <textBlock id="i-2d2be82f6c4ffa67">med anledning av prop. 1990/91:139 Avgifter för kontrollen av teknisk sprid och alkoholhaltiga preparat:</textBlock>
  </contentBlock>
  <contentBlock page="0" id="i-306952ac637b59d4">
    <textBlock id="i-43f5bc48809cccf6">1990/91:So58 av Gudrun Schyman m.fl. (v)</textBlock>
  </contentBlock>
  <contentBlock page="0" id="i-0fde9457687320fb">
    <textBlock id="i-1dc4ae6a4deafb09">med anledning av prop. 1990/91:151 Meddelande om kommande förslag till lagstiftning om särskild löneskatt på pensionskostnader</textBlock>
  </contentBlock>
  <contentBlock page="0" id="i-6f73bb8cf630247f">
    <textBlock id="i-640e855dfba25d1c">1990/91:Sk57 av Bo Lundgren m.fl. (m)</textBlock>
  </contentBlock>
  <contentBlock page="0" id="i-a245451a7b04aca7">
    <textBlock id="i-2266c271a544f18d">med anledning av försl. 1990/91:18 Riksdagens förvaltningsstyrelses förslag om ytterligare medel till anslaget A 8 Riksdagens byggnader på statsbudgeten för budgetåret 1991/92:</textBlock>
  </contentBlock>
  <contentBlock page="0" id="i-cbdd916bc582547e">
    <textBlock id="i-28c23c14a0ccfb59">1990/91:K45 av Ivar Franzén och Börje Hörnlund</textBlock>
    <textBlock id="i-720972031847c1b9">(c)</textBlock>
  </contentBlock>
  <contentBlock page="0" id="i-1a286e6ba19e9ccb">
    <textBlock id="i-2e99e67e9f187a81">Lagutskottets betänkanden</textBlock>
  </contentBlock>
  <contentBlock page="0" id="i-3c5a3f4dde2e31cb">
    <textBlock id="i-579b47bb7fb6bb42">1990/91:LU18 Anslag till kronogodemyndigheterna, m.m.</textBlock>
  </contentBlock>
  <contentBlock page="0" id="i-8b1064143ccade1e">
    <textBlock id="i-a2545e1ec46f2f8e">1990/91:LU19 Ändring i växtförädlarrättslagen</textBlock>
  </contentBlock>
  <contentBlock page="0" id="i-3af83f7181db897e">
    <textBlock id="i-eea4332654d2bb68">1990/91:20 Ändring i lagen om internationell järnvägstrafik</textBlock>
  </contentBlock>
  <contentBlock page="0" id="i-f4a99c7c0d192de0">
    <textBlock id="i-73cd928659d0e6c2">1990/91:LU21 Äktenskaps- och arvrättsliga frågor</textBlock>
  </contentBlock>
  <contentBlock page="0" id="i-84c111cde603e960">
    <textBlock id="i-3ca5f21a1d7b4d8b">1990/91:LU22 Konsumentpolitiska frågor m.m.</textBlock>
  </contentBlock>
  <contentBlock page="0" id="i-7836ef1f004fa6b6">
    <textBlock id="i-87e6b9cb887d1900">1990/91:LU23 Vissa fastighetsrättsliga frågor</textBlock>
  </contentBlock>
  <contentBlock page="0" id="i-2d7c9671dc5d8b45">
    <textBlock id="i-50e462322f5e184f">1990/91:LU24 Atomansvarighetslagen m.m.</textBlock>
  </contentBlock>
  <contentBlock page="0" id="i-89f9d96524306ce0">
    <textBlock id="i-f76831744b490777">Försvarsutskottets betänkande</textBlock>
  </contentBlock>
  <contentBlock page="0" id="i-d48960037a7d632d">
    <textBlock id="i-79864676fb96cadc">1990/91:FöU7 Vissa försvarsfrågor</textBlock>
  </contentBlock>
  <contentBlock page="0" id="i-8e33c1a53e9795bc">
    <textBlock id="i-f1cd97a5188cc07d">Bostadsutskottets betänkande</textBlock>
  </contentBlock>
  <contentBlock page="0" id="i-b34c804c3e5ec101">
    <textBlock id="i-ba4d65f132a355e5">1990/91:BoU12 Vissa anslag till bostadsförsörjningen</textBlock>
  </contentBlock>
  <contentBlock page="0" id="i-4a3687c125e03495">
    <textBlock id="i-3ee2e63f0966f58c">14 §</textBlock>
  </contentBlock>
  <contentBlock page="0" id="i-40de77d641214748">
    <textBlock id="i-508d349345417667">Kammaren åtskildes kl. 16.04.</textBlock>
  </contentBlock>
  <contentBlock page="0" id="i-cc1182cead53d65d">
    <textBlock id="i-5af9fe3e5c20cadf">Förhandlingarna leddes av talmannen.</textBlock>
  </contentBlock>
</protocol>
