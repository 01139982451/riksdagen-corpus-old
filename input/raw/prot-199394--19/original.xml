<protocol id="prot-199394--19">
  <contentBlock page="0" id="i-b61183389e528145">
    <textBlock id="i-fc96e59eef81ae63">1 §  Ny riksdagsledamot m.m.</textBlock>
  </contentBlock>
  <contentBlock page="0" id="i-9522fc9d033a0bfb">
    <textBlock id="i-4e366b8039a61936">Upplästes och lades till handlingarna följande från valprövningsnämnden inkomna</textBlock>
  </contentBlock>
  <contentBlock page="0" id="i-4d119790f1f748ce">
    <textBlock id="i-f5e8fb5ee43e4104">Berättelse om granskning av bevis för riksdagsledamot och ersättare för riksdagsledamöter</textBlock>
  </contentBlock>
  <contentBlock page="0" id="i-64f98c389369538a">
    <textBlock id="i-c4ba1e84b77ef4d1">Till valprövningsnämnden har från</textBlock>
    <textBlock id="i-935ca60a6805c422">Riksskatteverket inkommit bevis om att Kristina</textBlock>
    <textBlock id="i-381cb98df571567e">Persson (s), Stockholm, utsetts till ny ledamot av riksdagen fr.o.m. den 1 november 1993 sedan Kent</textBlock>
    <textBlock id="i-f5b2fec651909037">Carlsson (s) entledigats från sitt uppdrag som riksdagsledamot. Till ersättare för riksdagsledamöter har utsetts Sven-Åke Nygårds,</textBlock>
    <textBlock id="i-6064f5eed775be88">Bromma, Carin Jämtin, Stockholm, Stig</textBlock>
    <textBlock id="i-1c59188ebcd9e061">Gustafsson, Bromma, och Kristina Nordström,</textBlock>
    <textBlock id="i-d18b2b20b1176b59">Stockholm, (alla s).</textBlock>
  </contentBlock>
  <contentBlock page="0" id="i-54fad4b1e314b1a0">
    <textBlock id="i-750256f69f955292">Valprövningsnämnden har denna dag granskat bevisen och därvid funnit att de blivit utfärdade i enlighet med 15 kap. 1 § vallagen.</textBlock>
  </contentBlock>
  <contentBlock page="0" id="i-da7cd53ba9017dd9">
    <textBlock id="i-b402bc6832c33311">Stockholm den 3 november 1993</textBlock>
  </contentBlock>
  <contentBlock page="0" id="i-5bbb958332a7cb49">
    <textBlock id="i-eec5697025045dbd">Lars Tottie</textBlock>
  </contentBlock>
  <contentBlock page="0" id="i-2db8f20da3b86746">
    <textBlock id="i-6b930d87047fd722">Sven-Georg Grahn</textBlock>
  </contentBlock>
  <contentBlock page="0" id="i-fbcfddb047d9304d">
    <textBlock id="i-a8e9cbe394c2365b">2 §  Justering av protokoll</textBlock>
  </contentBlock>
  <contentBlock page="0" id="i-be418a3b4512e57b">
    <textBlock id="i-ac2025eb79091d9e">Justerades protokollen för den 25, 26, 27, 28 och 29</textBlock>
    <textBlock id="i-7d77e4076b54953b">oktober.</textBlock>
  </contentBlock>
  <contentBlock page="0" id="i-5659577ce4bc98d0">
    <textBlock id="i-713ccbe4710dbf02">3 §  Avsägelse</textBlock>
  </contentBlock>
  <contentBlock page="0" id="i-e5bb5e1f4e5e6d8d">
    <textBlock id="i-5df9f86f52c3bcad">Förste vice talmannen meddelade att Anita Persson</textBlock>
    <textBlock id="i-548688d3af9a0b99">(s) avsagt sig uppdraget att vara suppleant i</textBlock>
    <textBlock id="i-e6ab5408f6edca0a">Europarådets svenska delegation.</textBlock>
  </contentBlock>
  <contentBlock page="0" id="i-6dbd7128230e5865">
    <textBlock id="i-4861500ac14d8955">Kammaren biföll denna avsägelse.</textBlock>
  </contentBlock>
  <contentBlock page="0" id="i-d90a02c1fcd9a5a0">
    <textBlock id="i-fac3f6dd1f2e8e32">4 §  Ledighet</textBlock>
  </contentBlock>
  <contentBlock page="0" id="i-466c745a7ef19d0d">
    <textBlock id="i-e57ea60b04953d9a">Förste vice talmannen meddelade att Birgit</textBlock>
    <textBlock id="i-4c42c2d3d639fb0b">Henriksson (m) ansökt om sjukledighet under tiden den 8 november--den 8 december.</textBlock>
  </contentBlock>
  <contentBlock page="0" id="i-a3dfa09f1131bdd7">
    <textBlock id="i-f959493a921ea715">Kammaren biföll denna ansökan.</textBlock>
  </contentBlock>
  <contentBlock page="0" id="i-e37b33d7a383a23d">
    <textBlock id="i-59626fe9cc183a7b">Förste vice talmannen anmälde att Tomas</textBlock>
    <textBlock id="i-816b582cfd774828">Högström (m) skulle tjänstgöra som ersättare för</textBlock>
    <textBlock id="i-cf0a92b12abb0bbb">Birgit Henriksson.</textBlock>
  </contentBlock>
  <contentBlock page="0" id="i-116c77eb4697503e">
    <textBlock id="i-018300e3df300502">5 §  Anmälan om kompletteringsval till vissa utskott, m.m.</textBlock>
  </contentBlock>
  <contentBlock page="0" id="i-60a01b9b5ff91f03">
    <textBlock id="i-aad9035e75b020c1">Förste vice förste vice talmannen meddelade att på grund av uppkomna vakanser hade</textBlock>
  </contentBlock>
  <contentBlock page="0" id="i-5efad23b919dfbae">
    <textBlock id="i-79ebf41fdf3a6ea9">dels Folkpartiet liberalernas riksdagsgrupp anmält</textBlock>
    <textBlock id="i-3cf7fe0827bdb80d">Sören Norrby som suppleant i näringsutskottet efter Carl B Hamilton och Bengt Harding Olson som suppleant i den svenska delegationen till</textBlock>
    <textBlock id="i-a64dca12c9e53a1c">Gemensamma parlamentarikerkommittén EG-</textBlock>
    <textBlock id="i-05b99a964055728d">Sverige,</textBlock>
  </contentBlock>
  <contentBlock page="0" id="i-40426f0117adc0f4">
    <textBlock id="i-34b16b47fa6fdba8">dels Socialdemokratiska riksdagsgruppen anmält</textBlock>
    <textBlock id="i-603d259afb586baf">Ines Uusmann som suppleant i Europarådets svenska delegation efter Anita Persson,</textBlock>
  </contentBlock>
  <contentBlock page="0" id="i-7e70678f995f6166">
    <textBlock id="i-978c6ba5938e8abf">dels Moderata samlingspartiets riksdagsgrupp som suppleant i justitieutskottet och i utbildningsutskottet under Birgit Henrikssons ledighet anmält hennes ersättare Tomas Högström.</textBlock>
  </contentBlock>
  <contentBlock page="0" id="i-dd1897e04628dd88">
    <textBlock id="i-c1f5c86c3c8069f6">Förste vice talmannen förklarade valda till</textBlock>
  </contentBlock>
  <contentBlock page="0" id="i-2f63ac7072f32720">
    <textBlock id="i-25a34829d0e31f8d">suppleant i justitieutskottet</textBlock>
  </contentBlock>
  <contentBlock page="0" id="i-3682ae350b493ff8">
    <textBlock id="i-c6bb75406f4fcdba">Tomas Högström (m)</textBlock>
  </contentBlock>
  <contentBlock page="0" id="i-76e9de1dabfb389e">
    <textBlock id="i-c0ddd2311b50aba5">suppleant i utbildningsutskottet</textBlock>
  </contentBlock>
  <contentBlock page="0" id="i-867a5c3d68f8563e">
    <textBlock id="i-456b9d3ec8daf77c">Tomas Högström (m)</textBlock>
  </contentBlock>
  <contentBlock page="0" id="i-0056f4b8a59c20bc">
    <textBlock id="i-fa4d74b0b19243cb">suppleant i näringsutskottet</textBlock>
  </contentBlock>
  <contentBlock page="0" id="i-4f3eefba4e083b36">
    <textBlock id="i-cd4582b9afef3fa2">Sören Norrby (fp)</textBlock>
  </contentBlock>
  <contentBlock page="0" id="i-c8cb75a10e61e58f">
    <textBlock id="i-756ec74788dd7b65">suppleant i Europarådets svenska delegation</textBlock>
  </contentBlock>
  <contentBlock page="0" id="i-f8a5c5111ee906f8">
    <textBlock id="i-6f0b3afb404812da">Ines Uusmann (s)</textBlock>
  </contentBlock>
  <contentBlock page="0" id="i-d9a3487467362815">
    <textBlock id="i-575ce90d29396dc5">p6p &gt; suppleant i den svenska delegationen till</textBlock>
    <textBlock id="i-b34fc1f93e9c5c5e">Gemensamma parlamentarikerkommittén EG-</textBlock>
    <textBlock id="i-5f6fb01e1cb0c7d8">Sverige</textBlock>
  </contentBlock>
  <contentBlock page="0" id="i-223a7fe7e1eef7bc">
    <textBlock id="i-1d05f144861802dd">Bengt Harding Olson (fp)</textBlock>
  </contentBlock>
  <contentBlock page="0" id="i-a6c5959f45655d28">
    <textBlock id="i-b9a971aaa65070cf">6 §  Hänvisning av ärenden till utskott</textBlock>
  </contentBlock>
  <contentBlock page="0" id="i-b5993a2d2a9df948">
    <textBlock id="i-3efba21a7dd90f98">Föredrogs och hänvisades</textBlock>
  </contentBlock>
  <contentBlock page="0" id="i-645b63ec27c84034">
    <textBlock id="i-4ca31ecafa0ceb45">Propositionerna</textBlock>
  </contentBlock>
  <contentBlock page="0" id="i-9174dce8886394f1">
    <textBlock id="i-fc03c665d799873a">1993/94:6 till skatteutskottet</textBlock>
  </contentBlock>
  <contentBlock page="0" id="i-9199ec59e3a401a2">
    <textBlock id="i-71ad68e81639ffae">1993/94:9 till lagutskottet</textBlock>
  </contentBlock>
  <contentBlock page="0" id="i-c218d1287c74a2be">
    <textBlock id="i-1e41240c657f27c8">1993/94:72 och 74 till skatteutskottet</textBlock>
  </contentBlock>
  <contentBlock page="0" id="i-40220c65dc3fdd66">
    <textBlock id="i-ebace457f01ce8e9">1993/94:75 till socialutskottet</textBlock>
  </contentBlock>
  <contentBlock page="0" id="i-9b7187bdc65c7c1a">
    <textBlock id="i-74345d12a3303fe7">1993/94:76 till bostadsutskottet</textBlock>
  </contentBlock>
  <contentBlock page="0" id="i-2fb78056984a5992">
    <textBlock id="i-9621ecc0aa622991">1993/94:78 till finansutskottet</textBlock>
  </contentBlock>
  <contentBlock page="0" id="i-c56c4f1d0ea77277">
    <textBlock id="i-f9db608dc86b4538">Motionerna</textBlock>
  </contentBlock>
  <contentBlock page="0" id="i-e7fbc067e58a8af2">
    <textBlock id="i-709d9281cf2bbb4e">1993/94:Jo6--Jo10 till jordbruksutskottet</textBlock>
  </contentBlock>
  <contentBlock page="0" id="i-a2207e2fed2bb56d">
    <textBlock id="i-5bca17fb9b0cf5e6">1993/94:Sk2--Sk4 till skatteutskottet</textBlock>
  </contentBlock>
  <contentBlock page="0" id="i-dc6166ffc8801688">
    <textBlock id="i-583ad27c2a6bc4a4">1993/94:K5--K8 till konstitutionsutskottet</textBlock>
  </contentBlock>
  <contentBlock page="0" id="i-1077dbdfee321db7">
    <textBlock id="i-f32f738ecbefa532">1993/94:Sf4--Sf8 till socialförsäkringsutskottet</textBlock>
  </contentBlock>
  <contentBlock page="0" id="i-d86ebe89655074af">
    <textBlock id="i-0c956cca52a1a121">1993/94:K9 och K10 till konstitutionsutskottet</textBlock>
  </contentBlock>
  <contentBlock page="0" id="i-7e0af22ab7dafac7">
    <textBlock id="i-9c826fcfae357a23">7 §  Bordläggning</textBlock>
  </contentBlock>
  <contentBlock page="0" id="i-08e11a446eea52f1">
    <textBlock id="i-9a0398ff86d125e1">Anmäldes och bordlades</textBlock>
  </contentBlock>
  <contentBlock page="0" id="i-64a3368da8933384">
    <textBlock id="i-eb71cff4d345736f">Propositionerna</textBlock>
  </contentBlock>
  <contentBlock page="0" id="i-9c737a32ea067c28">
    <textBlock id="i-3d39156e4335e811">1993/94:50 Fortsatt reformering av företagsbeskattningen</textBlock>
  </contentBlock>
  <contentBlock page="0" id="i-dcebc212c3ed9019">
    <textBlock id="i-32f0d0f9346832bb">1993/94:84 Ändring i lagstiftningen för värdepappersfonder</textBlock>
  </contentBlock>
  <contentBlock page="0" id="i-844695736178ce6e">
    <textBlock id="i-a4a1334756252f4b">1993/94:85 Vissa skattefrågor rörande livförsäkring</textBlock>
  </contentBlock>
  <contentBlock page="0" id="i-93f71d955dc2cf59">
    <textBlock id="i-f34ac872d39c69ab">1993/94:87 Ändring i lagen (1990:616) om införande av lagen (1990:615) om avgifter på vissa jordbruksprodukter m.m.</textBlock>
  </contentBlock>
  <contentBlock page="0" id="i-4778847e8e6af027">
    <textBlock id="i-238b81057b2bafa6">1993/94:90 Översyn av tjänsteinkomstbeskattningen, m.m.</textBlock>
  </contentBlock>
  <contentBlock page="0" id="i-31d376e182f4b067">
    <textBlock id="i-a2f1251476e92588">1993/94:91 Vissa fastighetsskattefrågor, m.m.</textBlock>
  </contentBlock>
  <contentBlock page="0" id="i-2db440332aa3f997">
    <textBlock id="i-308e9c4803b0a616">Justitieutskottets betänkande</textBlock>
  </contentBlock>
  <contentBlock page="0" id="i-f0fbb2390c4141e4">
    <textBlock id="i-a7eb3ea0a800d1c1">1993/94:JuU4 Processrättsliga frågor</textBlock>
  </contentBlock>
  <contentBlock page="0" id="i-67a6ca112030a1b6">
    <textBlock id="i-b8fce4d7321322d5">Utrikesutskottets betänkanden</textBlock>
  </contentBlock>
  <contentBlock page="0" id="i-1798f783a2b5624f">
    <textBlock id="i-8e459d0c70123475">1993/94:UU1 Krigsmaterielexport</textBlock>
  </contentBlock>
  <contentBlock page="0" id="i-d8f3975636dc1d4b">
    <textBlock id="i-78b4ac64291849b2">1993/94:UU2 Mellanöstern</textBlock>
  </contentBlock>
  <contentBlock page="0" id="i-45a91cd53971b019">
    <textBlock id="i-9b49107e8f9f5ca1">1993/94:UU4 Internationella miljöfrågor</textBlock>
  </contentBlock>
  <contentBlock page="0" id="i-edfd981f86bf67e1">
    <textBlock id="i-0a0c5d1f05f1aa4b">Försvarsutskottets betänkande</textBlock>
  </contentBlock>
  <contentBlock page="0" id="i-7d8c5d119242eecd">
    <textBlock id="i-3d261e06933fb5b6">1993/94:FöU1 Farligt gods</textBlock>
  </contentBlock>
  <contentBlock page="0" id="i-be1f20160f4d5ed9">
    <textBlock id="i-4b2bfcc11fb79459">Socialförsäkringsutskottets betänkanden</textBlock>
  </contentBlock>
  <contentBlock page="0" id="i-2939d9b34d5f89e3">
    <textBlock id="i-e3df4f11d438b6c4">1993/94:SfU1 Svenskt medborgarskap m.m.</textBlock>
  </contentBlock>
  <contentBlock page="0" id="i-a50f5fec1616cd54">
    <textBlock id="i-1526a9184d63759a">1993/94:SfU2 Bidragsfusk m.m.</textBlock>
  </contentBlock>
  <contentBlock page="0" id="i-44dfe20d075ea190">
    <textBlock id="i-5f1ef15e6f0a712b">Socialutskottets betänkanden</textBlock>
  </contentBlock>
  <contentBlock page="0" id="i-a78720bfe660d6e2">
    <textBlock id="i-4b78ce1841a961e5">1993/94:SoU7 Vissa hälso- och sjukvårdsfrågor</textBlock>
  </contentBlock>
  <contentBlock page="0" id="i-b57cd4996895ba18">
    <textBlock id="i-09978e258cacc9bc">1993/94:SoU8 Socialtjänst</textBlock>
  </contentBlock>
  <contentBlock page="0" id="i-5e6a34cca562e6a2">
    <textBlock id="i-63255d0ea9791ce0">Kulturutskottets betänkanden</textBlock>
  </contentBlock>
  <contentBlock page="0" id="i-1d8c00d07cd68e96">
    <textBlock id="i-42dc88b275008f11">1993/94:KrU1 Kulturmiljövård m.m.</textBlock>
  </contentBlock>
  <contentBlock page="0" id="i-ba84b908e9107990">
    <textBlock id="i-ba115c95870a5511">1993/94:KrU2 Ortnamn</textBlock>
  </contentBlock>
  <contentBlock page="0" id="i-49b62166b64e0625">
    <textBlock id="i-1fa77f1765434d2f">1993/94:KrU3 Arkeologiska massfynd</textBlock>
  </contentBlock>
  <contentBlock page="0" id="i-f6049fe7e01e93bd">
    <textBlock id="i-610841c0ea4f8ea6">1993/94:KrU5 Lotterifrågor</textBlock>
  </contentBlock>
  <contentBlock page="0" id="i-8d9f32fc90404ce4">
    <textBlock id="i-face4bc535ee6904">Näringsutskottets betänkande</textBlock>
  </contentBlock>
  <contentBlock page="0" id="i-4331300a26b4f202">
    <textBlock id="i-f13273365763d989">1993/94:NU2 Återbäring av vinstmedel från vattenkraftsproduktionen</textBlock>
  </contentBlock>
  <contentBlock page="0" id="i-55edd2035300e464">
    <textBlock id="i-d0f65d7f09905e81">Bostadsutskottets betänkanden</textBlock>
  </contentBlock>
  <contentBlock page="0" id="i-f7fdc366f2658213">
    <textBlock id="i-6bd5edd44e6ab57f">1993/94:BoU1 Vissa frågor om naturresurslagen</textBlock>
  </contentBlock>
  <contentBlock page="0" id="i-1b42f0fcd03df8e2">
    <textBlock id="i-aee657cd739265c6">1993/94:BoU2 Vissa bostadsrättsfrågor</textBlock>
  </contentBlock>
  <contentBlock page="0" id="i-713ea6161306bc43">
    <textBlock id="i-673c074412875f63">8 §  Anmälan om interpellationer</textBlock>
  </contentBlock>
  <contentBlock page="0" id="i-9d7c5dccb2bf3c30">
    <textBlock id="i-ebc1617aa749db07">Anmäldes att följande interpellationer framställts</textBlock>
  </contentBlock>
  <contentBlock page="0" id="i-6b00f9d35b4ee441">
    <textBlock id="i-4045c37ccf32cc9c">den 4 november</textBlock>
  </contentBlock>
  <contentBlock page="0" id="i-1b586ed2b5cb48c5">
    <textBlock id="i-5a740832be0feb8a">1993/94:49 av Ulrica Messing (s) till kommunikationsministern om privatisering av telenät:</textBlock>
  </contentBlock>
  <contentBlock page="0" id="i-64829756a2243d60">
    <textBlock id="i-9f588b841364af5c">Utvecklingen i samhället går med en hisnande hastighet. Nya upptäckter skapar nya möjligheter till utnyttjande och utveckling av olika verksamheter inom näringslivet, inom olika kommunala delar och för var och en av oss som enskilda människor.</textBlock>
  </contentBlock>
  <contentBlock page="0" id="i-ac27cdc6eddfa2f5">
    <textBlock id="i-fdcc7c31ecb3e060">Vi lever i ett postindustriellt samhälle. Ett samhälle där tekniken spelar en allt större och avgörande roll. Genom en ständigt pågående utbyggnad av teleteknik och finoptik finns i dag helt andra möjligheter för näringsliv och organisationer att bedriva sin verksamhet runt om i vårt land. Genom telenätet kan de flesta av oss ständigt befinna sig i händelsernas centrum oavsett var vi bor. En viktig framtidsfråga är vilka som kommer att ha tillgång till all denna teknik och utveckling. Vilka skall styra och bestämma över det som skall vara tillgängligt eller inte? Det är en spännande utveckling med svåra frågor som kan föra mycket gott med sig.</textBlock>
  </contentBlock>
  <contentBlock page="0" id="i-82e82e6f6b19f692">
    <textBlock id="i-b7c5fcaf43639426">I det skedet framstår det för mig som obegripligt att regeringen väljer att avsäga sig ansvaret och inflytandet över just de delar i vår infrastruktur som i framtiden kommer att ha en allt större och mer avgörande betydelse. Samtidigt som kabel- och telenät, postmeal och god service är avgörande pelare i denna utveckling väljer kommunikationsministern och regeringen att överlåta den tekniken och den utvecklingen till marknadens aktörer.</textBlock>
  </contentBlock>
  <contentBlock page="0" id="i-b1690180570d8a0d">
    <textBlock id="i-c1b04382b7dea450">Vad avser regeringen att vidta för åtgärder för att bevara möjligheten till inflytande och ansvar inför framtidens teknik?</textBlock>
  </contentBlock>
  <contentBlock page="0" id="i-7591602ffd367295">
    <textBlock id="i-b429cdae4c6c239e">1993/94:50 av Lena Hjelm-Wallén (s) till utbildningsministern om kunskap och kompetens för nästa århundrade:</textBlock>
  </contentBlock>
  <contentBlock page="0" id="i-39bfefc143290e3a">
    <textBlock id="i-a05e7e821036afeb">I en rapport kallad Agenda 2000 -- Kunskap och kompetens för nästa århundrade -- utvecklar utbildningsministern sitt tänkande inom detta område. Rapporten påstås utgöra en ram för det fortsatta arbetet med att möta de långsiktiga kompetensutmaningar som det svenska samhället står inför.</textBlock>
  </contentBlock>
  <contentBlock page="0" id="i-3290450262909eb6">
    <textBlock id="i-e094b6666e65fb37">Rapporten är oroande i sin ytliga analys och politiska slängighet. Rapporten har närmast karaktären av en moderat pamflett. Den strukturomvaldning vi står inför i västvärlden påstås delvis och särskilt för Sverige ha sin grund ''i en för stor offentlig sektors snedvridande skatteuttag och konkurrens- samt rörlighetshämmande regleringar.''</textBlock>
  </contentBlock>
  <contentBlock page="0" id="i-e8c83de794b113b1">
    <textBlock id="i-c88b60c0c9588e96">Vissa påstådda brister vad gäller utbildning i arbetskraften förklaras bl.a. bero på ''att det funnits en officiell syn på kunskaper de senaste 30</textBlock>
    <textBlock id="i-c3851a478016e187">åren som snarast nedvärderat än understrukit dessas betydelse.''</textBlock>
  </contentBlock>
  <contentBlock page="0" id="i-2ce2f7a54f3af181">
    <textBlock id="i-937a601eadce1fdb">LAS och MBL påstås direkt premiera orörlighet, vilket därmed hindrar individens möjligheter till såväl kompetensutveckling som bättre lönevillkor.</textBlock>
    <textBlock id="i-68752b699f66c84b">Beskattningen av bostadsbyten liksom det offentliga socialförsäkringssystemet görs till andra hinder för kompetensutveckling. Synen på utbildningens värde för den enskilde reduceras till en fråga hur mycket högre lön som blir resultatet av kompetenshöjning.</textBlock>
  </contentBlock>
  <contentBlock page="0" id="i-42a41f6bbdacf4ee">
    <textBlock id="i-b7e776eab8ac060a">Trots att kompetensutveckling kräver ett brett angreppssätt på olika utbildningsinsatser kretsar rapportens intresse nästan uteslutande kring högskoleutbildning. Det sägs rakt ut att</textBlock>
    <textBlock id="i-b9aa859c2116fed9">''vuxenutbildningen inom komvux och folkbildning förefaller inte heller fylla rollen som hemmahamn för den fortsatta kompetensutvecklingen tillräckligt väl''.</textBlock>
  </contentBlock>
  <contentBlock page="0" id="i-fc6314a4b542d3cd">
    <textBlock id="i-7e222d3befeb36ee">Utbildningsministern bortser helt från de många korttidsutbildadesbehov av ytterligare kunskaper och kompetens. Det enda som rapporten räknar med är former för kompetensutveckling för de som</textBlock>
    <textBlock id="i-35fcf46c8fe5db39">''inte först och främst har behov av den mera standardiserade och elementära vuxenutbildning som via skattsedeln erbjuds till andra grupper.''</textBlock>
  </contentBlock>
  <contentBlock page="0" id="i-7ef7da0ae91e1f6c">
    <textBlock id="i-d60507a2a943c21a">Rapporten illustrerar väl den syn som regeringen tidigare givit uttyck för t.ex. när den i budgetpropositionen 1992 kraftigt prioriterade ned folkbildning och kommunal vuxenutbildning. I</textBlock>
    <textBlock id="i-ae36248b44287a11">samma anda pågår nu inom</textBlock>
    <textBlock id="i-1089e81893563c27">Utbildningsdepartementet arbete på att förändra vuxenstudiestödet med resultat att vuxna kommer att få allt större svårigheter att finansiera sina studier.</textBlock>
  </contentBlock>
  <contentBlock page="0" id="i-ed722c37109c8c27">
    <textBlock id="i-d139f3cf39286bac">Utbildningsministern hävdar i rapporten agenda</textBlock>
    <textBlock id="i-f8abd0acbed1fe5d">2000 att han nu håller på med ett arbete kring</textBlock>
    <textBlock id="i-f1fa58d4264e5b22">''kunskap och kompetens för nästa århundrade''.</textBlock>
  </contentBlock>
  <contentBlock page="0" id="i-f1a52e877b8f43f1">
    <textBlock id="i-590c14f2fb4edebc">En stor mängd organisationer, institutioner och myndigheter anses ha något att bidra med. Så t.ex.</textBlock>
    <textBlock id="i-ecb72c8415b8b333">anses University of Chicago lämpligt att analysera svensk utbildning ur ''humankapitalsynpunkt''.</textBlock>
    <textBlock id="i-863681fca6bb1b37">Däremot finns på sedvanligt sätt ingen vilja att tillvarata den stora kunskap som finns hos löntagarnas organisationer eller hos bildningsförbunden om vuxnas behov av och förutsättningar för kunskapsväxt och kompetensutveckling. Detta förstärker intycket av att utbildningsministern endast ser till de högutbildades behov.</textBlock>
  </contentBlock>
  <contentBlock page="0" id="i-5133a20392017943">
    <textBlock id="i-8f4de105a88799c2">Med hänvisning till ovanstående vill jag fråga utbildningministern:</textBlock>
  </contentBlock>
  <contentBlock page="0" id="i-cf2816fbecedbf72">
    <textBlock id="i-9983fd1410a74b7f">1.   Anser utbildningsministern att vuxenutbildning har någon roll för kunskap och kompetens i en agenda för 2000-talet?</textBlock>
  </contentBlock>
  <contentBlock page="0" id="i-a3d734f9bce5bec4">
    <textBlock id="i-8584eaddaf74f1ec">2.   Vilket värde för kunskapsväxt, bildning och kompetensutveckling tillmäter utbildningsministern den breda utbildning för vuxna inom ramen för komvux, folkhögskola och studieförbund?</textBlock>
  </contentBlock>
  <contentBlock page="0" id="i-2237bd1bb99b09eb">
    <textBlock id="i-a3ac212a025e03a5">3.   Avser utbildningsministern att inbjuda de fackliga organisationerna och folkbildningens organisationer att i likhet med i rapporten omnämnda organisationer och institutioner redovisa sina bedömningar vid utarbetandet av en kompetensstrategi?</textBlock>
  </contentBlock>
  <contentBlock page="0" id="i-cbf3bd46d14eed4b">
    <textBlock id="i-31af8208d552df2d">1993/94:51 av Viola Furubjelke (s) till kulturministern om uppehållstillståndet för våldtäktsoffer från det forna Jugoslavien:</textBlock>
  </contentBlock>
  <contentBlock page="0" id="i-7a185deb8b01c131">
    <textBlock id="i-8ff2052103acf2a8">Bland flyktingarna från kriget i det forna</textBlock>
    <textBlock id="i-caaaea06af3489ae">Jugoslavien finns ett stort antal kvinnor som utsatts för våldtäkter. Vid olika tillfällen -- bl.a. med anledning av interpellationer från kvinnor representerande alla riksdagspartierna -- har denna fråga diskuterats i kammaren. Några frågor saknar emellertid fortfarande svar. Jag vill här följa upp frågan om våldtäkt som skäl för uppehållstillstånd.</textBlock>
  </contentBlock>
  <contentBlock page="0" id="i-5c8aa5a36f9fca44">
    <textBlock id="i-bbe0b534c4b68d9f">Ett stort antal av våldtäktsoffren som kommit till</textBlock>
    <textBlock id="i-810c2b096f7a11fd">Sverige är från Bosnien. De har genom beslut av regeringen beviljats permanent uppehållstillstånd.</textBlock>
    <textBlock id="i-196c5ac3a71ab465">Våldtäkt som skäl för asyl i dessa fall behöver således inte prövas. Det innebär emellertid inte att problemen är lösta. På förläggningar i vårt land finns ett stort antal kvinnor från andra delar av det forna Jugoslavien som utsatts för våldtäkt av uniformerad polis eller militär vanligtvis i syfte att få dem att lämna informationer om anhöriga.</textBlock>
    <textBlock id="i-40b646aaca4472c7">Eftersom det är myndighetspersoner som utsatt dem för våldtäkterna kan de rimligtvis inte söka hjälp av det egna landets polis. I de fall som har refererats för mig har Invandrarverket inte betvivlat kvinnornas berättelser.</textBlock>
  </contentBlock>
  <contentBlock page="0" id="i-995d00fd1ef2cb3e">
    <textBlock id="i-abb4d0dc2848c2ae">Medicinsk personal på förläggningarna ser att dessa kvinnor och deras familjer mår mycket dåligt och att det är svårt att hjälpa dem på ett bra sätt så länge de går i ovisshet om ifall de skall skickas tillbaka eller få stanna. Också Amnesty International oroar sig för att dessa kvinnors skäl inte kommer att utgöra tillräcklig grund för flyktingstatus.</textBlock>
  </contentBlock>
  <contentBlock page="0" id="i-ed29dd67873a4297">
    <textBlock id="i-964aec9b18038d98">Avser kulturministern att verka för att våldtäkt definierars som tortyr när den utförs av myndighetsutövare i syfte att få kvinnan att lämna information eller i syfte att skrämma familjen på flykt, s.k. etnisk rensning?</textBlock>
  </contentBlock>
  <contentBlock page="0" id="i-7360add0b270dded">
    <textBlock id="i-42510cddb6625f7e">Kommer asylsökande kvinnor även från andra delar av det forna Jugoslavien som utsatts för våldtäkt som utförts av myndighetsföreträdare att få stanna?</textBlock>
  </contentBlock>
  <contentBlock page="0" id="i-42f15524b066b8f9">
    <textBlock id="i-26b1e07a206079c4">Är kulturministern beredd att ge Invandrarverket instruktioner om att dessa kvinnor skall ges flyktingstatus i enlighet med Genévekonventionen?</textBlock>
  </contentBlock>
  <contentBlock page="0" id="i-0107c62434b73e54">
    <textBlock id="i-2c0776278465abfc">1993/94:52 av Oskar Lindkvist (s) till statsrådet Bo</textBlock>
    <textBlock id="i-88726abb99e3487d">Lundgren om bostadspolitiken:</textBlock>
  </contentBlock>
  <contentBlock page="0" id="i-07704f8d25cbb9af">
    <textBlock id="i-1ed1dfcdf6e22330">Det är tredje gången denna höst som jag i fråga eller interpellation till Bo Lundgren har anledning att aktualisera olika spörsmål om den svenska bostadspolitiken. Att jag är så enträgen beror naturligtvis på att frågorna är viktiga men också på att statsrådet under sina hittills två år som</textBlock>
    <textBlock id="i-2979980e38bbb1dc">''bostadsfinansieringsminister'' aldrig deltagit i en debatt med anledning av betänkanden från bostadsutskottet. Detta är förvånanden och kan tyvärr inte tolkas på annat sätt än att statsrådet inte anser bostadspolitiken viktig nog att debatteras här i riksdagen. Enda möjligheten att få till stånd en debatt och diskussion i riksdagen om de viktiga bostadsfrågorna är att genom frågor och interpellationer fästa uppmärksamhet på dem.</textBlock>
  </contentBlock>
  <contentBlock page="0" id="i-6d27126084f31527">
    <textBlock id="i-704100887dea11d9">Det torde inte råda delade meningar om att den svenska bostadsmarknaden för närvarande brottas med stora svårigheter. Det gäller till stora delar både det bestånd av bostäder vi har med en i hög grad vikande investeringsvilja i vad avser ny- och ombyggnad av bostäder. Bakgrunden till detta är givetvis den ekonomiska krisen men också en betydande oförmåga från regeringens sida att hantera den. Detta har lett inte bara till stora problem på bostadsmarknaden utan också till en sviktande för att inte säga en praktiskt taget helt utslagen byggarbetsmarknad. Snart är var fjärde byggnadsarbetare utan arbete.</textBlock>
  </contentBlock>
  <contentBlock page="0" id="i-3d2603f41dd253f1">
    <textBlock id="i-34216b25603892dc">Beträffande bostadsbyggandets omfattning räknar</textBlock>
    <textBlock id="i-aa8753b0c7f528a8">Boverket med ett påbörjande om ca 15 000</textBlock>
    <textBlock id="i-8dbeb014ac2088d7">lägenheter per år under perioden 1993--1996. Det finns bedömare som anser att påbörjandet blir ännu lägre i vart fall för 1993. Först år 1997 räknar verket med en ökning av antalet påbörjade lägenheter till</textBlock>
    <textBlock id="i-07c8c5a61f39a61f">25 000. Ett påbörjande om 15 000--20 000</textBlock>
    <textBlock id="i-b35ed75cd0d9a5a4">lägenheter per år är för lågt för att bereda bostäder åt dem som söker sig ut på bostadsmarknaden samt t.ex. för äldre människor som har behov av servicelägenheter och olika slag av specialbostäder.</textBlock>
    <textBlock id="i-8b21cf03f91720ed">Därom torde de flesta som sysslar med bostadsbyggande vara eniga. Också sett i ett internationellt europeiskt perspektiv är bostadsbyggandet i Sverige för närvarande mycket lågt. Att så är fallet beror på flera faktorer och då inte minst på de alltför ofta förekommande politiska ingreppen i bostadsfinansieringssystemet, något som i sin tur bl.a. innebär att byggbranschen och bostadskreditmarknaden tappar förtroendet för den politiska viljan och förmågan att ta ansvar för en långsiktigt hållbar bostadspolitik. Det är mot denna bakgrund förvånande att regeringen nu förelägger riksdagen förslag om ytterligare minskning av räntebidragen med 3 miljarder kronor avseende åren 1992--1994. Detta förslag kommer definitivt vid fel tidpunkt och kommer att innebära ytterligare problem för de boende och för en fungerande bostadskreditmarknad. Ett genomförande av förslaget innebär att fastighetsvärdena sjunker ytterligare och att boendekostnaderna per månad ökar med ca 300 kr på två år för en lägenhet om 75 kvadratmeter, detta vid sidan av de s.k. ordinarie upptrappningarna som blir minst lika stora. Dessa ökade boendekostnader skall inte sällan betalas av personer som kanske är arbetslösa eller eljest drabbats hårt av den ekonomiska krisen. Dessutom kommer kapitalkostnaderna att öka i ett bostadsbestånd med många outhyrda lägenheter.</textBlock>
    <textBlock id="i-df6604b623917552">För att i någon mån reparera problemen på bostadskreditmarknaden har regeringen förelagt riksdagen en proposition för att stabilisera denna marknad. Utan att föregripa riksdagsbehandlingen av propositionen vill jag redan nu framhålla att jag är starkt tveksam till om vad som där förordas kommer att ha den av regeringen avsedda verkan.</textBlock>
    <textBlock id="i-300911e8c356878c">Ett alltför dåligt genomarbetat förslag med en alltför låg ambitionsnivå är det betyg man tyvärr måste sätta på regeringens proposition.</textBlock>
  </contentBlock>
  <contentBlock page="0" id="i-558c94a7eb393cd2">
    <textBlock id="i-1b2686a863026ae1">Med tanke på den märkliga arbetsfördelning som finns i regeringens kansli skall jag inte nu ta upp vissa andra frågor på bostadsområdet som jag vet sysselsätter regeringen, såsom förändringar i hyresförändringslagen i avsikt att låta de s.k.</textBlock>
    <textBlock id="i-b342fed7f85c58ef">marknadskrafterna få ytterligare svängrum på hyresmarknaden. Ej heller vill jag nu aktualisera de förändringar i bostadsrättslagen som förs fram i en departementspromemoria. Jag vill i stället koncentrera denna interpellation till frågan om ett ökat bostadsbyggande. Med hänvisning till det ovan anförda vill jag till statsrådet Bo Lundgren ställa följande fråga:</textBlock>
  </contentBlock>
  <contentBlock page="0" id="i-a223a7216ab8354b">
    <textBlock id="i-f608338af0c91d9f">Vilka åtgärder ämnar statsrådet vidta för att upprätthålla en långsiktigt hållbar årlig nyproduktion av bostäder av den omfattning som</textBlock>
    <textBlock id="i-a15c60be1f14b90a">Boverket anser erforderlig?</textBlock>
  </contentBlock>
  <contentBlock page="0" id="i-b021eb99394acdaa">
    <textBlock id="i-1538aaaaf65015aa">9 §  Anmälan om frågor</textBlock>
  </contentBlock>
  <contentBlock page="0" id="i-d913a1de9dddffcb">
    <textBlock id="i-b1a246e2bd6f7503">Anmäldes att följande frågor framställts</textBlock>
  </contentBlock>
  <contentBlock page="0" id="i-4957a0e10b15c74b">
    <textBlock id="i-a165e7f8e9d2866d">den 3 november</textBlock>
  </contentBlock>
  <contentBlock page="0" id="i-6179f8d6bd526818">
    <textBlock id="i-08838b9a5f106b02">1993/94:113 av Kristina Svensson (s) till utbildningsministern om studiestöd till kvinnor över 40 år:</textBlock>
  </contentBlock>
  <contentBlock page="0" id="i-f5c5ef81ad1bd222">
    <textBlock id="i-ebbbe73228563c0e">I den s.k. studiestödsberedningen diskuteras förslag om reformering av studiemedelssystemet.</textBlock>
    <textBlock id="i-7b6ea37ca3200873">Beredningens rapport har inte remissbehandlats.</textBlock>
    <textBlock id="i-c34935bc80a5f783">Rapporten har endast varit föremål för en sluten hearing med inbjudna organisationer och personer.</textBlock>
    <textBlock id="i-1db06db7f7ef4228">Beredningen diskuterar förslag att studielån endast skall kunna ges för tio terminers studier. I dag kan man erhålla studiemedel under högst tolv terminer.</textBlock>
    <textBlock id="i-312b595b6fcc49d9">Beredningen anser också att åldersgränserna bör ändras. I framtiden bör gränsen sättas vid 40 år och inte som i dag vid 45 år för möjligheter att erhålla studiemedel. Beredningen föreslår också ändrade regler för återbetalning och att 65-årsgränsen avskaffas. Föreslagna förändringar kommer om de genomförs att särskilt drabba kvinnorna. Jag vill därför fråga utbildningsministern:</textBlock>
  </contentBlock>
  <contentBlock page="0" id="i-998ccbea6c9acc46">
    <textBlock id="i-dc259ca6015f8c1a">Avser utbildningsministern att vidta några åtgärder för att underlätta för kvinnor över 40 år som behöver vidareutbilda sig?</textBlock>
  </contentBlock>
  <contentBlock page="0" id="i-4e79bc4af8a98a16">
    <textBlock id="i-eed0836b4ddd06d9">den 4 november</textBlock>
  </contentBlock>
  <contentBlock page="0" id="i-31c6ceafe624da31">
    <textBlock id="i-3954d5f1b6803387">1993/94:114 av Roland Sundgren (s) till kommunikationsministern om järnvägsverkstaden i Tillberga:</textBlock>
  </contentBlock>
  <contentBlock page="0" id="i-c987620faf00fa3c">
    <textBlock id="i-3379259a352d26ac">I Mellansverige planeras och pågår omfattande järnvägsinvesteringar som Arlandabanan,</textBlock>
    <textBlock id="i-74de04a2a63dd29a">Mälarbanan och Svealandsbanan.</textBlock>
    <textBlock id="i-d0f07efb562c5f55">Järnvägsverkstaden i Tillberga är centrum för underhåll av motorvagnar, bussar och spårvagnar, inte minst de tåg som i framtiden kommer att trafikera järnvägarna i Mellansverige.</textBlock>
  </contentBlock>
  <contentBlock page="0" id="i-2f24a9607b3cb57b">
    <textBlock id="i-079379f8fa104d9b">Det är således viktigt att slå vakt om denna underhållsverkstad som har lång erfarenhet och kunnig arbetskraft med hög kompetens. Inom</textBlock>
    <textBlock id="i-cd6dc396068dc297">TGOJ-koncernen som Tillbergaverkstaden tillhör diskuteras varsel av ca 250 personer fördelat på de fem underhållsverkstäder som TGOJ driver.</textBlock>
    <textBlock id="i-8a8a2497d80526f0">Diskussion har uppkommit om eventuell nedläggning av någon av underhållsverkstäderna.</textBlock>
  </contentBlock>
  <contentBlock page="0" id="i-bc4190070bfd7196">
    <textBlock id="i-5c4a28db9343ab6e">Känner kommunikationsministern till de strukturplaner som gäller TGOJ:s verkstäder och i så fall vad som kan gälla Tillbergaverkstaden?</textBlock>
  </contentBlock>
  <contentBlock page="0" id="i-3bb221c190e80aa5">
    <textBlock id="i-cfae156a6a1e5e9e">1993/94:115 av Olle Schmidt (fp) till utbildningsministern om högre konstutbildning i södra Sverige:</textBlock>
  </contentBlock>
  <contentBlock page="0" id="i-ebb9a64bd0d46234">
    <textBlock id="i-5b5333a20fe40c87">Söder om Göteborg och Stockholm finns ingen högre konstutbildning. Den statliga utredningen</textBlock>
    <textBlock id="i-5db8cbcb452215a7">''Konstnärlig högskoleutbildning'' bekräftade behovet av en konsthögskola i södra Sverige. Med anledning av att universitet och högskolor har givits ökat eget ansvar för organisation, ekonomi och kvalitetsfrågorna har Lunds universitet och Malmö stad kommit överens om att etablera en konsthögskola. Utbildningen skall omfatta fem års heltidsstudier, 200 poäng. Den nya utbildningen skall bygga på den bas som skapats av de etablerade</textBlock>
    <textBlock id="i-c4225e3f12c5734c">Forum-skolorna i Malmö, vilka under flera år givit konstutbildning på hög nivå. Malmö stad har åtagit sig att stå för lokalfrågan. Ombyggnaden av</textBlock>
    <textBlock id="i-66f65293a977192b">Mellersta förstadsskolan i centrala Malmö är redan planerad. Såväl de ekonomiska som de praktiska förutsättningarna är alltså lösta. Kvar är endast examinationsfrågan. I mitten av september anhöll universitetets styrelse i en skrivelse till regeringen om tillstånd att utfärda konstnärlig högskoleexamen med inriktning på konst.</textBlock>
    <textBlock id="i-fa09e0bbb9f74d2e">Departementets reaktion på förslaget har tyvärr dröjt. Ett snabbt besked är viktigt för att elever skall kunna antas till hösten 1994.</textBlock>
  </contentBlock>
  <contentBlock page="0" id="i-a104a97f6091586e">
    <textBlock id="i-c7c3c37aed3b0fea">Min fråga till utbildningsministern: Är utbildningsministern beredd att ge Lunds universitet och Malmö stad ett snabbt besked så att de första eleverna kan antas till utbildningen hösten</textBlock>
    <textBlock id="i-9a9c371af3b04684">1994?</textBlock>
  </contentBlock>
  <contentBlock page="0" id="i-1b9dd4656b66471c">
    <textBlock id="i-b75e53859f153960">1993/94:116 av Maud Ekendahl (m) till statsrådet</textBlock>
    <textBlock id="i-d0d28b18b99976a0">Bo Könberg om frihet att välja husläkare:</textBlock>
  </contentBlock>
  <contentBlock page="0" id="i-802e3f1f9b84cca7">
    <textBlock id="i-67c36504fe758fe3">I Kristianstads län har landstinget beslutat att landstingsanställda skall erhålla gratis sjukvård --</textBlock>
    <textBlock id="i-b4cb517e2f93b9c3">men endast om personalen vänder sig till de landstingsanställda husläkarna. Det går således inte att få denna förmån om man vänder sig till sin private husläkare. En huvudtanke med husläkarsystemet är att ge patienten möjlighet att själv välja läkare. Det förutsätter rimligen också att konkurrensneutralitet råder mellan privata och landstingsanställda husläkare.</textBlock>
  </contentBlock>
  <contentBlock page="0" id="i-79b88e9f51674d55">
    <textBlock id="i-efa6fedd6e802689">Vilka åtgärder är statsrådet beredd att vidta för att alla oavsett arbetsgivarnas prefrenser skall ha möjlighet att fritt välja husläkare?</textBlock>
  </contentBlock>
  <contentBlock page="0" id="i-c769953de0deba2b">
    <textBlock id="i-1b0b74967977525f">den 5 november</textBlock>
  </contentBlock>
  <contentBlock page="0" id="i-06898ce17ae26c70">
    <textBlock id="i-0df2e3fcab2ffecc">1993/94:117 av Lena Hjelm-Wallén (s) till statsrådet</textBlock>
    <textBlock id="i-4717ce5773d1b754">Beatrice Ask om kvaliteten på skolans undervisning:</textBlock>
  </contentBlock>
  <contentBlock page="0" id="i-b25667dcbc4fee9b">
    <textBlock id="i-94ea673477e74a1a">Under 1970- och 1980-talen fanns det ett parti som ständigt krävde ''mindre klasser'' som lösning på skolans problem. Detta skedde när landet styrdes av en socialdemokratisk regering. Nu tycks lösningen på skolans problem ha förändrats. Nu ser de tidigare kravställarna med stor förståelse på allt större klasser och allt fler elever per undervisningsgrupp.</textBlock>
  </contentBlock>
  <contentBlock page="0" id="i-c28f0dbf79cacfc1">
    <textBlock id="i-1d94d411c3a432cf">Vad ämnar regeringen göra för att möjliggöra för kommunerna att anordna undervisning av största möjliga kvalitet?</textBlock>
  </contentBlock>
  <contentBlock page="0" id="i-3b25691d077fef4d">
    <textBlock id="i-7630b42c290f0f1c">1993/94:118 av Barbro Westerholm (fp) till arbetsmarknadsministern om företagshälsovården:</textBlock>
  </contentBlock>
  <contentBlock page="0" id="i-8684c5b298c8a5cf">
    <textBlock id="i-fc2b5612a2e9b2ae">Avtal om företagshälsovården saknas i dag för stora delar av arbetsmarknaden. Detta riskerar att leda till en nedrustning av företagshälsovården med sämre arbetsmiljö, ökade hälsorisker och försummad arbetsplatsinriktad rehabilitering av arbetstagare som följd.</textBlock>
  </contentBlock>
  <contentBlock page="0" id="i-5b65ec7aa3f23ab1">
    <textBlock id="i-63d049ab2badb92a">Arbetsmarknadsministern har i olika sammanhang uttalat att han vill avvakta förhandlingsresultatet om en avtalsreglering av företagshälsovården samt att det finns en proposition i regeringskansliet som kan läggas fram för riksdagen om parterna inte klarar av denna förhandlingsomgång.</textBlock>
  </contentBlock>
  <contentBlock page="0" id="i-55d77e165b7e84b5">
    <textBlock id="i-27f88fc23df13a6c">Med anledning av det ovan anförda vill jag ställa följande fråga: Hur länge skall vi vänta på parternas förhandlingar om företagshälsovården?</textBlock>
  </contentBlock>
  <contentBlock page="0" id="i-ba8912df3abcd98c">
    <textBlock id="i-af10711046af5461">1993/94:119 av Sten Andersson i Malmö (m) till socialministern om EES-avtalet och alkoholmonopolet:</textBlock>
  </contentBlock>
  <contentBlock page="0" id="i-dc9d153018828788">
    <textBlock id="i-6d10464607eab0d2">Den 1 januari 1995 träder EES-avtalet i kraft.</textBlock>
    <textBlock id="i-f6f7aef69da36d5d">Enligt uppgift innebär detta att Systembolagets monopol vad gäller ensamrätt av försäljning av alkoholhaltiga drycker upphör.</textBlock>
  </contentBlock>
  <contentBlock page="0" id="i-fa02f0757bcdeac4">
    <textBlock id="i-ad4ffabd13f2f1ea">Detta innebär att t.ex. livsmedelsbutiker från nämnda datum kan sälja det sortiment där</textBlock>
    <textBlock id="i-58c1170bf6aafc42">Systembolaget tidigare haft monopol.</textBlock>
  </contentBlock>
  <contentBlock page="0" id="i-25086bd17a3eec54">
    <textBlock id="i-35c8ea86b84cd010">Avser statsrådet vidta några åtgärder med anledning av EES-avtalets ikraftträdande och dess effekter på Systembolagets monopol?</textBlock>
  </contentBlock>
  <contentBlock page="0" id="i-5e0154ffb2c60e17">
    <textBlock id="i-6c91762975f8d0fe">1993/94:120 av Rose-Marie Frebran (kds) till miljöministern om blyhagel:</textBlock>
  </contentBlock>
  <contentBlock page="0" id="i-64b7a93e56b3971f">
    <textBlock id="i-46f820b463a5a205">Örebro kommun fattade hösten 1992 beslut om att förbjuda användningen av blyhagel vid skjutbanor.</textBlock>
    <textBlock id="i-4b8ee81fd56eb5b6">Beslutet väckte en hel del uppståndelse, men togs då utländska undersökningar visade att blyhaglen tvärs emot vad forskare tidigare trott, inte omges med något skyddande oxidskikt, utan i stället vittrar sönder och läcker bly till omgivningen. En grundlig undersökning vid en skjutbana i Hällefors har nu genomförts av docent Ulf Qvarfort, verksam vid avdelningen för miljögeologi vid Uppsala universitet, som bekräftar de utländska undersökningarna. Kraftigt förhöjda halter av bly i marken samt den intilliggande sjön kan konstateras.</textBlock>
  </contentBlock>
  <contentBlock page="0" id="i-7d83bbf62b542c19">
    <textBlock id="i-b97ec699fb66141d">Man kan alltså befara att det finns ett mycket stort antal blykontaminerade områden vid landets skyttebanor. Det är mycket angeläget att snabbt kunna få ett grepp på problemets storlek och hur stort åtgärdsbehovet är. Det viktigaste på kort sikt måste bli att snarast förbjuda användningen av blyhagel. Om inte enighet kan nås om ett snabbt totalförbud bör det kunna införas stegvis med omedelbar verkan vid landets skeet och trappskyttebanor.</textBlock>
  </contentBlock>
  <contentBlock page="0" id="i-1a1d5f3c93c4142b">
    <textBlock id="i-28e78a972e3b1dc9">Vad ämnar miljöministern vidta för åtgärder för att problemen med blykontaminering till följd av användning av blyhagel skall kunna lösas?</textBlock>
  </contentBlock>
  <contentBlock page="0" id="i-ef77a3f1f217df2d">
    <textBlock id="i-44bc93fcba23c867">1993/94:121 av Rose-Marie Frebran (kds) till statsrådet Beatrice Ask om företagarutbildning på gymnasial nivå:</textBlock>
  </contentBlock>
  <contentBlock page="0" id="i-531d7854ac7ea31c">
    <textBlock id="i-333a29e4e88208ee">De små och medelstora företagen spelar en nyckelroll för att klara landets välfärd. Det är därför viktigt att vi ger ungdomar en utbildning som ger dem teoretiska och praktiska kunskaper för att kunna verka i små företag och som egna företagare.</textBlock>
  </contentBlock>
  <contentBlock page="0" id="i-659068423195f97e">
    <textBlock id="i-1981c5a253602ad8">Inget av gymnasiets nationella program eller någon av de nationellt fastställda grenarna täcker detta behov. De s.k. specialgymnasierna med riksintag finns bara med olika idrottsinriktningar, och det finns i dag heller inga friskolor med företagarinriktning. Verksamhet av detta slag finns såvitt jag vet endast som t.ex. projekt av ''Ung företagsamhet'' inom gymnasiets ekonomiska program. De mer yrkesinriktade utbildningarna förbereder oftast eleven på att söka arbete, att bli anställd, och det pratas väldigt litet om vad man kan starta själv.</textBlock>
  </contentBlock>
  <contentBlock page="0" id="i-859bd357b83d5d7f">
    <textBlock id="i-da2ff2ea3ebd78da">En undersökning gjord av</textBlock>
    <textBlock id="i-abafd90f677f6454">Utbildningsdepartermentet visar att speciellt mindre företag är ovilliga att premiera akademiska studier, vilket ytterligare understryker behovet av företagarutbildning på gymnasial nivå.</textBlock>
  </contentBlock>
  <contentBlock page="0" id="i-dca5a7d6af0e989a">
    <textBlock id="i-7ba17501d4b10e66">Är utbildningsministern beredd att verka för inrättandet av företagarutbildningar och företagargymnasier som kan förbereda ungdomar att verka inom små företag och som egna företagare?</textBlock>
  </contentBlock>
  <contentBlock page="0" id="i-8294e1a5a8b18c46">
    <textBlock id="i-94645ff932478022">10 §  Kammaren åtskildes kl. 15.04.</textBlock>
  </contentBlock>
  <contentBlock page="0" id="i-27388b8d9302564d">
    <textBlock id="i-cea5fc7d29e16f7e">Förhandlingarna leddes av förste vice talmannen.</textBlock>
  </contentBlock>
</protocol>
