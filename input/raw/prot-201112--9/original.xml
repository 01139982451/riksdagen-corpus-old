<protocol id="prot-201112--9">
  <contentBlock page="0" id="i-042dea24a6575b75">
    <textBlock id="i-18133cb5340b6b38">﻿</textBlock>
    <textBlock id="i-299d4b60f1ce18c5">Riksdagens protokoll</textBlock>
    <textBlock id="i-e905d77426d864d8">2011/12:9</textBlock>
    <textBlock id="i-716dfb83e3f2b5c9">Onsdagen den 28 september</textBlock>
    <textBlock id="i-1138737258c6b4b0">Kl. 09:00 - 16:03</textBlock>
    <textBlock id="i-a18acb116aa62ea2">1 § Justering av protokoll</textBlock>
  </contentBlock>
  <contentBlock page="0" id="i-ed2ef07309768bed">
    <textBlock id="i-4550f574e32eeaed">Justerades protokollet för den 22 september.</textBlock>
    <textBlock id="i-c0b5f6a5db14c589">2 § Ny ledamot i Europaparlamentet och nya ersättare för ledamot i Europaparlamentet</textBlock>
  </contentBlock>
  <contentBlock page="0" id="i-c815d89327547f3d">
    <textBlock id="i-83de2847ad118d66">Upplästes och lades till handlingarna följande från valprövningsnämnden inkomna</textBlock>
  </contentBlock>
  <contentBlock page="0" id="i-a48270d91b75da2e">
    <textBlock id="i-820e8785540ae873">Berättelse om granskning av bevis för ny ledamot i Europaparlamentet och nya ersättare för ledamot i Europaparlamentet</textBlock>
  </contentBlock>
  <contentBlock page="0" id="i-b0d27685807436d4">
    <textBlock id="i-de3465692a531b49">Till Valprövningsnämnden har från Valmyndigheten inkommit bevis om att</textBlock>
    <textBlock id="i-bfb4680ced4fb2bc">Mikael Gustafsson (V) utsetts till ny ledamot i Europaparlamentet fr.o.m. den 22 september 2011 sedan Eva-Britt Svensson (V) avsagt sig uppdraget,</textBlock>
    <textBlock id="i-42a1a05124e3f505">Erik Berg (V) och Mussie Ephrem (V) utsetts till nya ersättare i Europaparlamentet fr.o.m. den 22 september 2011.</textBlock>
    <textBlock id="i-ae47c014f04dd86f">Valprövningsnämnden har denna dag granskat beviset för den nye ledamoten i Europaparlamentet och bevisen för de nya ersättarna i Europaparlamentet och därvid funnit att bevisen blivit utfärdade i enlighet med 14 kap. 28 § vallagen (2005:837).</textBlock>
  </contentBlock>
  <contentBlock page="0" id="i-019b48acc66ddeaa">
    <textBlock id="i-9cbc96d67b0901b2">Marianne Eliason</textBlock>
  </contentBlock>
  <contentBlock page="0" id="i-51884ed775d1c0f2">
    <textBlock id="i-096c16002c94c249">/Kerstin Siverby</textBlock>
  </contentBlock>
  <contentBlock page="0" id="i-7faa8fc0ab6013f9">
    <textBlock id="i-090a79cf75aaf7b6">sekreterare</textBlock>
    <textBlock id="i-dbf0ff980dadceb9">3 § Meddelande om partiledardebatt</textBlock>
  </contentBlock>
  <contentBlock page="0" id="i-2bfba2a9ec6528af">
    <textBlock id="i-19925b9823a02fa0">Förste vice talmannen meddelade att partiledardebatt skulle äga rum onsdagen den 12 oktober kl. 9.00 .</textBlock>
    <textBlock id="i-04f78d9c59761a11">4 § Anmälan om inkommet protokollsutdrag från utskott</textBlock>
  </contentBlock>
  <contentBlock page="0" id="i-811c4bd8de69f764">
    <textBlock id="i-5b1f3e42dc58cfd7">Förste vice talmannen anmälde att ett utdrag ur prot. 2011/12:1 för tisdagen den 27 september i ärende om subsidiaritetsprövning av EU-förslag inkommit från skatteutskottet.</textBlock>
    <textBlock id="i-cd996dae0345e976">5 § Anmälan om fördröjda svar på interpellationer</textBlock>
  </contentBlock>
  <contentBlock page="0" id="i-db0046ac0a3a10b6">
    <textBlock id="i-7d05b88e2a4f81b9">Till riksdagen hade inkommit följande skrivelser:</textBlock>
  </contentBlock>
  <contentBlock page="0" id="i-4c8e5e8ba67e1a4b">
    <textBlock id="i-5b5800c74c1504b7">Interpellation 2011/12:1</textBlock>
  </contentBlock>
  <contentBlock page="0" id="i-8a73769e70bb4586">
    <textBlock id="i-5f958ee3cb5134ce">Interpellation 2011/12:1 Ett fritt Palestina</textBlock>
  </contentBlock>
  <contentBlock page="0" id="i-8f6e69fd01142fbe">
    <textBlock id="i-0c7fc6c00b73bcfe">Interpellationen kommer att besvaras tisdagen den 25 oktober 2011.</textBlock>
    <textBlock id="i-fd549e7daa7e16d1">Skälet till dröjsmålet är resa och tidigare inbokade engagemang.</textBlock>
  </contentBlock>
  <contentBlock page="0" id="i-b5d89b630caea6ef">
    <textBlock id="i-30a9c2ce0af025a3">Carl Bildt</textBlock>
  </contentBlock>
  <contentBlock page="0" id="i-e403305a1ca29577">
    <textBlock id="i-3c634f0bf33c4427">Interpellation 2011/12:4</textBlock>
  </contentBlock>
  <contentBlock page="0" id="i-aab39abd8b1bdd5c">
    <textBlock id="i-54fe7ebaf8b869f0">Interpellation 2011/12:4 Ett fritt Palestina</textBlock>
  </contentBlock>
  <contentBlock page="0" id="i-70a676b3731c3e47">
    <textBlock id="i-ae279dcd73adb22f">Interpellationen kommer att besvaras tisdagen den 25 oktober 2011.</textBlock>
    <textBlock id="i-217570c84ec7d9f6">Skälet till dröjsmålet är resa och tidigare inbokade engagemang.</textBlock>
  </contentBlock>
  <contentBlock page="0" id="i-68ef04323e23e7fc">
    <textBlock id="i-b72d09ed095f6656">Carl Bildt</textBlock>
  </contentBlock>
  <contentBlock page="0" id="i-00e4a1ebcbecf6e8">
    <textBlock id="i-e252c60ec305dbb2">Interpellation 2011/12:5</textBlock>
  </contentBlock>
  <contentBlock page="0" id="i-04c7ac7629b1054d">
    <textBlock id="i-ab979e61b8191485">Interpellation 2011/12:5 Erkännande av Palestina</textBlock>
  </contentBlock>
  <contentBlock page="0" id="i-ea86c67cbe5c99b2">
    <textBlock id="i-d9894cd12e12865d">Interpellationen kommer att besvaras tisdagen den 25 oktober 2011.</textBlock>
    <textBlock id="i-71e31fc1e58a7709">Skälet till dröjsmålet är resa och tidigare inbokade engagemang.</textBlock>
  </contentBlock>
  <contentBlock page="0" id="i-66a3099bd6561bf3">
    <textBlock id="i-5436b124c442941e">Carl Bildt</textBlock>
  </contentBlock>
  <contentBlock page="0" id="i-65c4d95ac5194834">
    <textBlock id="i-3b1f2492f91ede13">Interpellation 2011/12:10</textBlock>
  </contentBlock>
  <contentBlock page="0" id="i-8387d3082783042a">
    <textBlock id="i-f9ac01440aa6a8ea">Interpellation 2011/12:10 Palestina</textBlock>
  </contentBlock>
  <contentBlock page="0" id="i-4322d38a2c9beb6f">
    <textBlock id="i-401e8aa9af1a55e5">Interpellationen kommer att besvaras tisdagen den 25 oktober 2011.</textBlock>
    <textBlock id="i-2292d8d5b214c529">Skälet till dröjsmålet är resa och tidigare inbokade engagemang.</textBlock>
  </contentBlock>
  <contentBlock page="0" id="i-3add030f81d937ae">
    <textBlock id="i-058eda9b827f8ce2">Carl Bildt</textBlock>
  </contentBlock>
  <contentBlock page="0" id="i-18cdc685bf2b2f8e">
    <textBlock id="i-fd846b4591cd2728">Interpellation 2011/12:18</textBlock>
  </contentBlock>
  <contentBlock page="0" id="i-192d887920c502c4">
    <textBlock id="i-97da06c96c70250f">Interpellation 2011/12:18 Kammarkollegiets möjligheter att agera vid vattenreglering</textBlock>
  </contentBlock>
  <contentBlock page="0" id="i-5300600dc3071163">
    <textBlock id="i-fec43105027bba7a">Interpellationen kommer att besvaras tisdagen den 25 oktober 2011. Miljöministern har inte möjlighet att besvara interpellationen inom anvisad tid på grund av redan inbokade engagemang.</textBlock>
  </contentBlock>
  <contentBlock page="0" id="i-738ec589e9c78e06">
    <textBlock id="i-562939100e88985b">Lena Ingvarsson</textBlock>
  </contentBlock>
  <contentBlock page="0" id="i-4c41f96f1656d250">
    <textBlock id="i-fa477e17d4dea581">6 § Hänvisning av ärende till utskott</textBlock>
  </contentBlock>
  <contentBlock page="0" id="i-87df7d604ff8cb0a">
    <textBlock id="i-5c38c54078348670">Föredrogs och hänvisades</textBlock>
  </contentBlock>
  <contentBlock page="0" id="i-694da293d9f72280">
    <textBlock id="i-2bea25658c2889b8">7 § Upphandling på försvars- och säkerhetsområdet</textBlock>
  </contentBlock>
  <contentBlock page="0" id="i-f6600ad9e2e80e7b">
    <textBlock id="i-4319cda0b89ad021">Föredrogs</textBlock>
  </contentBlock>
  <contentBlock page="0" id="i-3f959ee39b34e842">
    <textBlock id="i-966d28bc3df9fd34">Kammaren biföll utskottets förslag att ärendet fick avgöras efter endast en bordläggning.</textBlock>
    <textBlock id="i-981db3eaa4973456">Anf. 1 MIKAEL JANSSON (SD):</textBlock>
    <textBlock id="i-762e1bedfb7e9a40">Fru talman! Jag yrkar bifall till Sverigedemokraternas reservation under punkt 1 och bifall till utskottets förslag under punkt 2.</textBlock>
    <textBlock id="i-d5503c387c5c2f37">Av hävd har Sverige en stark försvarsindustri. Företag som Bofors, Hägglunds, Kockums, Saab och många fler rustade till stor del Sveriges krigsmakt. Vår neutrala ställning i kalla kriget gjorde att vi kunde exportera på andra marknader. Försvarsindustrierna i Sverige var svenskägda.</textBlock>
    <textBlock id="i-c626b64069aa413c">Som nationalist är det lätt att bli sentimental när man tänker över den styrka vi hade när vi var nära självförsörjning. Det är tillåtet att minnas fornstora dagar, men det är en plikt att sträva efter att vi ska bli det vi var.</textBlock>
    <textBlock id="i-89e072dd80fbe93f">Vi ska värna om självständighet och sträva efter att ha en tryggad försörjning av bland annat försvarsmateriel. Nya förutsättningar på världsmarknaden och ökad konkurrens gör att vi måste finna andra vägar att värna dessa svenska intressen.</textBlock>
    <textBlock id="i-b0dba1994074a271">Många svenska försvarsindustrier är i dag utlandsägda eller till del utlandsägda. Försvarsföretagen blir alltmer multinationella. Vi kan inte kämpa emot utvecklingen att företagen blir multinationella. Företagen bygger volym för att klara konkurrensen. Att utlandsägda försvarsindustrier forskar, utvecklar och producerar i Sverige är också av stort värde för oss.</textBlock>
    <textBlock id="i-08d869e81573271e">Verkligheten är inte lika enkel som den varit. Dock finns det mycket vi kan göra. Vi kan upprusta det svenska försvaret så det förmår skydda vårt territorium och avskräcka från angrepp på lång sikt. Det ger ökade beställningar i svensk försvarsindustri.</textBlock>
    <textBlock id="i-51334019eb281dad">Vi kan upprusta vårt utbildningsväsen så att fler unga klarar de jobb som erbjuds inom högteknologisk industri.</textBlock>
    <textBlock id="i-14f8a5290b228c11">Vi kan även skydda Sveriges intressen via påverkan på de handelsvillkor vi står inför.</textBlock>
    <textBlock id="i-bef9bcc83a33c70c">Med tanke på det senare är det viktigt att vi inte utlämnar svensk försvarsindustri till ojämnlika villkor. Dagens beslut innebär en risk för detta.</textBlock>
    <textBlock id="i-58a2fcff6303fb65">Den lag som ska införlivas i vår lagstiftning avseende upphandling på försvars- och säkerhetsmateriel har samma rot som LOU, det vill säga det är ett EU-direktiv bakom. Artikel 346 i EUF-fördraget är den undantagsregel som hittills möjliggjort för medlemsländerna att rikta beställningar av försvarsmateriel till egen viktig försvarsindustri. EU har markerat att man ogillar att medlemsländerna använder undantagen i artikel 346. Pooling and sharing är orden för dagen på EU-agendan.</textBlock>
    <textBlock id="i-4e0147767ca82270">EU:s egen byråkrati verkar som vanligt för överstatlighet så även i denna fråga. För EU finns inga nationella intressen, endast EU:s egna. Mot detta står att alla medlemsländer har och hävdar egna intressen på försvars- och säkerhetsområdet. Vissa länder hävdar sina intressen mer, andra länder mindre och Sverige kanske allra minst.</textBlock>
    <textBlock id="i-d6b1910f950c7946">USA:s export av försvarsmateriel till EU-länder ser EU centralt som ett problem. Globalt sett är det några få länder och få företag som dominerar utbudet av försvarsmateriel. USA är giganten, men europeiska stater som Storbritannien, Frankrike, Tyskland, Italien och Spanien är även stora. Sverige har fallit tillbaka men är fortfarande på världens tio i topp över försvarsmaterielexportörer.</textBlock>
    <textBlock id="i-b4ecabb378124562">Trots att det är så få producenter är den allmänna meningen inom industrin att det behövs mer koncentration och specialisering inom europeisk försvarsmaterielindustri för att den ska kunna överleva. Såväl beställare som leverantörer är för fragmentiserade på den europeiska marknaden.</textBlock>
    <textBlock id="i-06df5d5fa53484a8">Det är en verklighet vi måste ta till oss. Här kan vi inte vara sentimentala. Produktion i Sverige måste ha avkastning inom ramen för en internationell konkurrens. När vi väl erkänt det ska vi inte ge upp utan fortsatt kämpa för de svenska intressena.</textBlock>
    <textBlock id="i-5dc1cacaed8fa47a">Hur ska vi då förhålla oss till EU:s regler för upphandling på försvars- och säkerhetsområdet? Den europeiska försvarsmarknaden är svårtillgänglig för svensk export men skulle om den blev tillgänglig kunna stärka den svenska exporten mycket. Det är det starkaste argumentet för att handla som regeringen, att bejaka utvecklingen utan en andra tanke. Men att göra som regeringen i denna fråga är förrädiskt.</textBlock>
    <textBlock id="i-d297f5b87710e936">Hos alla medlemsländer är marknaden för försvarsmateriel hårt politiskt reglerad. Utveckling och seriebeställningar har ofta skett efter långa och planerade statliga investeringar. Fortfarande är försvars- och säkerhetspolitiken mellanstatlig, även om arbetet i EU:s försvarsorgan har tydligt överstatliga målsättningar.</textBlock>
    <textBlock id="i-82bccab52ee5e33b">Hur gör de övriga medlemsländerna? Står de med öppna armar och väntar på en puss när de hör öppen upphandling på försvarsområdet? I många fall är det tvärtom. Det brittisk-franska samarbetsavtalet på försvarsindustriområdet gör att de kan utesluta alla andra länder från att delta vid egna upphandlingar. Det finns inga jämlika villkor för Sverige att lägga offerter där eller på industrins språk: Det finns ingen level playing field.</textBlock>
    <textBlock id="i-febf15f59033b92d">Genom det senaste upphandlingsdirektivet kommer det inte längre att räcka att enkelt hänvisa till artikel 346 för att kunna rikta en upphandling. Juridiska underlag kommer att krävas för prövning inför EU-kommissionen och domstol.</textBlock>
    <textBlock id="i-db311771293127bf">Finansutskottet har poängterat detta i betänkandet genom att hoppas och förutsätta att regeringen informerar den svenska försvarsmaterielmarknaden om rättsläget i EU. Tyvärr kräver inte utskottet att regeringen skapar det verktyg som är nödvändigt för detta.</textBlock>
    <textBlock id="i-15e495cd1ebe197e">Vi måste tydligt definiera våra säkerhetspolitiska intressen och hur de är kopplade till särskilda kompetenser i fråga om tillverkning av eller handel med försvarsmateriel.</textBlock>
    <textBlock id="i-bdcc8e944ab7326f">Detta gör vi genom att upprätta en försvarsindustristrategi, en DIS, vilket de flesta länder har. Med en försvarsindustristrategi kan vi inför EU-kommissionen och domstolar hävda våra särskilda säkerhetsintressen avseende försvarsmaterielupphandling.</textBlock>
    <textBlock id="i-c6edec11ddd56895">Vi har inte råd att springa flera år före andra länder mot en öppen EU-marknad för försvarsmateriel när denna öppna marknad inte skymtar någonstans. Förutsättningarna för en öppen marknad kan förbättras stegvis. Då först kan Sverige tillsammans med andra länder ta steget.</textBlock>
    <textBlock id="i-faea584793ce1c97">Fru talman! Jag hoppas att partierna tänker ett varv till i denna fråga före eftermiddagens omröstning. Genom att rösta på Sverigedemokraternas reservation under punkt 1 kan vi fortfarande kräva av regeringen att man upprättar en försvarsindustristrategi.</textBlock>
    <textBlock id="i-4e07d03ed1f811ac">Anf. 2 ANN-CHARLOTTE HAMMAR JOHNSSON (M):</textBlock>
    <textBlock id="i-c3b044639644a19c">Fru talman! Finansutskottet har under det gångna året haft offentlig upphandling på dagordningen vid ett antal tillfällen. Här och nu ligger på bordet ett förslag för beslut om en ny lag om offentlig upphandling på försvars- och säkerhetsområdet.</textBlock>
    <textBlock id="i-f2d4c5c08ead3891">Ärendet handlar om förändringar i regler för anskaffande av varor och tjänster för militärt försvar och samhällssäkerhet i Europeiska unionen som medlemsländernas nationella lagstiftning nu införlivar.</textBlock>
    <textBlock id="i-781fc9feb68681be">När vi ser tillbaka kan vi minnas en inhemsk svensk försvarsindustri uppbyggd under efterkrigstiden och under det kalla kriget för att svara mot den tidens försvars- och säkerhetsdoktrin. Sverige skulle, med sin militära alliansfrihet i krig och med nationell neutral politik och klämt mellan väst- och östblock, verka vara självförsörjande i händelse av krig och få se en svensk försvarsmakt som dimensionerades för att vara så stor och avskräckande att till och med en stormakt skulle tveka att invadera landet.</textBlock>
    <textBlock id="i-611c799d4ae107b9">Denna inriktning möjliggjorde för svensk försvarsindustri att planera långsiktigt och för att kunna ta stora tekniksprång. Det var dyrt, men innebär i dag en konkurrensfördel eftersom det byggt upp en högteknologisk nivå som inom många områden slår andra försvarsmaterielproducerande länder. Men det var då.</textBlock>
    <textBlock id="i-21dee2bd55d6acf8">För 37 år sedan, 1973, gjorde Janne Loffe Karlsson entré i våra tv-soffor i tv-serien Någonstans i Sverige . För 22 år sedan föll muren, och 20 år har gått sedan Sovjetunionens fall. Det har gått 17 år sedan Sveriges inträde i Europeiska unionen. Hela Europas karta har ritats om och försvars- och säkerhetsläget i omvärlden har förändrats. Högteknologiskt håller vi måttet, men problembilden är en annan. Krig är i dag något högteknologiskt och snabbt.</textBlock>
    <textBlock id="i-975a4e0889273a92">Fru talman! Svensk försvarsindustri ställer sig positiv till EU:s direktiv om förändringar i upphandlingsförfarandet inom försvarsmaterielområdet. Undantagsparagraferna i gällande lagstiftning § 346 som vi har hört Mikael Jansson hänvisa till har alltför länge överutnyttjats av ett antal medlemsstater för att förhindra konkurrens. Att kommissionen har tröttnat på detta och sätter tummen i ögat på olydiga medlemsstater för att få i gång konkurrensen är bra. Detta säger till exempel SOF, säkerhets- och försvarsföretagen.</textBlock>
    <textBlock id="i-cec70e76f612ea83">Det är dock viktigt att Sverige utvecklar upphandlingsförfarandet i samma takt som de andra länderna. Detta är något som försvarsutskottet har påtalat och som regeringen bejakar.</textBlock>
    <textBlock id="i-dfd3d65373a8904b">Den ekonomiska situationen kommer i många av medlemsländerna att innebära ett närmare samarbete i utvecklingen och upphandlingen av försvarsmateriel, vilket kommer att gynna den svenska försvarsindustrin. Enskilda länder har inte och kommer inte att ha råd att tillverka allt på egen hand. Sverige har ett stort försprång och möjlighet att vara en aktiv spelare på den marknad som nu öppnar sig. Vi har hög kvalitet, leveranssäkerhet, pålitlighet och lägre livscykelkostnader, det vill säga projektering, tillverkning, reservdelar och underhåll.</textBlock>
    <textBlock id="i-caa655b190d11208">Avslutningsvis vill jag fråga Mikael Jansson för vem han talar i denna sak. Han talar inte för försvarsindustrin som ju bejakar förändringarna i direktivet eftersom det öppnar marknaden för en mycket exportberoende industrisektor. Mikael Jansson talar inte heller för Försvarsmakten eftersom dåtidens långa produktionsserier inte motsvarar dagens behov av snabbare materielomsättning.</textBlock>
    <textBlock id="i-f3a7bc754213b73e">Sverigedemokraternas förslag skulle tvärtom innebära slutet för svensk försvarsindustri eftersom man inte klarar sig med att ha enbart svenska försvaret som kund. Att pytsa in en miljard är väldigt lite ungefär som en brödsmula i en stor tunna för att täcka kostnaderna för ett industristöd. Om man kapar försvarsindustrins möjligheter att verka på andra marknader skulle det innebära att exporten som i dag till 80 procent går i huvudsak till europeiska länder och USA försvann. Jag anser att man inte kan köra med gammalt tänk och gamla lösningar när det finns en ny problembild i världen.</textBlock>
    <textBlock id="i-05f9a666baf02344">Jag yrkar bifall till förslagen i betänkandet och avslag på motionen.</textBlock>
  </contentBlock>
  <contentBlock page="0" id="i-378597975b22a0de">
    <textBlock id="i-0ba4772abe1adbec">Överläggningen var härmed avslutad.</textBlock>
  </contentBlock>
  <contentBlock page="0" id="i-961661f649926723">
    <textBlock id="i-42daaa022dc7fc63">8 § Enklare fusion av aktiebolag</textBlock>
  </contentBlock>
  <contentBlock page="0" id="i-2a37d77494099fbb">
    <textBlock id="i-c9c44540bdde62fa">Föredrogs</textBlock>
  </contentBlock>
  <contentBlock page="0" id="i-24f8c67e78c8461d">
    <textBlock id="i-ab03d37385dcb828">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-e42c50809f44fd8d">
    <textBlock id="i-20a4c0ade3580729">9 § Grönbok om modernisering av direktivet om erkännande av yrkeskvalifikationer</textBlock>
  </contentBlock>
  <contentBlock page="0" id="i-f9a0fc86ea03386a">
    <textBlock id="i-ce1fd2155669fc04">Föredrogs</textBlock>
  </contentBlock>
  <contentBlock page="0" id="i-32f8bc15ae909c26">
    <textBlock id="i-875f6bca725ba819">Kammaren biföll utskottets förslag att ärendet fick avgöras efter endast en bordläggning.</textBlock>
  </contentBlock>
  <contentBlock page="0" id="i-cd29ff6578c39379">
    <textBlock id="i-bec4c8754fb55a01">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-243b45c0ec234f15">
    <textBlock id="i-5fbe170bc89f8524">10 § Handel med sälprodukter</textBlock>
  </contentBlock>
  <contentBlock page="0" id="i-a4e6b42d9e9ecd97">
    <textBlock id="i-cd7107cdc0ccc69b">Föredrogs</textBlock>
  </contentBlock>
  <contentBlock page="0" id="i-811c700aaec49251">
    <textBlock id="i-5be43c207cfd312d">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-d132e7fa62a57ae3">
    <textBlock id="i-171f8aeed7de1c66">11 § Införande av hållbarhetsbesked i lagen (2010:598) om hållbarhetskriterier för biodrivmedel och flytande biobränslen</textBlock>
  </contentBlock>
  <contentBlock page="0" id="i-abf8a426af146d2f">
    <textBlock id="i-61032ffb5e0804b8">Föredrogs</textBlock>
  </contentBlock>
  <contentBlock page="0" id="i-0c7ba666d8113323">
    <textBlock id="i-44e61cfb0f872d49">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-397eb59a3a1d1f00">
    <textBlock id="i-5993ed5ab5fafd08">12 § Säljfrämjande åtgärder m.m. för jordbruksprodukter</textBlock>
  </contentBlock>
  <contentBlock page="0" id="i-a5e763d1d0823398">
    <textBlock id="i-6c1e9a02d11c4e14">Föredrogs</textBlock>
  </contentBlock>
  <contentBlock page="0" id="i-9f7a2a44c00d62f2">
    <textBlock id="i-a779dbe75fe8fa87">Kammaren biföll utskottets förslag att ärendet fick avgöras efter endast en bordläggning.</textBlock>
  </contentBlock>
  <contentBlock page="0" id="i-c3e39d651746fa01">
    <textBlock id="i-a228d483c3fe9683">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-bfd837521c71f829">
    <textBlock id="i-ea96d53d391bdd6d">13 § Subsidiaritetsprövning av EU-kommissionens förslag till direktiv om energieffektivitet</textBlock>
  </contentBlock>
  <contentBlock page="0" id="i-ad68732c776addb2">
    <textBlock id="i-43e07bdd8a16aa15">Föredrogs</textBlock>
  </contentBlock>
  <contentBlock page="0" id="i-6f346e91907325d9">
    <textBlock id="i-8d01bdb5ea73228e">Kammaren biföll utskottets förslag att ärendet fick avgöras efter endast en bordläggning.</textBlock>
  </contentBlock>
  <contentBlock page="0" id="i-ed93741bcc89c359">
    <textBlock id="i-96618f0039a692f4">Förste vice talmannen konstaterade att ingen talare var anmäld.</textBlock>
  </contentBlock>
  <contentBlock page="0" id="i-80ecb55d27faae98">
    <textBlock id="i-317a00998ec22b26">Ajournering</textBlock>
  </contentBlock>
  <contentBlock page="0" id="i-8f149ef365c051ea">
    <textBlock id="i-ecfd15147c3c8076">Kammaren beslutade kl. 9.18 på förslag av förste vice talmannen att ajournera förhandlingarna till kl. 16.00 då votering skulle äga rum.</textBlock>
    <textBlock id="i-c24591df20c3927b">Återupptagna förhandlingar</textBlock>
  </contentBlock>
  <contentBlock page="0" id="i-49aebd9d17e99fbf">
    <textBlock id="i-7b56123110c1d61b">Förhandlingarna återupptogs kl. 16.00.</textBlock>
    <textBlock id="i-0be1673706e69880">14 § Beslut om ärenden som slutdebatterats vid dagens sammanträde</textBlock>
  </contentBlock>
  <contentBlock page="0" id="i-a14f368062a38fc3">
    <textBlock id="i-8329a5104c5853bb">Punkt 1</textBlock>
  </contentBlock>
  <contentBlock page="0" id="i-46ab323ea1f94536">
    <textBlock id="i-a30ce63dfb2cb7f3">Punkt 2</textBlock>
  </contentBlock>
  <contentBlock page="0" id="i-fc66cb8c21d78e50">
    <textBlock id="i-025406bcc14ba099">15 § Bordläggning</textBlock>
  </contentBlock>
  <contentBlock page="0" id="i-e41cc90161ef9673">
    <textBlock id="i-a17a5e158d983fbb">Anmäldes och bordlades</textBlock>
  </contentBlock>
  <contentBlock page="0" id="i-31f295771e6b85b8">
    <textBlock id="i-84ff2c6425c1ae2f">16 § Anmälan om interpellation</textBlock>
  </contentBlock>
  <contentBlock page="0" id="i-7c68bf8da3ce7044">
    <textBlock id="i-4146c0d7865a7215">Anmäldes att följande interpellation framställts</textBlock>
  </contentBlock>
  <contentBlock page="0" id="i-bef825c2e180affb">
    <textBlock id="i-a5c537ad209d8fbd">den 28 september</textBlock>
  </contentBlock>
  <contentBlock page="0" id="i-26478c2d4affa1d4">
    <textBlock id="i-6db5ce1632c8e2e0">Amineh Kakabaveh</textBlock>
  </contentBlock>
  <contentBlock page="0" id="i-cd1d5449566c7fc0">
    <textBlock id="i-3d3b04ca72010210">Interpellationen redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-64f8ac6a9bc9d479">17 § Anmälan om frågor för skriftliga svar</textBlock>
  </contentBlock>
  <contentBlock page="0" id="i-bc7f6c55188a48d9">
    <textBlock id="i-d143d9d0ca91433c">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-fc58d36b941e76ee">
    <textBlock id="i-7ae45ea61d43bc19">den 28 september</textBlock>
  </contentBlock>
  <contentBlock page="0" id="i-61736f35f4442520">
    <textBlock id="i-dc95fe59dc540dde">Lena Hallengren</textBlock>
  </contentBlock>
  <contentBlock page="0" id="i-d5a2cea28eb38c5d">
    <textBlock id="i-ba0b3dfd2b129490">Lena Hallengren</textBlock>
  </contentBlock>
  <contentBlock page="0" id="i-edb7981e3e78abb6">
    <textBlock id="i-c25daf62fa1da4cb">Lena Hallengren</textBlock>
  </contentBlock>
  <contentBlock page="0" id="i-c3a9fe42a5a60e52">
    <textBlock id="i-a400f0c807da48ea">Frågorna redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-48fc5a6c3a362ff0">18 § Anmälan om skriftliga svar på frågor</textBlock>
  </contentBlock>
  <contentBlock page="0" id="i-c0241bd557b3fd55">
    <textBlock id="i-a86b5c300554397a">Anmäldes att skriftliga svar på följande frågor inkommit</textBlock>
  </contentBlock>
  <contentBlock page="0" id="i-7a7477a14cb5d8ff">
    <textBlock id="i-5d5e2ff714a16fbd">den 28 september</textBlock>
  </contentBlock>
  <contentBlock page="0" id="i-930eb5ad2443bf69">
    <textBlock id="i-659875a58cf2b4d7">Lena Olsson</textBlock>
  </contentBlock>
  <contentBlock page="0" id="i-dc6357cec82ecb53">
    <textBlock id="i-6269eb83a0349ad0">Siv Holma</textBlock>
  </contentBlock>
  <contentBlock page="0" id="i-91a8ea8a99ee139e">
    <textBlock id="i-4d062387dc839c2a">Lennart Axelsson</textBlock>
  </contentBlock>
  <contentBlock page="0" id="i-e9b50dbe4090980c">
    <textBlock id="i-b0ba765dcccd0dd3">Maryam Yazdanfar</textBlock>
  </contentBlock>
  <contentBlock page="0" id="i-426ff4606607b3e6">
    <textBlock id="i-8e0846f9770ec14e">Peter Persson</textBlock>
  </contentBlock>
  <contentBlock page="0" id="i-3de75f78bbeaeb14">
    <textBlock id="i-24a5572a4b59afe1">Matilda Ernkrans</textBlock>
  </contentBlock>
  <contentBlock page="0" id="i-86dceb7fe6386108">
    <textBlock id="i-8aec318272635c69">Thomas Strand</textBlock>
  </contentBlock>
  <contentBlock page="0" id="i-987c141e468a90e0">
    <textBlock id="i-de849679bd52bcce">Peter Eriksson</textBlock>
  </contentBlock>
  <contentBlock page="0" id="i-ff63a5d51cad7161">
    <textBlock id="i-db5306e14087a720">Svaren redovisas i bilaga som fogats till riksdagens snabbprotokoll tisdagen den 11 oktober.</textBlock>
    <textBlock id="i-6d92846ad0c91184">19 § Kammaren åtskildes kl. 16.03.</textBlock>
  </contentBlock>
  <contentBlock page="0" id="i-6d922a21f721e2ff">
    <textBlock id="i-1989a972ea0d921c">Förhandlingarna leddes</textBlock>
  </contentBlock>
  <contentBlock page="0" id="i-5fe7392c6c49884a">
    <textBlock id="i-2489493b40b346c8">/ Eva-Lena Ekman</textBlock>
  </contentBlock>
</protocol>
