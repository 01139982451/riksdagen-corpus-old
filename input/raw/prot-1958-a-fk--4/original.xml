<protocol id="prot-1958-a-fk--4">
  <contentBlock page="0" id="i-8a9428b5110f87fb">
    <textBlock id="i-c23b450721c4e219">RIKSDAGENS PROTOKOLL</textBlock>
  </contentBlock>
  <contentBlock page="0" id="i-f7ecd22c501e3d98">
    <textBlock id="i-bb8c471734a4d9f1"> </textBlock>
  </contentBlock>
  <contentBlock page="0" id="i-5a24c44860b8960e">
    <textBlock id="i-5b1bed7158a6f67f">1958 FÖRSTA KAMMAREN Nr 4</textBlock>
  </contentBlock>
  <contentBlock page="0" id="i-661b7d41dc2d6667">
    <textBlock id="i-3c980118312535bc"> </textBlock>
  </contentBlock>
  <contentBlock page="0" id="i-34fc3689b388adec">
    <textBlock id="i-7731fefd275e5ad9">5—8 februari</textBlock>
  </contentBlock>
  <contentBlock page="0" id="i-4f4a18b1c3376098">
    <textBlock id="i-16d74c12e72eb6af">Debatter m. m.</textBlock>
  </contentBlock>
  <contentBlock page="0" id="i-1e68cb540fb167d6">
    <textBlock id="i-594ad6693e861d8a">Onsdagen den 5 februari Sid. Svar på fråga av herr Anderson, Carl Albert, ang. förseningen av arbetet med de nya ersättningsbyggnaderna för Långholmen .. 4 Interpellationer: av herr Möller ang. den s. k. Kreuger—Bonnier-affären ...... 6 av herr Lundström ang. åtgärder för avskaffande av vissa äldre fastighetsavgifter = ooooooseeserererere rer rr rr rr rss rer ters 6</textBlock>
  </contentBlock>
  <contentBlock page="0" id="i-e3ac5e33bea028f4">
    <textBlock id="i-edc39abf70a2c08e">Lördagen den 8 februari</textBlock>
  </contentBlock>
  <contentBlock page="0" id="i-3d5dbe63bde0acae">
    <textBlock id="i-b417897cacf82b47">Remissdebatt ang. Kungl. Maj:ts proposition med förslag till höjd indirekt Deskattiilö8 :as ss: ses: ess: nine: ecie ges ere 8</textBlock>
  </contentBlock>
  <contentBlock page="0" id="i-fc65bb57ca692554">
    <textBlock id="i-d200988e9792b096">1 Första kammarens protokoll 1958. Nr 4</textBlock>
  </contentBlock>
  <contentBlock page="2" id="i-ec4bdbfd2cde059b">
    <textBlock id="i-248befc943092c04">Onsdagen den 5 februari 1958</textBlock>
  </contentBlock>
  <contentBlock page="2" id="i-6cc7f1ba98e13fe1">
    <textBlock id="i-3c16581b82d30721">Nr 4 3</textBlock>
  </contentBlock>
  <contentBlock page="2" id="i-01ff0552fe6ceb01">
    <textBlock id="i-a52b227f424ff585">Onsdagen den 5 februari</textBlock>
  </contentBlock>
  <contentBlock page="2" id="i-724fadde4a3a0a7f">
    <textBlock id="i-7771fa09099ce9bc">Kammaren sammanträdde kl. 14.00.</textBlock>
  </contentBlock>
  <contentBlock page="2" id="i-a1f58958702b9e25">
    <textBlock id="i-7e279b26e6cde89e">Justerades protokollen för den 24, 25, 26 och 29 nästlidne januari.</textBlock>
  </contentBlock>
  <contentBlock page="2" id="i-6b7d49124c43519d">
    <textBlock id="i-ec1c622899ad9b34">Anmäldes och godkändes riksdagens kanslis förslag</textBlock>
  </contentBlock>
  <contentBlock page="2" id="i-5d1662d18228d7a4">
    <textBlock id="i-1b5ece33b214bb79">dels till riksdagens skrivelse, nr 16, till Konungen, angående val av ombud och suppleanter i Nordiska rådet;</textBlock>
  </contentBlock>
  <contentBlock page="2" id="i-2654d027cfab1f85">
    <textBlock id="i-717c22251c32fb7f">dels ock till riksdagens förordnanden:</textBlock>
  </contentBlock>
  <contentBlock page="2" id="i-6cfab652a155050c">
    <textBlock id="i-6ee664cca79f44e0">nr 17, för herr Rickard Sandler att vara ombud i Nordiska rådet;</textBlock>
    <textBlock id="i-c54c80cfb65fcc17">nr 18, för herr Birger Andersson att vara ombud i Nordiska rådet;</textBlock>
    <textBlock id="i-afae95b902113648">nr 19, för herr Sven Ohlon att vara ombud i Nordiska rådet;</textBlock>
    <textBlock id="i-21c994c5f853438d">nr 20, för fru Anna Sjöström-Bengtsson att vara ombud i Nordiska rådet;</textBlock>
    <textBlock id="i-7275b436ee6e2381">nr 21, för herr Ivar Persson att vara ombud i Nordiska rådet;</textBlock>
    <textBlock id="i-1c78a922b2d4d468">nr 22, för herr Axel Strand att vara ombud i Nordiska rådet;</textBlock>
    <textBlock id="i-73cc9b8d971cd6bc">nr 23, för herr Knut Ewerlöf att vara ombud i Nordiska rådet;</textBlock>
    <textBlock id="i-75ebc350a6be2a19">nr 24, för herr Bertil Ohlin att vara ombud i Nordiska rådet;</textBlock>
    <textBlock id="i-3ff22e88a534b7f8">nr 25, för herr Edgar Sjödahl att vara suppleant i Nordiska rådet;</textBlock>
    <textBlock id="i-d98657c484572161">nr 26, för herr Anselm Gillström att vara suppleant i Nordiska rådet;</textBlock>
    <textBlock id="i-5a3149917f3ed3a9">nr 27, för herr Axel Johannes Andersson att vara suppleant i Nordiska rådet;</textBlock>
    <textBlock id="i-1ff3e13bcba30868">nr 28, för herr Emil Ahlkvist att vara suppleant i Nordiska rådet;</textBlock>
    <textBlock id="i-b5fe5d342715f270">nr 29, för herr Olof Pålsson att vara suppleant i Nordiska rådet;</textBlock>
    <textBlock id="i-6b499123140aa1b6">nr 30, för herr Georg Pettersson att vara suppleant i Nordiska rådet;</textBlock>
    <textBlock id="i-c7b1bbf96a9e6e28">nr 31, för fröken Ebon Andersson att vara suppleant i Nordiska rådet;</textBlock>
    <textBlock id="i-9dea1ec8c6ba2515">nr 32, för herr Jan-Ivan Nilsson att vara suppleant i Nordiska rådet;</textBlock>
    <textBlock id="i-9119378f381ed50b">nr 33, för herr Ossian Sehlstedt att vara ombud i Nordiska rådet;</textBlock>
    <textBlock id="i-668e18a051de5a46">nr 34, för herr Olov Rylander att vara ombud i Nordiska rådet;</textBlock>
    <textBlock id="i-bd2fc1699ffa3787">nr 35, för herr Sigfrid Jonsson att vara ombud i Nordiska rådet;</textBlock>
  </contentBlock>
  <contentBlock page="2" id="i-0bd7a7c598c703f1">
    <textBlock id="i-9fdf2b8dd93c46a7">nr 36, för herr Martin Skoglund att vara ombud i Nordiska rådet;</textBlock>
    <textBlock id="i-c9b33b8590083869">nr 37, för herr John Ericsson att vara ombud i Nordiska rådet;</textBlock>
    <textBlock id="i-2faaec2670d77ff4">nr 38, för fru Ragnhild Sandström att vara ombud i Nordiska rådet;</textBlock>
    <textBlock id="i-9a03425fbf86f633">nr 39, för fru Sigrid Ekendahl att vara ombud i Nordiska rådet;</textBlock>
    <textBlock id="i-c51547a86ace4544">nr 40, för herr Anders Pettersson att vara ombud i Nordiska rådet;</textBlock>
    <textBlock id="i-04711af0f14ab6d5">nr 41, för herr Arvid Andersson att vara suppleant i Nordiska rådet;</textBlock>
    <textBlock id="i-cdcaafc795ee86bf">nr 42, för herr Gunnar Helén att vara suppleant i Nordiska rådet;</textBlock>
    <textBlock id="i-176193ffe6f82bf2">nr 43, för herr Fridolf Thapper att vara suppleant i Nordiska rådet;</textBlock>
    <textBlock id="i-ecba56074daf535b">nr 44, för herr Jean Braconier att vara suppleant i Nordiska rådet;</textBlock>
    <textBlock id="i-b5877e6f65beb626">nr 45, för herr Sven Mellqvist att vara suppleant i Nordiska rådet;</textBlock>
    <textBlock id="i-96977c2442342ab4">nr 46, för herr Folke Nihlfors att vara suppleant i Nordiska rådet;</textBlock>
    <textBlock id="i-7ebb30ff6ce900d0">nr 47, för herr Stig Alemyr att vara suppleant i Nordiska rådet; och</textBlock>
    <textBlock id="i-f50c79550329953e">nr 48, för herr Einar Gustafsson att vara suppleant i Nordiska rådet.</textBlock>
  </contentBlock>
  <contentBlock page="2" id="i-cacd9ea080a5088e">
    <textBlock id="i-42f099939ade23ed">Upplästes en till kammaren inkommen ansökning, som jämte därvid fogat läkarintyg var så lydande:</textBlock>
  </contentBlock>
  <contentBlock page="2" id="i-57e383ce7ae51245">
    <textBlock id="i-f1235feed9ceb185">Till riksdagens första kammare</textBlock>
  </contentBlock>
  <contentBlock page="2" id="i-d77148a7c7043b51">
    <textBlock id="i-8a27aad27f7762a1">Med hänvisning till närslutna läkarintyg hemställes vördsamt om ledighet från riksdagsarbetet den tid intyget anger.</textBlock>
    <textBlock id="i-31548750b2ebff35">Kristianstad den 29 januari 1958</textBlock>
  </contentBlock>
  <contentBlock page="2" id="i-ed1ba0e291c5a1c5">
    <textBlock id="i-9e973af178d7a91a">Nils Elowsson</textBlock>
  </contentBlock>
  <contentBlock page="2" id="i-06a3f80f58ae4462">
    <textBlock id="i-1c70b639bb800fb1">Riksdagsman Nils Elowsson som av mig behandlas för febersjukdom är oförmögen att deltaga i riksdagsarbetet fr. o. m. den 28 januari t. o. m. den 15 februari 1958, vilket härmed intygas.</textBlock>
    <textBlock id="i-00a442bf0c5053b7">Kristianstad den 28 januari 1958</textBlock>
  </contentBlock>
  <contentBlock page="2" id="i-0ad32d0a8b2004ef">
    <textBlock id="i-3019af2c776ddd62">Ivar Lundius Leg. läkare Den begärda ledigheten beviljades.</textBlock>
  </contentBlock>
  <contentBlock page="2" id="i-efa66232a83f71e5">
    <textBlock id="i-cf1238a73183b8c5"> </textBlock>
  </contentBlock>
  <contentBlock page="3" id="i-c0ed421000362ca1">
    <textBlock id="i-0c3a3a85dd295526">4 Nr 4</textBlock>
  </contentBlock>
  <contentBlock page="3" id="i-c81014831f3b054d">
    <textBlock id="i-ed16f137153254ad">Ang. förseningen av arbetet med de nya ersättningsbyggnaderna för Långholmen</textBlock>
  </contentBlock>
  <contentBlock page="3" id="i-fa4a8a93c5a448e4">
    <textBlock id="i-695f8fe9be44e748">Jämlikt $ 20 av kammarens ordningsstadga hade herr Anderson, Carl Albert, till herr statsrådet och chefen för justitiedepartementet framställt följande fråga: »Anser statsrådet möjligheter föreligga att i någon form eller med särskilda åtgärder eliminera den försening i tidsplanerna för arbetet med de nya ersättningsbyggnaderna för Långholmen, som uppstått genom att anslag för ändamålet ej beräknats i årets statsverksproposition ?»</textBlock>
  </contentBlock>
  <contentBlock page="3" id="i-3937d7ae1f9742ce">
    <textBlock id="i-81994ce86a5ab2d1">Herr statsrådet och chefen för justitiedepartementet LINDELL, som tillkännagivit, att han hade för avsikt att vid detta sammanträde besvara nämnda fråga, erhöll ordet och anförde:</textBlock>
    <textBlock id="i-282ed98918f2a114">Herr talman! Herr Carl Albert Anderson har frågat mig, om jag anser möjligheter föreligga att i någon form eller med särskilda åtgärder eliminera den försening i tidsplanerna för arbetet med de nya ersättningsbyggnaderna för Långholmen, som uppstått genom att anslag för ändamålet ej beräknats i årets statsverksproposition.</textBlock>
    <textBlock id="i-74d75fda3197fca8">Med den framställda frågan åsyftas de båda nya såsom centralanstalter avsedda fångvårdsanstalterna i Österåker och Kumla, beträffande vilkas uppförande principbeslut fattats av 1957 års riksdag. Jag har i statsverkspropositionen rörande dessa anstaltsbyggen uttalat att några egentliga byggnadsarbeten knappast kan beräknas komma i gång under budgetåret 1958/59. Vad som föranlett herr Andersons fråga torde vara, att fångvårdens byggnadskommitté räknat med att de båda anstalterna — efter detaljplanering på grundval av riksdagens principbeslut — skulle kunna börja uppföras våren 1959 och begärt en medelsanvisning för ändamålet under budgetåret 1958/59 av 4000 000 kronor.</textBlock>
    <textBlock id="i-2ee7b7a61e50866d">Planeringen av de båda anstalterna pågår för närvarande inom byggnadskommittén. Sedan denna planering är färdig, ankommer det på byggnadsstyrelsen att färdigställa fullständiga byggnadshandlingar och utföra övriga förbe-</textBlock>
  </contentBlock>
  <contentBlock page="3" id="i-8b5e8cd34939ee4c">
    <textBlock id="i-d618bcff1240ccd4">Onsdagen den 5 februari 1958</textBlock>
  </contentBlock>
  <contentBlock page="3" id="i-129489e25512a234">
    <textBlock id="i-b0bb7112e6d2bbbb">redande arbeten. Genom att byggnadsstyrelsen gives tillfälle till en något längre projekteringstid än som tidigare förutsatts kan enligt vad jag inhämtat sådana förberedelsearbeten vidtagas att den totala byggnadstiden för anstalterna kan göras kortare, Den omständigheten att några medel för de båda anstalternas uppförande icke beräknats i årets statsverksproposition behöver därför — under förutsättning att vid 1959 års riksdag och påföljande riksdagar anvisas erforderliga medel — icke innebära att färdigställandet av anstalterna försenas.</textBlock>
  </contentBlock>
  <contentBlock page="3" id="i-f688ea000138ceb4">
    <textBlock id="i-cf2dd1531a465ff5">Herr ANDERSON, CARL ALBERT, (s):</textBlock>
    <textBlock id="i-d80fd84a9ab4c91c">Herr talman! Jag ber att få tacka statsrådet och chefen för justitiedepartementet för hans svar.</textBlock>
    <textBlock id="i-b2bc9e41220fc188">Jag kan bekräfta hans förmodan om anledningen till min fråga. Den är föranledd av, såsom han själv här har sagt, att fångvårdens byggnadskommitté har begärt ett anslag på 4 miljoner kronor för att kunna påbörja ersättningsbyggnaderna, vilket man beräknat skulle kunna ske våren 1959, men att detta anslag icke lämnats. Jag observerade i statsverkspropositionen skrivningen av herr justitieministern med innehåll, att beträffande de beslutade centralanstalterna i Österåker och i Kumla några egentliga byggnadsarbeten knappast kan beräknas komma i gång under budgetåret 1958/ 59. Jag frågade mig: Ligger bakom detta uttalande ett accepterande av tanken på en ytterligare försening med igångsättandet, eller är den oron obefogad?</textBlock>
    <textBlock id="i-5ade86c73c2e73c4">Jag har med avsikt undvikit att föra in spörsmålet, om jag så får säga, på det processuella planet. Jag skulle givetvis kunnat ställa exempelvis frågan, om man anser det nuvarande läget stå i överensstämmelse med andemeningen i uppgörelsen mellan Stockholms stad och staten. Men jag har undvikit detta dels därför att jag är medveten om att det här frågekomplexet är en arvedel, som herr justitieministern har fått mottaga, och dels därför att det nuvarande budgetläget i och för sig manar till en viss försiktighet, även om jag måste säga att försiktigheten just på denna punkt kanske in-</textBlock>
  </contentBlock>
  <contentBlock page="4" id="i-428a741384ce96e4">
    <textBlock id="i-bf374a42c1ceafb0">Onsdagen den 5 februari 1958</textBlock>
  </contentBlock>
  <contentBlock page="4" id="i-beaf38f328f273ea">
    <textBlock id="i-d2126a72d495b69a">Nr 4 5</textBlock>
  </contentBlock>
  <contentBlock page="4" id="i-cf4a0c7816612d17">
    <textBlock id="i-e3c45310a773d5d5">Ang. förseningen av arbetet med de nya ersättningsbyggnaderna för Långholmen</textBlock>
  </contentBlock>
  <contentBlock page="4" id="i-91c19feb45a8faa6">
    <textBlock id="i-e49b13a9891bd4a9">te är så välmotiverad, då ju detta ändå är en fråga som måste lösas och då det endast blir fråga om att skjuta fram utbetalningarna från ett budgetår till ett kommande.</textBlock>
    <textBlock id="i-4fd1be6cf134180f">Jag vill emellertid säga, att sällan har väl vägen mellan ord och handling varit så lång som när det gäller detta ärende. När de som var med om att framlägga förslaget till överenskommelse — det antogs både av Stockholms stadsfullmäktige och av riksdagen på våren 1948 — blickar tillbaka på ärendet, kan man ju faktiskt konstatera att de kan fira ett tioårsjubileum i tecknet av en ofullbordad handling.</textBlock>
    <textBlock id="i-dbd1510d9f8402a9">Det är emellertid på det sättet att när den kommission, som förhandlade om detta ärende, på sin tid lade fram förslaget bröt man ut överenskommelsen mellan Stockholms stad och kronan ur ett större komplex av frågeställningar. Kommissionen framlade detta förslag år 1947 med motiveringen, att man ansåg det angeläget att den slutliga lösningen av de frågor, i vilka kommissionen således var beredd att framlägga förslag till uppgörelse, icke skulle fördröjas därav att kommissionens arbete i övrigt ännu icke kunnat slutföras. Tydligen ansågs denna fråga ha en sådan angelägenhetsgrad, att kommissionen inte ens ville vänta med sitt förslag i den delen, tills kommissionens arbete i de övriga avsnitten blivit slutfört; man bröt ut detta ärende och framlade det för slutlig överenskommelse.</textBlock>
    <textBlock id="i-08ed838045b16832">Det är mot den bakgrunden som jag har ställt frågan, herr talman, väl medveten om att man vid varje tidpunkt av ärendets behandling haft i och för sig godtagbara motiveringar för dröjsmålet, men i känslan av att denna sak ändå tränger till en lösning, vilken har intresse både för staten och för staden.</textBlock>
    <textBlock id="i-c0ed9b2350e37712">Nu finner jag av herr statsrådets svar, att min oro till dels — kanske till största delen är obefogad och att detta uppskov inte kommer att betyda något i sak. Jag är medveten om att en god planering många gånger kan påskynda byggnationen. Det skall inte heller förnekas att den kan leda till besparingar. Å and-</textBlock>
  </contentBlock>
  <contentBlock page="4" id="i-37bf53caf7e8b59d">
    <textBlock id="i-355ecc1cc364efe7"> </textBlock>
  </contentBlock>
  <contentBlock page="4" id="i-3862a175322408d7">
    <textBlock id="i-8e4ef0fc6cb11bf6">ra sidan har jag ändå inom mig kvar en gnutta av pessimism. Justitieministerns svar på min fråga överensstämmer nämligen med vad han sagt i propositionen, men efter det avsnitt jag nyss citerade står någonstans, att skulle mot förmodan ritningarna och planeringen bli färdiga så snart att arbetena kan igångsättas på våren 1959, så är det möjligt att omdisponera beviljade medel. Den passusen finns inte med i justitieministerns svar i dag. Jag hoppas dock att jag inte behöver tolka det som uttryck för någon sinnesändring på denna punkt, utan att den i statsverkspropositionen uttalade tanken står fast, nämligen att, därest planeringsarbetena blir färdig i så god tid att arbetet kan igångsättas våren 1959, detta också sker och att man då söker lösa frågan om anskaffning av penningmedel för igångsättandet.</textBlock>
  </contentBlock>
  <contentBlock page="4" id="i-72f5e6f0118081a0">
    <textBlock id="i-40dbcccf4cdf2c21">Överläggningen förklarades härmed slutad.</textBlock>
  </contentBlock>
  <contentBlock page="4" id="i-bc28c5d64344a3d9">
    <textBlock id="i-8e78d88ee3f92c63">Föredrogs och hänvisades till behandling av lagutskott Kungl. Maj:ts proposition nr 40, med förslag till lag angående ändring i lagen den 6 juni 1924 (nr 361) om samhällets barnavård och ungdomsskydd (barnavårdslag).</textBlock>
  </contentBlock>
  <contentBlock page="4" id="i-b38c55742c761eae">
    <textBlock id="i-4c25434ebb179bb3">Föredrogs och hänvisades till statsutskottet Kungl. Maj:ts proposition nr 41, angående frågor om befrielse från ersättningsskyldighet till kronan m. m.</textBlock>
  </contentBlock>
  <contentBlock page="4" id="i-9f34c8d59097f4f1">
    <textBlock id="i-2a1872c87567d849">Anmäldes och bordlades följande till kammaren överlämnade kungl. propositioner:</textBlock>
  </contentBlock>
  <contentBlock page="4" id="i-09168830e2ece7ab">
    <textBlock id="i-07f7005c646912e6">nr 42, med förslag till lag om ändring i kommunalskattelagen den 28 september 1928 (nr 370), m. m.;</textBlock>
    <textBlock id="i-a0f8a768f32f308b">nr 43, angående godkännande av överenskommelse mellan Sverige och Japan angående reglering av vissa svenska fordringsanspråk; samt</textBlock>
    <textBlock id="i-2c7843fb75f9dca2">nr 44, med förslag till förordning angående ändrad lydelse av 28 8 1 mom. förordningen den 14 december 1956 (nr 629) om erkända arbetslöshetskassor.</textBlock>
  </contentBlock>
  <contentBlock page="4" id="i-d14ba0bac0529311">
    <textBlock id="i-1925645a67f44ecd"> </textBlock>
  </contentBlock>
  <contentBlock page="4" id="i-0277ec9cb873a7ee">
    <textBlock id="i-ac824aa8deab743f"> </textBlock>
  </contentBlock>
  <contentBlock page="5" id="i-5916a50140659ca1">
    <textBlock id="i-bd0f55e1e5e293a7">6 Nr 4</textBlock>
  </contentBlock>
  <contentBlock page="5" id="i-e2ce4fc25ea14ae0">
    <textBlock id="i-2cabff8cfcf97fe3">Interpellation ang. den s. k. Kreuger-Bonnier-affären</textBlock>
  </contentBlock>
  <contentBlock page="5" id="i-b2f53c2f979989aa">
    <textBlock id="i-f1a8bead68872bdb">Herr MÖLLER (s) erhöll på begäran ordet och yttrade:</textBlock>
    <textBlock id="i-2a193249109aa6da">Herr talman! Den s, k. Kreuger-Bonnier-striden har väckt stor uppmärksamhet. Ägarna till landets största tidningsoch förlagsrörelse beskylls för att ha planerat sälja denna sin rörelse till nazisterna under de första krigsåren, Å andra sidan insinueras att landets dåvarande utrikesminister skulle ha sökt stinrulera samma företag till försäljning till tyskarna vid samma tid.</textBlock>
    <textBlock id="i-037b61bd51747137">Det måste vara ett allmänt intresse att klarhet kan vinnas om riktigheten i dessa vittgående uttalanden och beskyllningar. Hoppet att båda parterna själva direkt skall enas om en opartisk undersökning ser ut att gäckas, nu liksom för några år sedan då saken också var aktuell.</textBlock>
    <textBlock id="i-8b650b6c14d18b53">Genom åklagarämbetets försorg kommer ett begränsat avsnitt av affären att undersökas, närmast avseende äktheten av vissa dokument. Denna utredning synes inte komma att omfatta den centrala frågan om planerna på tidningsföretagets försäljning, inte heller påståendet att krigsårens svenske utrikesminister velat stimulera sådan försäljning.</textBlock>
    <textBlock id="i-3fd56aef84a313a0">Med anledning härav ber jag att få framställa följande fråga till statsrådet och chefen för justitiedepartementet:</textBlock>
    <textBlock id="i-af7af69da61ccddf">Ämnar statsrådet ta initiativ som kan skapa klarhet i den s. k. Kreuger-Bonnier-affären?</textBlock>
  </contentBlock>
  <contentBlock page="5" id="i-cad4993af3695926">
    <textBlock id="i-c06893cee81eca54">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="5" id="i-294ea223f7561258">
    <textBlock id="i-1282bc6db014ef22">Interpellation ang. åtgärder för avskaffande av vissa äldre fastighetsavgifter</textBlock>
  </contentBlock>
  <contentBlock page="5" id="i-c8f7f3237666180e">
    <textBlock id="i-3dd6aa4dc88582f2">Ordet lämnades på begäran till herr LUNDSTRÖM (fp), som anförde:</textBlock>
    <textBlock id="i-9bf1288da15c78b2">Herr talman! Stiftelsen Danviks hospital indriver alltjämt med stöd av månghundraåriga rättigheter s. k. rekognitionsavgifter från köparna av fastigheter</textBlock>
  </contentBlock>
  <contentBlock page="5" id="i-644505ac6b4f09c8">
    <textBlock id="i-3ec0da6afff39701">Onsdagen den 5</textBlock>
  </contentBlock>
  <contentBlock page="5" id="i-3e568b84f053f372">
    <textBlock id="i-8c5ea6650b0110ba">februari 1958</textBlock>
  </contentBlock>
  <contentBlock page="5" id="i-2b318745d5203696">
    <textBlock id="i-e9a4ad057e556287">å mark, som tidigare någon gång varit i stiftelsens ägo. Varje gång en fastighet eller del därav, som någon gång tidigare tillhört Danviks hospital, byter ägare — dock ej genom arv — utgår till stiftelsen en extra avgift på 3 procent av köpeskillingen, såvida icke fastigheten tidigare köpt sig fri från denna pålaga. Köparen av en med pålagan belastad fastighet är ofta ovetande om avgiften, eftersom bestämmelsen ej finns införd i gravationsbevis. Då det här gäller mycket stora områden av mark inom företrädesvis Stockholms län, en del ganska avlägset belägna från Danviks ålderdomshem, kommer kravet från Danviksstiftelsen för berörda människor såsom en stor överraskning och en synnerligen obehaglig sådan. Det händer att räkningen från stiftelsen kommer åratal efter det fastighetsköpet skett.</textBlock>
    <textBlock id="i-6dad0381f354b696">Stiftelsen Danviks hospital har även vissa andra inkomster av ålderdomlig art, nämligen från sjöfarten på Stockholms hamn. Fartygen nödgas betala en viss avgift för varje tiotal ton av fartygets nettodräktighet, allt enligt bestämmelser som utfärdats av kommerskollegium.</textBlock>
    <textBlock id="i-d2feba30c2dda3e3">Försök har i flera omgångar gjorts att avskaffa dessa åldriga pålagor utan att hittills något verkligt resultat nåtts. I mitten på 1930-talet medverkade statsmakterna till att de fastighetsägare, som så önskade, kunde köpa sig fria från den nyssnämnda rekognitionsavgiften. Såvitt känt är begagnade sig ungefär 50 procent av de fastighetsägare, det gällde, av tillfället att avlösa fastigheter från Danviksavgifterna. Av de totalt ca 3 000 fastigheter, som det då var frågan om, har alltså stiftelsen kvar beskattningsrätten för ungefär 1500. Från dessa fastigheter tillföres Danviksstiftelsen vid försäljning alltjämt något tiotusental kronor om året.</textBlock>
    <textBlock id="i-b7fa99bdae89caef">Vid 1955 års vårriksdag interpellerade jag statsrådet och chefen för finansdepartementet om möjligheten att genom statsmakternas försorg få här nämnda pålagor avvecklade. Statsrådet meddelade då, att i fråga om rekognitionsavgifterna pågick viss utredning inom justitiedepartementet. Utredningen hade närmast föranletts av en framställning från</textBlock>
  </contentBlock>
  <contentBlock page="6" id="i-c2663c0d36835887">
    <textBlock id="i-a2ef393d83d56732">Onsdagen den 5 februari 1958</textBlock>
  </contentBlock>
  <contentBlock page="6" id="i-8bce44f651eb2a41">
    <textBlock id="i-d863deb97945050f">Nr 4 T</textBlock>
  </contentBlock>
  <contentBlock page="6" id="i-65a0f5f76d1c468b">
    <textBlock id="i-626599dbb612c53f">Interpellation ang. åtgärder för avskaffande av vissa äldre fastighetsavgifter</textBlock>
  </contentBlock>
  <contentBlock page="6" id="i-6cdce23ab4012466">
    <textBlock id="i-8665a64efe0d2648">justitieombudsmannen om att Danviksstiftelsens rätt till rekognitionsavgifter skall inskrivas i gravationsbeviset för respektive fastigheter. Handelsdepartementet hade fått frågan om avgifterna på sjöfarten aktualiserad genom en skrivelse från Sveriges redarförening. även här skulle en särskild prövning företagas. Om resultatet av dessa undersökningar är ingenting känt.</textBlock>
    <textBlock id="i-118143073660e48b">Då många människor är intresserade av hur denna fråga utvecklas och då de i det förra interpellationssvaret omnämnda utredningarna huvudsakligen bedrives inom justitiedepartementet, får jag härmed anhålla om första kammarens tillstånd att till statsrådet och chefen för</textBlock>
  </contentBlock>
  <contentBlock page="6" id="i-c2aed87a6bf7ddee">
    <textBlock id="i-04cab8917ce72017">justitiedepartementet få rikta följande frågor:</textBlock>
    <textBlock id="i-ff820643014e78e5">Vilka resultat har de undersökningar givit, som omnämndes i interpellationssvaret till mig den 15 april 1955, och vilka åtgärder har eventuellt vidtagits i anledning av utredningarna?</textBlock>
  </contentBlock>
  <contentBlock page="6" id="i-46349b2a37ce4f78">
    <textBlock id="i-db6192cad6b5cd05">Det sålunda begärda tillståndet lämnades av kammaren.</textBlock>
  </contentBlock>
  <contentBlock page="6" id="i-e485844e706e391d">
    <textBlock id="i-4c7dfd1e9c419188">Justerades protokollsutdrag för denna dag, varefter kammarens sammanträde avslutades kl. 14.18.</textBlock>
  </contentBlock>
  <contentBlock page="6" id="i-4acaede7cbc108f6">
    <textBlock id="i-43647653d6947a58">In fidem G. H. Berggren</textBlock>
  </contentBlock>
  <contentBlock page="7" id="i-11fdc1e160982284">
    <textBlock id="i-1224a39f87b4d6d3">8 Nr 4</textBlock>
  </contentBlock>
  <contentBlock page="7" id="i-a374e582b19a6796">
    <textBlock id="i-0ed1daa2189b9963">Lördagen den 8 februari 1958</textBlock>
  </contentBlock>
  <contentBlock page="7" id="i-634f686b264570d4">
    <textBlock id="i-6e652527ed3a1f9e">Lördagen den 8 februari</textBlock>
  </contentBlock>
  <contentBlock page="7" id="i-ddf8626224826c41">
    <textBlock id="i-8fd36ba1737df10d">Kammaren sammanträdde kl. 14.00.</textBlock>
  </contentBlock>
  <contentBlock page="7" id="i-ed5f50b81cc50e13">
    <textBlock id="i-d7735c09804227fa">Föredrogs och hänvisades till bevillningsutskottet Kungl. Maj:ts proposition nr 42, med förslag till lag om ändring i kommunalskattelagen den 28 september 1928 (nr 370), m. m.</textBlock>
  </contentBlock>
  <contentBlock page="7" id="i-dee5115d24e97a30">
    <textBlock id="i-1d65df4233112844">Föredrogs och hänvisades till utrikesutskottet Kungl. Maj:ts proposition nr 43, angående godkännande av överenskommelse mellan Sverige och Japan angående reglering av vissa svenska fordringsanspråk.</textBlock>
  </contentBlock>
  <contentBlock page="7" id="i-13d9c17a69b5b011">
    <textBlock id="i-e5f5dfde8bc57e83">Föredrogs och hänvisades till behandling av lagutskott Kungl. Maj:ts proposition nr 44, med förslag till förordning angående ändrad lydelse av 28 8 1 mom. förordningen den 14 december 1956 (nr 629) om erkända arbetslöshetskassor.</textBlock>
  </contentBlock>
  <contentBlock page="7" id="i-f88a3942d79b8e2a">
    <textBlock id="i-7c3312eb75bf0cba">Anmäldes och bordlades följande till kammaren överlämnade propositioner:</textBlock>
  </contentBlock>
  <contentBlock page="7" id="i-f6f4507b0daa0b4c">
    <textBlock id="i-bf4d84cdc42e5c47">nr 45, med förslag till stat för försvarets fastighetsfond för budgetåret 1958/ 59;</textBlock>
    <textBlock id="i-2d9d1f73a7ea1e1e">nr 46, med anhållan om riksdagens yttrande angående vissa av Internationella = arbetsorganisationens allmänna konferens år 1957 vid dess fyrtionde sammanträde fattade beslut;</textBlock>
    <textBlock id="i-ff5ab754fea79b53">nr 47, angående nedsättning av viss kronans fordran; samt</textBlock>
    <textBlock id="i-794950d381874b4d">nr 48, angående vissa merkostnader för virusavdelning vid statens bakteriologiska laboratorium och virusinstitution vid karolinska institutet m. m.</textBlock>
  </contentBlock>
  <contentBlock page="7" id="i-dfefd6c5336af2e0">
    <textBlock id="i-0c146a0b238bce5a">Kungl. proposition ang. höjd indirekt beskattning</textBlock>
  </contentBlock>
  <contentBlock page="7" id="i-021376e9b3f088a5">
    <textBlock id="i-f43c9aaab27f599a">Herr talmannen anmälde, att till kammaren överlämnats Kungl. Maj:ts proposition nr 50, med förslag till höjd indirekt beskattning, vilken proposition nu</textBlock>
  </contentBlock>
  <contentBlock page="7" id="i-973b503ec2a80fe5">
    <textBlock id="i-551a5dba00c00034">föredrogs; och hemställde herr talmannen, huruvida kammaren ville, med hänsyn till ärendets brådskande beskaffenhet, omedelbart hänvisa denna proposition till utskott. Härvid begärdes ordet av</textBlock>
  </contentBlock>
  <contentBlock page="7" id="i-97b3dbf31ae0fdf2">
    <textBlock id="i-3d40ee341c632fcb">Herr ÖHMAN (k), som yttrade:</textBlock>
    <textBlock id="i-ac5659136b852204">Herr talman! Den 11 januari framlade regeringen en balanserad driftbudget utan skattehöjningar. I remissdebatten försvarade regeringen energiskt sitt budgetförslag emot angreppen från borgerligt håll och hävdade att statens finanser inte alls var så dåliga som de borgerliga oppositionspartierna påstod. Nu, två veckor efter remissdebatten, skriver regeringen ut en skatteräkning på 500 miljoner kronor tillsammans som de sämst ställda inkomsttagarna skall betala. Samtidigt signaleras i tidningar, som står regeringen nära, att detta bara är början; det kommer nog flera efterräkningar, En sådan politik är, herr talman, inte ägnad att inge förtroende. Den skapar olust, och den skapar förbittring bland löntagarna och andra mindre inkomsttagare.</textBlock>
    <textBlock id="i-ba9ffd51ee2b854c">Det sätt, på vilket detta ärende handlagts, tycker jag för min del är tämligen uppseendeväckande. Fyra partiledare och ett par ministrar — partiledare, som därtill kallar sig för ledare för demokratiska partier — träffar uppgörelse bakom lyckta dörrar om att uttaxera 500 miljoner i nya indirekta skatter, och de upphöjer sig till självhärskare över både riksdagen och det svenska folket.</textBlock>
    <textBlock id="i-71fdf79909e35036">Riksdagen är satt ur spel praktiskt taget. Enskilda riksdagsmän ges inga möjligheter att sätta sig in i vad uppgörelsen mellan de fyra innebär, än mindre att framlägga egna förslag. Detta tillvägagångssätt strider mot demokratisk ordning i riksdagen och står även i strid med riksdagens och de enskilda ledamöternas grundlagsenliga rättigheter.</textBlock>
    <textBlock id="i-0fb715e56d2c6da1">Det finns i det militära som bekant</textBlock>
  </contentBlock>
  <contentBlock page="8" id="i-f98c49ecbc309b93">
    <textBlock id="i-b353bc334728424a">Lördagen den 8 februari 1958</textBlock>
  </contentBlock>
  <contentBlock page="8" id="i-3d2df7c9511cc368">
    <textBlock id="i-e0d14aa0bda1fd4f">Nr 4 9</textBlock>
  </contentBlock>
  <contentBlock page="8" id="i-45e801dfe7b4a971">
    <textBlock id="i-1accbc7e633da418">Kungl. proposition ang. höjd indirekt beskattning</textBlock>
  </contentBlock>
  <contentBlock page="8" id="i-0ab917ffe626ca20">
    <textBlock id="i-b9e4461265eb0a3d">ingen demokrati, bara kommendanter och kommenderade. Och generalerna, som är bakblåsare för den nya skatteutpressningen, tycker naturligtvis att den ordningen är bra. Men riksdagen borde verkligen inte underkasta sig den. Riksdagen borde hävda sin rätt att i demokratisk ordning pröva de förslag som läggs fram.</textBlock>
    <textBlock id="i-5b4af57ff43f2af1">Därför måste jag, herr talman, protestera inte bara mot själva förslaget som sådant och det sätt på vilket det har förberetts utan också mot den ordning för behandling av förslaget som man nu vill påtvinga riksdagen. Här utdelades på kammarens bord för några minuter sedan en proposition som ingen av riksdagens ledamöter haft tillfälle att läsa före plenum, och det är ju meningen att den omedelbart skall remitteras. Jag vet att bevillningsutskottet skall sammanträda redan kl. 14.15 — det blir kanske något försenat — och sedan skall vi under loppet av några dagar föra hela saken i hamn på det sätt som de fyra partiledarna har kommit överens om.</textBlock>
    <textBlock id="i-07e3d539417cd14b">Man skyller denna blixtbehandling i riksdagen på hamstringsfaran. Ja, det är så dags nu. Man var när det gällde sockret synnerligen kvick att höja priset omedelbart. Detta är en vara som kanske de mindre inkomsttagarna skulle haft möjlighet att inköpa i något större utsträckning än vanligt. Men medan de hemligstämplade förhandlingarna pågick, släppte man i pressen ut rykten om att spritskatterna skulle komma att höjas. De penningstarka fick alltså varningar i god tid, och de har sannerligen utnyttjat situationen.</textBlock>
    <textBlock id="i-c00e925fb62ec4a2">Jag har från tillförlitligt håll uppgifter om att häromdagen insändes från en enskild person en rekvisition på spritdrycker för inte mindre än 27 000 kronor. En annan inköpte på stående fot spritdrycker för 12 000 kronor. Båda dessa tillhör de personer som gärna dricker en skål för kungen och för fosterlandets försvar och som anser att de nya punktskatterna är helt riktiga, därför att själva slipper de ju att bidra till dem.</textBlock>
    <textBlock id="i-2e3c2284bbe349ec">Vi kommunister kommer inte att medverka till dessa nya skatter. Vi anser</textBlock>
  </contentBlock>
  <contentBlock page="8" id="i-c4926dbe799179b6">
    <textBlock id="i-e438f1970b276d04">2 Första kammarens protokoll 1958. Nr 4</textBlock>
  </contentBlock>
  <contentBlock page="8" id="i-39daa3724dea0213">
    <textBlock id="i-cc4ba9eecc73337e">dem vara orättfärdiga skatter; de är fattigmansskatter. Det är de lägsta inkomsttagarna, det är de stora barnfamiljerna, pensionärerna och jämförliga grupper som brandskattas hårdast. Vi vill verkligen inte vara med på att beskatta pensionärernas sockerbit, deras lyse och värme, deras bordsdrycker och de cigarretter som de till äventyrs har råd att köpa och röka.</textBlock>
    <textBlock id="i-4faba88700dcbc61">Vi vill heller inte var med om den förhöjda bensinskatten som inte bara drabbar alla dem, vilka måste ha bil för att komma till sina arbetsplatser, utan också alla de andra, genom de fördyrade transporter och därmed de prisstegringar som blir följden av en sådan här skattehöjning.</textBlock>
    <textBlock id="i-fc612c64e47ebb23">Högerpartiet framställer ju sig självt som ett lågskatteparti och har drivit flera valrörelser med den parollen, Detta parti vidhåller alltjämt sitt krav på sänkning av bolagsskatten och skatterna för de stora inkomsttagarna, men när det nu gäller konsumtionsskatter av den typ, som här är föreslagen, går högern villigt och glatt med i valsen. Naturligtvis gör man det. De skatter det här gäller drabbar ju inte med ett enda öre bolag och banker och i praktiken inte heller de stora inkomsttagarna.</textBlock>
    <textBlock id="i-9f4c0219371e8090">De som har inkomster på 50 000 kronor eller 100 000 kronor eller mer, kan ju med stort jämnmod ta den genomsnittliga ökning av konsumtionsutgifterna på mellan 300 och 400 kronor om året som de nya skatterna innebär. De behöver inte inskränka sin konsumtion. För dem innebär de nya skatterna möjligen någon promille mindre i förmögenhetsökning än vanligt, men det är naturligtvis mycket fördelaktigare än om statens medelsbehov hade täckts på den direkta beskattningens väg.</textBlock>
    <textBlock id="i-34cbb258a445c5ad">Helt annorlunda ställer sig frågan för vanliga människor, d. v. s. för de omkring 50 procent av inkomsttagarna som förtjänar högst 15 000 kronor om året. Med en mycket måttlig konsumtion av skattebelagda varor tvingas en normal-</textBlock>
  </contentBlock>
  <contentBlock page="8" id="i-be60631093c2bbd0">
    <textBlock id="i-7c5eb6a7ccded523">familj inom dessa inkomstgrupper — när nu de nya skatterna har genomtrumfats utöver de gamla som finns -— att betala</textBlock>
  </contentBlock>
  <contentBlock page="9" id="i-1d5721fa82df7bf4">
    <textBlock id="i-a8791fe5c37b5e90">10 Nr 4</textBlock>
  </contentBlock>
  <contentBlock page="9" id="i-50c5168784fcad39">
    <textBlock id="i-489984c39b593686">Lördagen den 8 februari 1938</textBlock>
  </contentBlock>
  <contentBlock page="9" id="i-bd5a989fa44dce1d">
    <textBlock id="i-a8959262c9065227">Kungl. proposition ang. höjd indirekt beskattning</textBlock>
  </contentBlock>
  <contentBlock page="9" id="i-f51375d695dd22fc">
    <textBlock id="i-ad250b5b82d74c46">inte mindre än omkring 1 500 kronor om året i indirekt skatt. Det utgör cirka 10 procent av lönen för dem som har 15 000 kronor, och för de många, som har lägre inkomster, blir den procentuella andel av förtjänsten, som staten lägger vantarna på, ännu större.</textBlock>
    <textBlock id="i-33a622a44edc78f3">Nu motiverar man de nya skatterna uteslutande med upprustningen. Redan kommande budgetår skall — om det föreliggande förslaget går igenom — de löpande utgifterna för militära ändamål pressas upp till 2 700 miljoner mot 2 240 miljoner i nu gällande budget. Om man därtill lägger kapitalutgifter, pensionskostnader och annat som redovisas på kapitalbudgeten, närmar man sig i raskt tempo den fantastiska summan av 3 miljarder om året för upprustningen.</textBlock>
    <textBlock id="i-93acbaa9e4c760aa">Därtill innehåller — såvitt jag har kunnat se av pressreferaten — den uppgörelse som träffats, att riksdagen nu skall binda sig för en årlig utgiftsökning under tio år på 2,5 procent av själva grundbeloppet. Därutöver kommer de s. k. automatiska ökningarna, prisstegringar, löneökningar och sådant.</textBlock>
    <textBlock id="i-b5666ad6efcab75e">Det innebär, att vi om tio år skall betala mellan 3,5 och 4 miljarder till rustningar. Det är enligt min mening en orimlig politik. I stället för att företa en grundlig översyn av vår försvarsordning — vilket vi kommunister har förordat för att anpassa denna till den tid vi 1ever i — vill man konservera en föråldrad försvarsorganisation som är orimligt dyrbar och som dessutom är ineffektiv när det gäller dess främsta uppgift, nämligen att vara ett neutralitetsförsvar.</textBlock>
    <textBlock id="i-3a7cc8f795030b40">Den uppgörelse, som nu träffats för en tioårsperiod, är inte försvarlig ur demokratisk synpunkt. Vi har valår i år — det kanske rent av blir två val. Men folket ställs inför fullbordat faktum i denna livsviktiga fråga och får inte tillfälle att i val påverka den kommande utformningen av vårt försvar. Det är sådant som kallas att lyfta försvarsfrågan över partierna. Men i verkligheten är det här fråga om en kapitulation från regeringen inför de borgerliga påtryckningarna både när det gäller skattepolitiken och när det gäller de militära utgifterna. Vi</textBlock>
  </contentBlock>
  <contentBlock page="9" id="i-530ce083f2442574">
    <textBlock id="i-d2a754fcaefe5815">beklagar denna kapitulation och vi vägrar att medverka i den. Vi gör det i den bästa överensstämmelse med de stora löntagargrupper, som är regeringspartiets huvudsakliga underlag bland väljarna. På arbetsplatserna, i fackföreningarna och fackförbunden och i organisationer, som tillhör regeringspartiet, växer oppositionen. Vi stöder den och anser den enbart nyttig. Kanske kan den bidra till att ge regeringen den råg i ryggen som tydligen är nödvändig. Det får inte vara så i fortsättningen, att segerherrarna i sådana här frågor blir generalerna, intressenterna i rustningsindustrien, herr Hjalmarson och herr Ohlin.</textBlock>
    <textBlock id="i-c018a020a00686d1">Vi är djupt oeniga med regeringen när det gäller den politik regeringen knäsatt i dessa frågor. Vi vänder oss emot den chockartade blixtbehandling, som inpiskarna avser att praktisera. Vi håller på riksdagsmännens rätt till fastställd motionstid och möjlighet att sätta sig in i regeringspropositionerna. Men då vi förstår, att det i nuvarande läge inte går att hindra den kränkning av arbetsordningen, som en del partiledningar kommit överens om, har vi till detta sammanträde väckt en motion, som innebär avslag på propositionen nr 50.</textBlock>
    <textBlock id="i-0cb54c1aa441872d">Jag hemställer att motionen remitteras till vederbörande utskott samtidigt med propositionen.</textBlock>
  </contentBlock>
  <contentBlock page="9" id="i-42afdfdd5dfeccb2">
    <textBlock id="i-d0dbdae4106d97af">Herr statsrådet STRÄNG:</textBlock>
    <textBlock id="i-e649a81171e80a93">Herr talman! Till skillnad från herr Öhman har jag inget behov av någon förövning här i kammaren i dag till den debatt som skall hållas nästa vecka i anledning av propositionen. Jag kan emellertid redan i dag lova herr Öhman, att därest han lugnar sig några dagar, skall jag då försöka lägga till rätta alla de missförstånd och misstag och — som jag avlyssnade det — ganska grova ovederhäftigheter, som präglade hans inlägg här i dag.</textBlock>
  </contentBlock>
  <contentBlock page="9" id="i-b8bcebf5d9a16261">
    <textBlock id="i-6c0f0c4c25d5966b">Herr ÖHMAN (k):</textBlock>
    <textBlock id="i-608a2ca9ef1952fa">Herr talman! Jag ber att få tacka herr statsrådet för vänligheten att börja nästa vecka lägga till rätta mina ovederhäftigheter. Det hade ju varit mycket bättre,</textBlock>
  </contentBlock>
  <contentBlock page="10" id="i-a311482dee4cc32f">
    <textBlock id="i-b80cd61bfc92ff5c">Lördagen den 8 februari 1958</textBlock>
  </contentBlock>
  <contentBlock page="10" id="i-4756887b38f97040">
    <textBlock id="i-7c92e33f2c0ed353">Nr 4 11</textBlock>
  </contentBlock>
  <contentBlock page="10" id="i-20c3381a34a0094a">
    <textBlock id="i-25528a90c472fdd9">Kungl. proposition ang. höjd indirekt beskattning</textBlock>
  </contentBlock>
  <contentBlock page="10" id="i-40e7de1569b00ae1">
    <textBlock id="i-a0ce3b4f86f3f3ee">om herr Sträng haft möjligheter att göra det redan i dag, men jag avvaktar med stort intresse bevisföringen till det påstående, som herr Sträng nu gjort.</textBlock>
  </contentBlock>
  <contentBlock page="10" id="i-e387cd3fb065fc2f">
    <textBlock id="i-5a9cf3148921ca40">Efter härmed slutad överläggning hänvisades ifrågavarande kungl. proposition till bevillningsutskottet, till vilket utskott jämväl skulle överlämnas de i anledning av propositionen inom kammaren nu avgivna yttrandena.</textBlock>
  </contentBlock>
  <contentBlock page="10" id="i-aae3485cc6d4ede7">
    <textBlock id="i-e3b0c938a74f4032">Anmäldes och hänvisades till bevillningsutskottet följande under sammanträdet till herr talmannen avlämnade motioner:</textBlock>
    <textBlock id="i-aeeb4a7e1d58c3ed">nr 314, av herr Elofsson, Gustaf, i anledning av Kungl. Maj:ts proposition med förslag till höjd indirekt beskattning; och</textBlock>
    <textBlock id="i-cf3f2b86a6974775">nr 315, av herr Öhman m. fl., i samma ämne.</textBlock>
  </contentBlock>
  <contentBlock page="10" id="i-e1ffcc95fc4910bc">
    <textBlock id="i-13b6534e3a8417e8">Anmäldes och bordlades</textBlock>
  </contentBlock>
  <contentBlock page="10" id="i-7d15d52e8cf90167">
    <textBlock id="i-4f544078b7786c4d">statsutskottets utlåtanden:</textBlock>
  </contentBlock>
  <contentBlock page="10" id="i-13eb97290532330a">
    <textBlock id="i-7690984d5e2a41a1">nr 13, i anledning av Kungl. Maj:ts i statsverkspropositionen gjorda framställning om anslag för budgetåret 1958/ 59 till oförutsedda utgifter;</textBlock>
    <textBlock id="i-f4fca5101be0512d">nr 15, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957/ 58, i vad propositionen avser justitiedepartementets verksamhetsområde;</textBlock>
    <textBlock id="i-db95637d5b1e3338">nr 17, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957 / 58, i vad propositionen avser socialdepartementets verksamhetsområde, jämte i ämnet väckta motioner m,. m.;</textBlock>
    <textBlock id="i-a5aaa5e1077bda20">nr 18, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957/ 58, i vad propositionen avser kommunikationsdepartementets verksamhetsområde;</textBlock>
    <textBlock id="i-d8fa6690a90b0c47">nr 20, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957 / 58, i vad propositionen avser ecklesiastikdepartementets verksamhetsområde;</textBlock>
  </contentBlock>
  <contentBlock page="10" id="i-32f0c42a50ded5c9">
    <textBlock id="i-641382661b253712">nr 22, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957 / 58, i vad propositionen avser inrikesdepartementets verksamhetsområde;</textBlock>
    <textBlock id="i-f933a9d1bd55da39">nr 23, i anledning av Kungl. Maj:ts i statsverkspropositionen gjorda framställning angående stat för statens allmänna fastighetsfond för budgetåret 1958/59;</textBlock>
    <textBlock id="i-c3ec4a8a198eb350">nr 24, i anledning av Kungl. Maj:ts proposition angående fortsatt disposition av vissa äldre anslag; och</textBlock>
    <textBlock id="i-a8a888d5ebbf0822">nr 25, i anledning av Kungl. Maj:ts proposition angående överlåtelse av vissa kronan tillhöriga fastigheter, m. m.;</textBlock>
  </contentBlock>
  <contentBlock page="10" id="i-ea2c1913f628a50b">
    <textBlock id="i-bc9e0711fb4cb154">bevillningsutskottets betänkanden:</textBlock>
    <textBlock id="i-ac003410f9bd8494">nr 1, i anledning av Kungl. Maj:ts proposition angående fortsatt tullfrihet i vissa fall för Rädda barnens riksförbund för kläder, beklädnadsmateriel och livsförnödenheter;</textBlock>
    <textBlock id="i-8eecc7c580fed655">nr 2, i anledning av Kungl. Maj:ts proposition angående bemyndigande för Kungl. Maj:t att besluta i fråga om vissa postavgifter; och</textBlock>
    <textBlock id="i-e2cee57c33860d13">nr 3, i anledning av Kungl. Maj:ts proposition angående bemyndigande för Kungl. Maj:t att förordna om visst undantag från stämpelplikt enligt förordningen den 19 november 1914 (nr 383) angående stämpelavgiften, m. m.;</textBlock>
  </contentBlock>
  <contentBlock page="10" id="i-1571f7e003eb0265">
    <textBlock id="i-e6bbf34f295a7a1f">första lagutskottets utlåtanden:</textBlock>
    <textBlock id="i-5d69293b0af79847">nr 1, i anledning av Kungl. Maj:ts proposition med förslag till lag om förlagsinteckning i vissa oljelager m. m.;</textBlock>
    <textBlock id="i-f4b79f239c1c44e9">nr 2, i anledning av Kungl. Maj:ts proposition med förslag till lag angående fortsatt giltighet av lagen den 21 december 1949 (nr 655) med särskilda bestämmelser om utskrivning från sinnessjukhus; och</textBlock>
    <textBlock id="i-d623cc0542e53840">nr 3, i anledning av Kungl. Maj:ts proposition med förslag till lag om fortsatt giltighet av lagen den 21 mars 1952 (nr 98) med särskilda bestämmelser om tvångsmedel i vissa brottmål;</textBlock>
  </contentBlock>
  <contentBlock page="10" id="i-b2843d41bf50360b">
    <textBlock id="i-c58b8f368a89e6da">tredje lagutskottets utlåtanden:</textBlock>
    <textBlock id="i-a139bcaa46fc4d68">nr 1, i anledning av Kungl. Maj:ts proposition med förslag till förordning om ändrad lydelse av 39 $ förordningen den</textBlock>
  </contentBlock>
  <contentBlock page="11" id="i-4638b9c71e6f0e80">
    <textBlock id="i-9ad522bdf23ab3a0">12 Nr 4 22 juni 1934 (nr 320) angående grunder för förvaltningen av viss kronoegendom;</textBlock>
    <textBlock id="i-4a8a34e488bab3ea">nr 2, i anledning av Kungl. Maj:ts proposition angående ersättning från kyrkofonden för övertalig personal vid domänverket; och</textBlock>
    <textBlock id="i-e7503c844e323d19">nr 3, i anledning av Kungl. Maj:ts proposition med förslag till lag om ändrad lydelse av 11 kap. 4 $ vattenlagen; samt</textBlock>
  </contentBlock>
  <contentBlock page="11" id="i-c5ba6fe4120cae7d">
    <textBlock id="i-73f80dc50365ba92">jordbruksutskottets utlåtanden:</textBlock>
  </contentBlock>
  <contentBlock page="11" id="i-250ebbc12d399fda">
    <textBlock id="i-012ec8d6ecaa42e6">nr 2, i anledning av Kungl. Maj:ts proposition angående utgifter å tilläggsstat II till riksstaten för budgetåret 1957/58,</textBlock>
  </contentBlock>
  <contentBlock page="11" id="i-59e16bdf8d63aae5">
    <textBlock id="i-b27c68e368acbb02">Lördagen den 8 februari 1958</textBlock>
  </contentBlock>
  <contentBlock page="11" id="i-e75bf9b711253947">
    <textBlock id="i-2859dd2f2635ca21">såvitt propositionen avser jordbruksärenden; och</textBlock>
    <textBlock id="i-2d5f6b5b97eebda1">nr 3, i anledning av Kungl. Maj:ts proposition angående befrielse i vissa fall från betalningsskyldighet till kronan m. m.</textBlock>
  </contentBlock>
  <contentBlock page="11" id="i-1b75a2ba0010dad7">
    <textBlock id="i-bba6df82b9838293">Justerades protokollsutdrag för denna dag, varefter kammarens sammanträde avslutades kl. 14.20.</textBlock>
    <textBlock id="i-f7d67cc41d9535ba">In fidem</textBlock>
  </contentBlock>
  <contentBlock page="11" id="i-296f9f8e2484e9f1">
    <textBlock id="i-b18966fea66bc81d">G. H. Berggren</textBlock>
  </contentBlock>
  <contentBlock page="11" id="i-a3202ce537402bbf">
    <textBlock id="i-492a148a44311fae">Stockholm 1958. Kungl. Boktryckeriet P. A. Norstedt &amp; Söner 580267</textBlock>
  </contentBlock>
</protocol>
