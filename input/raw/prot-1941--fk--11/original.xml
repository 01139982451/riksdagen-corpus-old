<protocol id="prot-1941--fk--11">
  <contentBlock page="0" id="i-62b25de06d50bd79">
    <textBlock id="i-a406c93e86bfed4e"> </textBlock>
  </contentBlock>
  <contentBlock page="0" id="i-17a41601a243d0df">
    <textBlock id="i-33d65aa74cc815c2">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-380cd58a65e87869">
    <textBlock id="i-3c22b2fd2d0d1187">1941. Första kammaren. Nr Il.</textBlock>
  </contentBlock>
  <contentBlock page="0" id="i-be953f8731bea77e">
    <textBlock id="i-3b508208e660896d"> </textBlock>
  </contentBlock>
  <contentBlock page="0" id="i-317480a1c22d2dc4">
    <textBlock id="i-8526cbab5107a6d5"> </textBlock>
  </contentBlock>
  <contentBlock page="0" id="i-2fc57bcbfccd2077">
    <textBlock id="i-b6baf5b2a080b3ed">YOnsdagen den 26 februari.</textBlock>
  </contentBlock>
  <contentBlock page="0" id="i-726c4ea856b7b6b6">
    <textBlock id="i-2863d637b19a590f">Kammaren sammanträdde kl. 11 f. m.</textBlock>
  </contentBlock>
  <contentBlock page="0" id="i-c43f515c98021b84">
    <textBlock id="i-19174639b311990b">Herr statsrådet Rosander avlämnade Kungl. Maj:ts propositioner:</textBlock>
    <textBlock id="i-e91dad3c010c6baa">S 81, angående försäljning av en kronan tillhörig fastighet i Jokkmokks socken; |</textBlock>
    <textBlock id="i-5003c1efb7a6c3fd">nr 82, angående godkännande av enligt lagen den 13 juni 1921 om förvaltning av bysamfälligheter och därmed jämförliga samfällda ägor och rättigheter fattade beslut om försäljning av vissa för Bodens bys m. fl. skifteslag samfällda markområden m. m.; samt</textBlock>
    <textBlock id="i-31786c3b732c014e">nr 88, angående löneklassplacering för vissa lärare.</textBlock>
  </contentBlock>
  <contentBlock page="0" id="i-0b696aa9c979fa26">
    <textBlock id="i-4e0222aae8a67a77">Föredrogs och hänvisades till bevillningsutskottet Kungl. Maj:ts proposition nr 80, angående temporär utsträckning av rätten för fiskefartyg att intaga gods från provianteringsfrilager i vissa städer.</textBlock>
  </contentBlock>
  <contentBlock page="0" id="i-cb258daa5ecac747">
    <textBlock id="i-29a04084715abbe6"> </textBlock>
  </contentBlock>
  <contentBlock page="0" id="i-08fe69424fa985b4">
    <textBlock id="i-5e31ea3841f2f411">Föredrogos och hänvisades till jordbruksutskottet Kungl. Maj:ts propositioner:</textBlock>
  </contentBlock>
  <contentBlock page="0" id="i-5176e3a94a6a1c9b">
    <textBlock id="i-50599fb237529547">nr 84, med förslag till lag angående ändring i vissa delar av lagen den 12 april 1935 (nr 105) om bekämpande av smittsamma husdjurssjukdomar (epizootilag); och</textBlock>
  </contentBlock>
  <contentBlock page="0" id="i-71331dbd22729c60">
    <textBlock id="i-6159776765653e20">nr 85, angående disponerande av avkastningen av statens hästavelsfond.</textBlock>
  </contentBlock>
  <contentBlock page="0" id="i-41c75df7e6b23660">
    <textBlock id="i-f1fadc9e58bf4112">Föredrogs ånyo och företogs punktvis till avgörande statsutskottets utlåtande nr 3, angående regleringen för budgetåret 1941/42 av utgifterna under riksstatens tredje huvudtitel, innefattande anslagen till utrikesdepartementet.</textBlock>
  </contentBlock>
  <contentBlock page="0" id="i-80afb3a02d0e7eaa">
    <textBlock id="i-07a91db8edaff78b">Punkterna 1—212. Vad utskottet hemställt bifölls.</textBlock>
  </contentBlock>
  <contentBlock page="0" id="i-512db17fb712c0a9">
    <textBlock id="i-3c07dac9c3a6cb83">Punkten 13. Lades till handlingarna.</textBlock>
  </contentBlock>
  <contentBlock page="0" id="i-321d721fea54ed96">
    <textBlock id="i-6068f8330a5bcf40">Punkterna 14—20.</textBlock>
  </contentBlock>
  <contentBlock page="0" id="i-967a42f6f9cc7339">
    <textBlock id="i-3ad5495079ac4db2">Vad utskottet hemställt bifölls. Första kammarens protokoll 1941. Nr 11. 1</textBlock>
  </contentBlock>
  <contentBlock page="1" id="i-bdd50ccb31505017">
    <textBlock id="i-80f88cf49bf8910d">2 Nr 11. Onsdagen den 26 februari 1941.</textBlock>
  </contentBlock>
  <contentBlock page="1" id="i-30db9aeef9941ed7">
    <textBlock id="i-cc02d03d3d205290">Anslag till Punkten 21.</textBlock>
  </contentBlock>
  <contentBlock page="1" id="i-38a10ef46eab5945">
    <textBlock id="i-30338215fea7a4a1">”Irbate för Kungl. Maj:t hade föreslagit riksdagen att till upplysningsarbete för fre-</textBlock>
  </contentBlock>
  <contentBlock page="1" id="i-630a99b4146c63af">
    <textBlock id="i-d4d85806869eeb4f">freden. den för budgetåret 1941/42 anvisa ett anslag av 10,000 kronor.</textBlock>
  </contentBlock>
  <contentBlock page="1" id="i-ad66ce6e8bde7ee1">
    <textBlock id="i-c6edcaaef89b5022">I detta sammanhang hade utskottet till behandling förehaft</textBlock>
  </contentBlock>
  <contentBlock page="1" id="i-e747877a8a97cb8a">
    <textBlock id="i-05dc3e55f3e6cdbc">dels en inom första kammaren av herr E. G. C. Brandt väckt motion (nr 74), vari hemställts, att riksdagen för budgetåret 1941/42 måtte bevilja ctt oavkortat anslag av 15,000 kronor till upplysningsarbete för freden;</textBlock>
  </contentBlock>
  <contentBlock page="1" id="i-9d9e4868e5cd04cf">
    <textBlock id="i-929a70bcf81d8109">| dels ock en inom samma kammare av herr Joh. Nilsson i Malmö väckt motion (nr 132), vari hemställts, att anslaget till upplysningsarbete för freden måtte bibehållas vid nu utgående belopp 15,000 kronor.</textBlock>
  </contentBlock>
  <contentBlock page="1" id="i-b5c38960f72dd06d">
    <textBlock id="i-d989fb8d4d7a0a7a">Utskottet hade i den nu föredragna punkten på åberopade grunder hemställt, att riksdagen måtte, med bifall till Kungl. Maj:ts förslag samt med avslag å motionerna I: 74 och I: 132, till Upplysningsarbete för freden för budgetåret 1941/42 anvisa ett anslag av 10,000 kronor.</textBlock>
  </contentBlock>
  <contentBlock page="1" id="i-17f6ccfba3464e44">
    <textBlock id="i-8592a94264edc89d">Herr Nilsson, Johan, i Malmö: Herr talman! Om jag haft tillfälle närvara 1 statsutskottet, då tredje huvudtit&amp;ln där behandlades, skulle jag vid den nu föredragna punkten låtit anteckna en avvikande mening.</textBlock>
    <textBlock id="i-79b75973beea5b9d">I budgeten året 1938/1939 var anslaget till upplysningsarbetet för freden uppe i 30,000 kronor, och något tidigare ett par tusen kronor till. I fjol nedsatte emellertid den dåvarande departementschefen anslaget med 15,000 kronor, alltså med hälften, en ovanligt hård nedskrivning på en gång. Av denna nedskrivning, som riksdagen då godkände, har troligtvis den nuvarande departementschefen känt sig uppmuntrad, ty i sitt budgetförslag nedsatte han anslaget med ytterligare 5,000 kronor.</textBlock>
    <textBlock id="i-7bf15f6c0fae4daa">Man kan ju kanske tycka, att det nuvarande politiska läget icke skulle lämpa sig för någon upplysningsverksamhet för fredliga syften. Kriget mellan vissa nationer talar ju i detta ögonblick sitt eget hårda språk. Och många människor i stora delar av världen äro så ofria, att de icke tillåtas ha någon mening alls om vare sig krig eller fred. Men detta bör väl dock inte hindra oss, framför allt i de neutrala länderna, att värna om fredens idéer och söka föra dess idéer vidare ut till andra länder, vi, som först och sist måste ställa vårt hopp och vår tillit till freden.</textBlock>
    <textBlock id="i-060bd73896e367b1">Även om de krigförande icke skulle anse sig vara nära ett fredsslut, så är det väl ingenting som hindrar oss neutrala att fråga oss, hur världen skall komma att se ut, när kanonerna en gång ha tystnat. Vi se den redan framför oss, söndertrasad, fattig och lidande. Man kanske kan invända, att när världen i så fall kommer att vara ruinerad, behöver den icke tänka på fredsupplysning; freden kommer av sig själv, när krigstiden förbrukat alla tillgångar. Detta kan ju i viss mån vara riktigt. Men då behövas också fredsorganisationerna. De böra då stå färdiga i alla länder för att sprida upplysning om freden och söka hindra en ny katastrof.</textBlock>
    <textBlock id="i-f86ba3ad80a72d3e">Det är därför som det är så betydelsefullt, att vi nu icke genom en alltför långt driven snålhet omöjliggöra fredsorganisationernas existens. Vi ha under fullständig enighet inom riksdagen och inom vårt folk offrat miljarder för att säkra landets försvarsberedskap. Men lika nödvändigt som det är för en nation utanför kriget att hålla sig beredd, ifall den blir angripen, lika nödvändigt är det att under krigstid tänka på freden och göra något för densamma. Det är i detta fall hedrande för Sverige att göra det ena utan att försumma det andra.</textBlock>
    <textBlock id="i-5cbe0237aa76d942">Det fredsanslag av 30,000 kronor, som utgick 1939, hade säkerligen utan skada för försvarsberedskapen eller statsfinanserna kunnat utgå även i fort-</textBlock>
  </contentBlock>
  <contentBlock page="2" id="i-26e82b1768786fd0">
    <textBlock id="i-e707ab0ab3951652">Onsdagen den 26 februari 1941. Nr 11. 3</textBlock>
  </contentBlock>
  <contentBlock page="2" id="i-c8041f34608d6954">
    <textBlock id="i-b317369828a732c4">Anslag till upplysningsarbete för freden. (Forts.) sättningen. Nu har emellertid detta anslag nedskrivits med 20,000 kronor, och därmed har man hindrat, för att icke säga omöjliggjort fredsorganisationernas existens. Det är dock att hoppas, att man till ett kommande år ger tillbaka vad man under dessa två år har skrivit bort.</textBlock>
    <textBlock id="i-b9f54e22f0135665">Herr talman! Jag vet att det icke kan betyda så särdeles mycket, om jag yrkar bifall till min motion, som frågan nu ligger till. Men jag gör detta yrkande i alla fall utan att därför tänka besvära kammaren med någon begäran om votering.</textBlock>
  </contentBlock>
  <contentBlock page="2" id="i-b03084a616f5e0c5">
    <textBlock id="i-50f205f1688e004b">I detta anförande instämde herrar Karl August Johanson, Svedberg, Sten, Karl Andersson, Verner Andersson, Nils Elowsson, Leander, Elmgren och Johan Bärg.</textBlock>
  </contentBlock>
  <contentBlock page="2" id="i-4e6567f3dbd50509">
    <textBlock id="i-2cee1eef64839a19">Herr Andrén: Herr talman! Då den föregående ärade talaren sökte motivera ett förhöjt anslag på denna punkt, gjorde han det med en hänvisning till att det gällde att värna fredens idé. Ja, detta är förvisso en mycket stor, men i nuvarande situation också en mycket otacksam uppgift. Framför allt fruktar jag, att de organisationer, som herr Johan Nilsson närmast avsåg, inte mäkta med denna stora uppgift.</textBlock>
    <textBlock id="i-518252e3191250c6">Det finnes för närvarande åtminstone två slags pacifism. Den ena pacifismen är den vanliga människans naturliga känsla för krigets ohygglighet, för fredens välsignelser och framför allt för anfallskrigets förkastlighet. Det är en känsla som vi alla dela. Jag tror därför icke, att en pacifistisk rörelse av detta slag har något ärende i vårt land för närvarande. Den har ingen uppgift att fylla, ty den slår upp öppna dörrar. Det behövs inga organisationer, det behövs ingen propaganda och det behövs intet statsanslag för en sådan saks skull.</textBlock>
    <textBlock id="i-67e7b823079ac9b3">Men det finns en annan pacifism och en pacifism, som har ett ärende, men ett synnerligen olämpligt ärende. Det är en pacifism, som arbetar i värnpliktsvägrans och defaitismens tjänst. Jag tror att vi allesammans kunna vara ense om, att när vi 1 denna stund göra vårt bästa för att upprätthålla och stärka svensk försvarsvilja och svensk försvarsberedskap, så är det inte en lämplig tidpunkt att stödja en pacifistisk rörelse av detta slag.</textBlock>
    <textBlock id="i-1c368052e7b9dd92">Det anslag, som det här närmast gäller, har sedan flera år tillbaka framför allt använts för upplysningsarbete i internationella frågor, och det är en sak, som vi väl alla måste finna synnerligen betydelsefull. Vi veta nogsamt, att vi i vårt utrikespolitiska tänkande i alltför hög grad ha dirigerats av önskedrömmar utan kontakt med den internationella politikens realiteter. Att få bort dessa önskedrömmar och få in mera kunskap — det är verkligen en uppgift, som är värd att fyllas, och det är med hänsyn därtill, herr talman, som jag tillåter mig att i all korthet yrka bifall till statsutskottets förslag under förevarande punkt.</textBlock>
  </contentBlock>
  <contentBlock page="2" id="i-91bae8ebf1498543">
    <textBlock id="i-a8fdfa4299b4e19c">Herr Nilsson, Johan, i Malmö: Jag kan, herr talman, inte alls instämma i vad den siste ärade talaren yttrade beträffande lämpligheten av att för närvarande bedriva upplysningsverksamhet angående freden. Jag har sagt, att man kan ha delade meningar om den saken. Men jag tror också, att det med tanke på framtiden är betydelsefullt att inte glömma, att det måste komma någonting efter detta krigstillstånd. Om man anslår ett par tiotal tusen kronor till fredsupplysning, så är det ingenting som skadar eller minskar intresset för försvarsberedskapen. Om den äro vi fullkomligt eniga. Men, som jag yttrade i mitt lilla anförande, det ena goda utesluter inte det andra, och därför vidhåller jag mitt yrkande om bifall till motionen.</textBlock>
  </contentBlock>
  <contentBlock page="3" id="i-0e0af04361503207">
    <textBlock id="i-d9833b2b1aa3c62f">4 Nr 11. Onsdagen den 26 februari 1941.</textBlock>
  </contentBlock>
  <contentBlock page="3" id="i-52bdf59f9fa3d5f4">
    <textBlock id="i-cc0236ebab444079">Anslag till upplysningsarbete för freden. (Forts.)</textBlock>
    <textBlock id="i-03263ff99c7ee4d8">Sedan överläggningen ansetts härmed slutad, gjordes enligt de därunder förekomna yrkandena propositioner, först på bifall till vad utskottet i den under behandling varande punkten hemställt samt vidare på bifall till utskottets hemställan med den ändring, att anslagsbeloppet bestämdes till 15,000 kronor; och förklarades den förra propositionen, som upprepades, vara med övervägande ja besvarad.</textBlock>
  </contentBlock>
  <contentBlock page="3" id="i-c2d004b270545566">
    <textBlock id="i-1f090d33e861ea1f">Punkterna 22—24. Vad utskottet hemställt bifölls.</textBlock>
  </contentBlock>
  <contentBlock page="3" id="i-010c1bae7dbc5151">
    <textBlock id="i-593185e59383456f"> </textBlock>
  </contentBlock>
  <contentBlock page="3" id="i-8f8e03851e5cfc7e">
    <textBlock id="i-5707943d10f6144a">Föredrogs ånyo och företogs punktvis till avgörande statsutskottets utlåtande nr 9, angående regleringen för budgetåret 1941/42 av utgifterna för kapitalinvestering i avseende å postverket, telegrafverket, statens järnvägar och statens vattenfallsverk.</textBlock>
  </contentBlock>
  <contentBlock page="3" id="i-084d700a5a154963">
    <textBlock id="i-ef4aacaa938c4a4d">Punkterna 1—5. Vad utskottet hemställt bifölls.</textBlock>
  </contentBlock>
  <contentBlock page="3" id="i-74cb24cece6ee4f9">
    <textBlock id="i-08f79eee37370929">Punkten 6. Lades till handlingarna.</textBlock>
  </contentBlock>
  <contentBlock page="3" id="i-4c71ea4a14a250b0">
    <textBlock id="i-8dcb370a0ae31a2c">Punkterna 7—16. Vad utskottet hemställt bifölls.</textBlock>
  </contentBlock>
  <contentBlock page="3" id="i-b5620501fcc08903">
    <textBlock id="i-8beeea8f79a2f42a">Punkten 17. Lades till handlingarna.</textBlock>
  </contentBlock>
  <contentBlock page="3" id="i-71ff3bc1bdd8aef4">
    <textBlock id="i-0ae548adbc5a4012">Punkterna 18—31. Vad utskottet hemställt bifölls.</textBlock>
  </contentBlock>
  <contentBlock page="3" id="i-8e1e9d2f85d45f0a">
    <textBlock id="i-01ecb7c31464717b">Föredrogos ånyo och företogos punktvis till avgörande statsutskottets utlåtanden:</textBlock>
  </contentBlock>
  <contentBlock page="3" id="i-f64fe4f70932f0d3">
    <textBlock id="i-a256444c5de9840e">nr 19, i anledning av Kungl. Maj:ts proposition angående utgifter å tilläggsstat II till riksstaten för budgetåret 1940/41, i vad propositionen avser hovoch slottsstaterna;</textBlock>
    <textBlock id="i-25fbb3e4d21929b8">nr 21, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1940/41, i vad propositionen avser utrikesdepartementets verksamhetsområde;</textBlock>
    <textBlock id="i-991b8a5332b7e0c7">nr 22, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1940/41 i vad propositionen avser försvarsdepartementets verksamhetsområde; samt</textBlock>
    <textBlock id="i-47e3edb2dbebafed">nr 23, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1940/41, i vad propositionen avser socialdepartementets verksamhetsområde.</textBlock>
  </contentBlock>
  <contentBlock page="3" id="i-f021c739bbaeabb5">
    <textBlock id="i-1cdb5fcf615c7bee">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="4" id="i-c0858b693e3217c1">
    <textBlock id="i-e0cd30520e7c898a">Onsdagen den 26 februari 1941. Nr 11. 5</textBlock>
  </contentBlock>
  <contentBlock page="4" id="i-5cd52d35cb6c52ca">
    <textBlock id="i-8ab6bb0cf51f596d">Föredrogs ånyo och företogs punktvis till avgörande statsutskottets utlåtande nr 24, i anledning av Kungl. Maj:ts proposition angående utgifter å tillläggsstat II till riksstaten för budgetåret 1940/41, i vad propositionen avser kommunikationsdepartementets verksamhetsområde.</textBlock>
  </contentBlock>
  <contentBlock page="4" id="i-8c17e5650201edf5">
    <textBlock id="i-321b5daab1b00417">Punkten 1. Lades till handlingarna.</textBlock>
  </contentBlock>
  <contentBlock page="4" id="i-9d1cd0f663c36fb3">
    <textBlock id="i-a6db54be1c0d5427">Punkterna 2—140. Vad utskottet hemställt bifölls.</textBlock>
  </contentBlock>
  <contentBlock page="4" id="i-5bb58facd2be888b">
    <textBlock id="i-ab2a6fa1850c8654">Föredrogos ånyo statsutskottets utlåtanden:</textBlock>
    <textBlock id="i-4b6937af24c8470f">nr 26, i anledning av Kungl. Maj:ts proposition angående utgifter å tilläggsstat II till riksstaten för budgetåret 1940/41, i vad propositionen avser handelsdepartementets verksamhetsområde;</textBlock>
    <textBlock id="i-dee9ba40ff3ce99f">nr 30, i anledning av Kungl. Maj:ts förslag om kapitalinvesteringar i luftfartsfonden;</textBlock>
    <textBlock id="i-d7462dc6a0cf8e88">nr 31, i anledning av Kungl. Maj:ts proposition angående förstärkning av fjärde huvudtitelns anslag till kommittéer och utredningar genom sakkunniga;</textBlock>
    <textBlock id="i-8b3cc26895b5dc58">nr 32, i anledning av Kungl. Maj:ts proposition angående upplåtelse av rätt till bearbetande av icke inmutningsbara mineralfyndigheter å kronojord; samt</textBlock>
    <textBlock id="i-3f439b67e79c049b">nr 33, i anledning av Kungl. Maj:ts i statsverkspropositionen framlagda förslag till stat för luftfartsfonden m. m.</textBlock>
  </contentBlock>
  <contentBlock page="4" id="i-8644e82e8b2af6ce">
    <textBlock id="i-2d40cb0d8bf19d33">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="4" id="i-81fe72c5f931edc2">
    <textBlock id="i-867930795ff14b9e">Föredrogos ånyo bankoutskottets utlåtanden:</textBlock>
    <textBlock id="i-96c33b5097c0f10f">nr 7, i anledning av väckt motion om dyrtidstillägg till den hos riksdagens kamrar, utskott och kansli tillfälligt anställda personalen;</textBlock>
    <textBlock id="i-9dbd4ad97039ad40">nr 8, i anledning av Kungl. Maj:ts proposition angående utgifter å tilläggsstat II till riksstaten för budgetåret 1940/41, i vad propositionen avser tolfte huvudtiteln, innefattande anslagen till pensionsväsendet; samt</textBlock>
    <textBlock id="i-229b5ae62f5075fa">nr 9, i anledning av Kungl. Maj:ts proposition angående utgifter å tilläggsstat II till riksstaten för budgetåret 1940/41, i vad propositionen avser huvudtiteln Riksdagen och dess verk m. m.</textBlock>
  </contentBlock>
  <contentBlock page="4" id="i-d08a1f69b084f253">
    <textBlock id="i-b25277f6ad8ccd3e">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="4" id="i-b8d428df08bd5344">
    <textBlock id="i-96d24e4016e3c569">Föredrogs ånyo och företogs punktvis till avgörande bankoutskottets utlåtande nr 12, angående regleringen för budgetåret 1941/42 av utgifterna under riksstatens tolfte huvudtitel, innefattande anslagen till pensionsväsendet, utom i vad angår anslaget till allmänna indragningsstaten.</textBlock>
  </contentBlock>
  <contentBlock page="4" id="i-603502fde936e3ff">
    <textBlock id="i-b39e22a677870192">Punkterna 1—14. Vad utskottet hemställt bifölls.</textBlock>
  </contentBlock>
  <contentBlock page="4" id="i-1ac63d04075dca16">
    <textBlock id="i-129889b7a7c95216">Punkten 5. Lades till handlingarna.</textBlock>
  </contentBlock>
  <contentBlock page="5" id="i-f94fd8524623ad50">
    <textBlock id="i-9f0b156a650569b7">Ang. stödjande av odlingen av vissa kulturväxter.</textBlock>
  </contentBlock>
  <contentBlock page="5" id="i-ecb030f2f909fe5f">
    <textBlock id="i-0755e2434dc84fb6">6 Nr 11. Onsdagen den 26 februari 1941.</textBlock>
  </contentBlock>
  <contentBlock page="5" id="i-15e5b1328bb11c88">
    <textBlock id="i-bc802cc047c22112">Föredrogos ånyo andra lagutskottets utlåtanden:</textBlock>
    <textBlock id="i-4e4926344c76c093">nr 2, i anledning av väckt motion om viss ändring i lagen den 12 maj 1917 om expropriation;</textBlock>
    <textBlock id="i-9030ab8de1c7c2ab">nr 3, 1 anledning av väckt motion angående viss ändring i förordningen om erkända sjukkassor; samt</textBlock>
    <textBlock id="i-fc4fbfec8e479bc7">nr 4, i anledning av Kungl. Maj:ts proposition med förslag till lag angående ändrad lydelse av 12 $ lagen den 18 juni 1937 (nr 382) om barnbidrag, m. m.</textBlock>
  </contentBlock>
  <contentBlock page="5" id="i-1eda9ebfab30c82d">
    <textBlock id="i-7abb40e97b87f20c">Vad utskottet i dessa utlåtanden hemställt bifölls.</textBlock>
  </contentBlock>
  <contentBlock page="5" id="i-ff8ccb79c485eb86">
    <textBlock id="i-279f8cf0bc7e91e4"> </textBlock>
  </contentBlock>
  <contentBlock page="5" id="i-05caebf29ec18b3b">
    <textBlock id="i-bc0fab4e48323500">Herr statsrådet Domö avlämnade Kungl. Maj:ts propositioner:</textBlock>
  </contentBlock>
  <contentBlock page="5" id="i-41e87c16f8a25fc9">
    <textBlock id="i-19e9d0dd3bf22310">nr 83, angående anslag till Flygtekniska försöksanstalten: Utrustning m. m.; nr 87, angående anslag till Statens hantverksinstitut: Utrustning; samt nr 89, angående anslag till statens sekundärlånefond för rederinäringen.</textBlock>
  </contentBlock>
  <contentBlock page="5" id="i-3c3dd667dbd88d22">
    <textBlock id="i-ff9d95c9d14ff86b">Föredrogs ånyo jordbruksutskottets utlåtande nr 6, i anledning av Kungl. Maj:ts proposition angående åtgärder till stödjande av odlingen av vissa kulturväxter.</textBlock>
  </contentBlock>
  <contentBlock page="5" id="i-caff45fc23bd8678">
    <textBlock id="i-9b2a3be80f52bea5">Med tillstyrkande av Kungl. Maj:ts i proposition nr 29 framlagda förslag hade utskottet i förevarande utlåtande hemställt, att riksdagen måtte medgiva, att stöd för odlingen av vissa i propositionen omförmälda kulturväxter finge ordnas i huvudsaklig överensstämmelse med av departementschefen i statsrådsprotokollet över jordbruksärenden för den 10 januari 1941 uppdragna riktlinjer.</textBlock>
  </contentBlock>
  <contentBlock page="5" id="i-69f0a88d90b68950">
    <textBlock id="i-fcd0f3ecfdc50107">Reservation hade anmälts av herr Bondeson, som likväl ej antytt sin åsikt.</textBlock>
  </contentBlock>
  <contentBlock page="5" id="i-617ba076bc2987fe">
    <textBlock id="i-878e4c0547e3829f">Herr Bondeson: Herr talman! Det stöd som i den kungl. propositionen nr 29 upptages för odlingen av vissa kulturväxter har i stort sett utformats på samma sätt som föregående år, dock så att det under 1940 gällande inlösningspriset av 75 öre per kg för bruna bönor slopats. Under föregående år har stöd lämnats för odlingen av linfrö, vallmofrö, rapsfrö, sojabönor, hampfrö och ärter, och i år tillkomma vitsenapsfrö och solrosfrö. Härom är ingenting att säga, men jag och många med mig kunna ej riktigt förstå varför de bruna bönorna blivit styvbarn och, som departementschefen säger, icke behöva få stöd i annan form »än att införseln av sådana regleras i anslutning till produktionskostnaderna». Häri har även utskottet instämt. Då jag emellertid avlämnat en blank reservation i utskottet, vill jag med några ord belysa varför Jag gjort detta.</textBlock>
    <textBlock id="i-f3e799f36d1d79b3">Skånes fröodlingsförening har till jordbruksutskottet avlåtit en skrivelse, vari föreningen söker belysa varför den anser att det föreslagna stödet ej är tillfyllest. Utskottet har emellertid avfärdat denna skrivelse genom att i sitt utlåtande endast omnämna att Skånes fröodlingsförening ingivit en skrivelse till utskottet i ämnet. Det är det hela. För att kammarens ledamöter skola få veta vad som förekommer i denna skrivelse skall jag, herr talman, tillåta mig att anföra en del därav. Det heter där:</textBlock>
    <textBlock id="i-9cb98779cd45c0a7">» Skånes Fröodlingsförening, som bl. a. har till uppgift att främja odlingen av köksväxter, anser det ej vara tillfyllest, att statens stöd åt odlingen av bruna bönor utgår på sätt som föreslagits i propositionen, enär förutsättningen för att odlingen av bruna bönor kan få önskvärd omfattning är att odlarna finna avsättning för den producerade varan och till pris, som kan anses vara skäligt. Föreningen vill därför fästa uppmärksamheten på vikten av att säk-</textBlock>
  </contentBlock>
  <contentBlock page="6" id="i-660bcf1f9415087e">
    <textBlock id="i-30093b3d49cb66e0">Onsdagen den 26 februari 1941. Nr 11. 7</textBlock>
  </contentBlock>
  <contentBlock page="6" id="i-b4bf04f1a7696f33">
    <textBlock id="i-66af7bfd4c629ce1">Ang. stödjande av odlingen av vissa kulturväxter. (Forts.) raste stöd beredes bönodlingen, i likhet med vad som föreslagits för matärter, enär det i annat fall kan befaras, att odlingen av detta växtslag ånyo går tillbaka. Detta stöd torde lämpligen böra lämnas genom reglering av införseln från utlandet, i enlighet med vad som föreslagits i propositionen, samt dessutom genom ett inlösningspris av 75 öre pr kg.</textBlock>
    <textBlock id="i-1c57e18592d75c99">Inom vårt land åtgår årligen för direkt konsumtion c:a 40,000 dt bruna bönor för såväl statens som kommunala inrättningars och enskildas räkning. Denna kvantitet kan med fördel odlas inom landet, och åtgår härför en areal av c:a 2,000—2,500 ha. Odlingen kan bedrivas vid såväl större som mindre egendomar, men särskilt utbredd brukar den vara hos de mindre lantbrukare, vilka genom handplockning framställa sina bönpartier 1 färdigt skick att avyttras direkt genom detaljhandeln.</textBlock>
    <textBlock id="i-cdbb07d34d5aa501">Då utsäde för närvarande finnes inom landet, bör odlingen av bruna bönor under innevarande år erhålla sådan omfattning, att tillgången på detta viktiga livsmedel kan säkerställas för konsumtionsåret 1941—1942.»</textBlock>
    <textBlock id="i-96e6962b40b5e81c">Så långt fröodlingsföreningens skrivelse.</textBlock>
    <textBlock id="i-c241c12dc02df626">Det är ju ingalunda okänt att för närvarande importeras åtskilligt med bruna bönor. Intet ont häri, men nog skulle de kölar som föra dessa bruna bönor över haven kunna föra andra, mera viktiga varor, när vi själva kunna odla vårt behov av bruna bönor. Statsrådet har visserligen sagt att införseln skall regleras i anslutning till produktionskostnaden. Jag vill ställa den frågan till herr statsrådet: Vad är produktionskostnaden? Var går gränsen? I Amerika köper man i dag bruna bönor för 38 öre pr kg, men de kalkyleras 1 vårt land till 73—985 öre, och minutpriset ligger betydligt högre. Odlarna av bruna bönor hade säkerligen liksom odlarna av oljeväxter och ärter varit mera tillfredsställda, om de haft ett fixt pris även på bruna bönor, innan de gå att »i mörka mullen mylla sitt frö för kommande skörd».</textBlock>
    <textBlock id="i-8d6eb41997b4eb23">Då tyvärr ingen motion om visst garantipris föreligger, har jag, herr talman, ingenting annat att göra än att å odlarnas — både de små och de stora odlarnas — vägnar framföra det önskemålet att de måtte få ett underhandsmeddelande om var gränsen för produktionskostnaden går och när en reglering eventuellt kan vara att vänta.</textBlock>
  </contentBlock>
  <contentBlock page="6" id="i-ef496d9bcc95bee4">
    <textBlock id="i-07a81a11801fa256">Herr statsrådet Pehrsson-Bramstorp: Jag kan besvara herr Bondesons fråga genom att ställa en motfråga: Vilket pris anser herr Bondeson lämpligt? I livsmedelskommissionens förslag nämnes att priset rör sig om kr. 1:25, och under sådana förhållanden har man inte ansett det nödvändigt att fastställa något särskilt pris. Men även om man fastställer ett inlösningspris, är det Ju nödvändigt att reglera importen, ty de svenska odlarna ha ingen glädje av att priset är så och så högt, om man inte samtidigt genom en importreglering förhindrar att större kvantiteter inkomma till lägre pris. Man vinner följaktligen genom en tillfredsställande importreglering hela det syfte som herr Bondeson vill uppnå.</textBlock>
  </contentBlock>
  <contentBlock page="6" id="i-ef78361e39a7bef3">
    <textBlock id="i-9582fd359bd6b98c">Herr Bondeson: Jag är herr statsrådet mycket tacksam för detta svar, men jag fick inte svar på den stora frågan: Vad är produktionskostnaden? Var går gränsen? — Vi veta att de bruna bönor som komma till Göteborg kalkyleras till ett betydligt lägre pris än de som gå över Petsamo, men även om, som vi innerligt hoppas, importen över Göteborg kan upprätthållas, bli importprisen sådana att en inhemsk odling inte kan löna sig.</textBlock>
  </contentBlock>
  <contentBlock page="6" id="i-a4123b77edcf861e">
    <textBlock id="i-031078fbf8babaf1">Efter härmed slutad överläggning bifölls vad utskottet i det nu ifrågavarande utlåtandet hemställt.</textBlock>
  </contentBlock>
  <contentBlock page="7" id="i-8ec094d6e8c46dab">
    <textBlock id="i-97bf14bcf64bd2cb">8 Nr 11. Onsdagen den 26 februari 1941.</textBlock>
  </contentBlock>
  <contentBlock page="7" id="i-94547f668fb4f6bf">
    <textBlock id="i-a4b1c0f6a8a21792">Vid förnyad föredragning av jordbruksutskottets utlåtande nr 7, i anledning av väckt motion om viss utredning rörande den lägre fiskeriadministrationens omorganisation, bifölls vad utskottet i detta utlåtande hemställt.</textBlock>
  </contentBlock>
  <contentBlock page="7" id="i-07119c0a3a32d1b7">
    <textBlock id="i-51c7493974e2eb17"> </textBlock>
  </contentBlock>
  <contentBlock page="7" id="i-a712ebfe06248656">
    <textBlock id="i-172ec1072a853d3e">Vid föredragning av Kungl. Maj:ts denna dag avlämnade propositioner nr 81—383 och 87—89 blevo desamma på begäran bordlagda.</textBlock>
  </contentBlock>
  <contentBlock page="7" id="i-1e5f9f0b8d8d5dc0">
    <textBlock id="i-865a1b6bdef283f6">Justerades protokollsutdrag för denna dag, varefter kammarens sammanträdde avslutades kl. 11.43 f. m.</textBlock>
  </contentBlock>
  <contentBlock page="7" id="i-754657519a6de70b">
    <textBlock id="i-b88ef213cc2e39db">In fidem G. H. Berggren.</textBlock>
  </contentBlock>
  <contentBlock page="7" id="i-850d220a5994fb1e">
    <textBlock id="i-8dc52d6a818925ce">Stockholm 1941. Kungl. Boktryckeriet P. A. Norstedt &amp; Söner. 410948</textBlock>
  </contentBlock>
</protocol>
