<protocol id="prot-1941-höst-fk--48">
  <contentBlock page="0" id="i-ae3fb76d75393f1c">
    <textBlock id="i-15404bbe75d08c39">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-c1ad0be140e6d7c6">
    <textBlock id="i-2e1eb4755eb31c61">1941. Första kammaren. Nr 48.</textBlock>
  </contentBlock>
  <contentBlock page="0" id="i-19cde3c2cbcc6906">
    <textBlock id="i-355b46ec8dfcb3c8"> </textBlock>
  </contentBlock>
  <contentBlock page="0" id="i-1a5f45609eb0be79">
    <textBlock id="i-b66100e989a1337d"> </textBlock>
  </contentBlock>
  <contentBlock page="0" id="i-235a52016876f5ca">
    <textBlock id="i-051a75a62b3d5a4d">Tisdagen den 25 november.</textBlock>
  </contentBlock>
  <contentBlock page="0" id="i-693e6d5f16da780a">
    <textBlock id="i-f3d5628ce99a9533">Kammaren sammanträdde kl. 4 e. m.</textBlock>
  </contentBlock>
  <contentBlock page="0" id="i-72f250aac9867b5c">
    <textBlock id="i-9bd79cc9d696132a"> </textBlock>
  </contentBlock>
  <contentBlock page="0" id="i-421859d26d78b195">
    <textBlock id="i-0542c10163d74441">Justerades protokollen för den 19 och den 22 innevarande månad.</textBlock>
  </contentBlock>
  <contentBlock page="0" id="i-8025bf2b6a7f3f5f">
    <textBlock id="i-f651ef3dc6fcae54"> </textBlock>
  </contentBlock>
  <contentBlock page="0" id="i-38af0f731a037e3b">
    <textBlock id="i-5c7b37b0b31167ae">Föredrogos och hänvisades till statsutskottet Kungl. Maj:ts propositioner:</textBlock>
    <textBlock id="i-bcaf91b6488af20e">nr 336, angående anslag till ersättningsbyggnad av jagare;</textBlock>
    <textBlock id="i-2eb7d0af37ff53b1">nr 337, angående förstärkning av riksräkenskapsverkets administration; och</textBlock>
    <textBlock id="i-c134b157852d93d6">nr 338, angående anslag till vissa brandskyddsanordningar vid försvarsväsendet.</textBlock>
  </contentBlock>
  <contentBlock page="0" id="i-9c0543e1100efd55">
    <textBlock id="i-9fd764dd3edfffdb">Föredrogs Kungl. Maj:ts proposition nr 339, med förslag till allmänna tjänsteoch familjepensionsreglementen m. m.</textBlock>
  </contentBlock>
  <contentBlock page="0" id="i-dd4cf7c0ac77b426">
    <textBlock id="i-e5695216b7a46c77">Herr Johansson, Johan Bernhard: Herr talman! Den proposition, nr 339, som nu skall remitteras till utskott, avser ju ett synnerligen stort och betydelse- Me ärende, och propositionen omfattar ju, som vi se, inte mindre än 272 trycksidor.</textBlock>
    <textBlock id="i-e33efc125624607f">Jag finner det ganska betänkligt, att man vid denna höstsession så sent för</textBlock>
    <textBlock id="i-155ba438da3a93ea">riksdagen framlägger ett så stort och omfattande ärende. Dess behandling förefaller bli så pass besvärlig och tidsödande, att utsikten att kunna avsluta riksdagen i början eller medio av december nu synes utesluten. Det hade säkerligen varit önskvärt, om denna proposition fått anstå till den lagtima riksdagen, som ju tar sin början i januari månad. - Jag har härmed, herr talman, velat ge uttryck för den betänksamhet jag känner inför att ett så stort och viktigt ärende framlägges vid denna sena tidpunkt under riksdagen. Det hade givetvis varit önskvärt, att då det gäller detta ärende få förlängd motionstid, men med hänsyn till den sena tidpunkten på riksdagen är väl detta icke möjligt.</textBlock>
    <textBlock id="i-ce61f676e79f88a2">Jag har velat foga detta uttalande till remissen av den ifrågavarande propositionen.</textBlock>
  </contentBlock>
  <contentBlock page="0" id="i-15e65e4e3fea6733">
    <textBlock id="i-54beff22bb5dd014">Efter härmed slutad överläggning hänvisades ifrågavarande kungl. proposition till bankoutskottet.</textBlock>
  </contentBlock>
  <contentBlock page="0" id="i-c162f06aa45f4137">
    <textBlock id="i-d7dadf7051070e88">Till utskottet skulle jämväl överlämnas det i anledning av propositionen inom kammaren nu avgivna yttrandet.</textBlock>
  </contentBlock>
  <contentBlock page="0" id="i-93ac1416f0237b17">
    <textBlock id="i-85d4f46f98317ba8">Föredrogs och hänvisades till statsutskottet Kungl. Maj:ts proposition nr 340, angående vissa med genomförandet av ny organisation för värnpliktigas inskrivning och redovisning sammanhängande frågor.</textBlock>
  </contentBlock>
  <contentBlock page="0" id="i-b8fa17050ec68c74">
    <textBlock id="i-09e34eec8f50349a">Första kammarens protokoll 1941. Nr 48. I</textBlock>
  </contentBlock>
  <contentBlock page="0" id="i-8481dd71c486031e">
    <textBlock id="i-4465114edc9e1ec9">Kungl. pro-</textBlock>
    <textBlock id="i-4ff9f1d6a3d04e72">position ang.</textBlock>
    <textBlock id="i-f0b5d7e3889ab70a">nya pensions-</textBlock>
    <textBlock id="i-ce5ac7f0ce5582df">reglementen m. m.</textBlock>
  </contentBlock>
  <contentBlock page="1" id="i-53a00225de4f9802">
    <textBlock id="i-bfbd6197c5de6456">2 Nr 48. Onsdagen den 26 november 1941.</textBlock>
  </contentBlock>
  <contentBlock page="1" id="i-a6bdfc517c43a657">
    <textBlock id="i-dad1918cfdde86dc">Justerades protokollsutdrag för denna dag, varefter kammarens sammanträde avslutades kl. 4.05 e. m.</textBlock>
  </contentBlock>
  <contentBlock page="1" id="i-a2e616c085250671">
    <textBlock id="i-b70f41074a2aa4ed">In fidem Eric Carlén.</textBlock>
  </contentBlock>
  <contentBlock page="1" id="i-953efcac539d3a9b">
    <textBlock id="i-bed6ebde2b90864b">Onsdagen den 26 november.</textBlock>
  </contentBlock>
  <contentBlock page="1" id="i-2015516075f98fc6">
    <textBlock id="i-23aca8048544fd36">Kammaren sammanträdde kl. 11 f. m.</textBlock>
  </contentBlock>
  <contentBlock page="1" id="i-9888433a01c81936">
    <textBlock id="i-eb0fc23379de5127">Anmäldes och godkändes statsutskottets förslag till riksdagens skrivelser till Konnngen:</textBlock>
    <textBlock id="i-e8a72629d42fa691">nr 486, 1 anledning av Kungl. Maj:ts proposition angående utgifter å tillläggsstat I till riksstaten för budgetåret 1941/42, i vad propositionen avser försvarsdepartementets verksamhetsområde; och</textBlock>
    <textBlock id="i-bb35e02af94a943b">nr 487, i anledning av Kungl. Maj:ts framställningar om anslag å tilläggsstat I till riksstaten för budgetåret 1941/42 till förberedande åtgärder för mottagande av evakuerad civilbefolkning m. m. och till utrustning till provisoriska förlossningshem under utrymning.</textBlock>
  </contentBlock>
  <contentBlock page="1" id="i-2faa95c3dba28506">
    <textBlock id="i-17fb139bc50c2f6d">Ang. vissa — Hans excellens herr statsministern Hansson, som tillkännagivit, att han inträffade hade för avsikt att vid detta sammanträde besvara herr Stens interpellation anhändelser. gående vissa inträffade olyckshändelser, erhöll ordet och anförde: Herr talman! Med hänvisning till några stora olyckshändelser i vårt land under senaste tiden har herr Sten med första kammarens tillstånd till mig riktat en interpellation 1 syfte att få del av regeringens synpunkter på vad sålunda inträffat. Av interpellanten nämnas särskilt järnvägsolyckan i Krylbo 19 juli, katastrofen på Hårsfjärden 17 september, olyckorna vid flygvapnet och olyckan vid hemvärnsfesten i Löberöd 24 augusti. Interpellanten önskar veta om olycksfallfrekvensen inom någon av försvarets eller den civila verksamhetens grenar är oroväckande i förhållande till verksamhetens nuvarande omfattning och om åtgärder vidtagits 1 syfte att i möjligaste mån begränsa riskerna för dylika olyckor. Som svar på interpellationen vill jag anföra följande. Vid försvarsväsendet ha sedan den 1 september 1939 inträffade olyckshändelser krävt sammanlagt 264 dödsoffer, därav 30 under tiden september—december 1939, 128 under år 1940 och 106 under år 1941. Vid armén vållade olyckshändelser 6 dödsfall under tiden 1 september— 31 december 1939, 87 dödsfall under år 1940 och 16 dödsfall under tiden 1 januari—1 oktober 1941. Av de dödsfall, som inträffade under år 1940, belöpte 44 på Armasjärviolyckan. Uppgifterna hänföra sig till all militärtjänstgöring, sålunda icke enbart till beredskapstjänstgöring. Under denna tid av nära två år inträffade alltså — om katastrofen vid Armas- Järvi undantages — sammanlagt 65 dödsoffer vid armén. Av dessa 65 dödsolyckor hava enligt uppgift några inträffat utom tjänsten. Av de återstående äro vissa av den art, att de lika väl kunnat inträffa, om vederbörande icke fullgjort militärtjänstgöring. Av dödsfallen hava 17 vållats av bileller motorcykelolyckor, 11 av drunkning, 5 av tågeller cykelolyckor, 2 av brännskador, 7 av skenolyckor o. dyl., 2 av benbrott, 6 av garageförgiftning m. m. samt 4 av olyckor vid idrottsövning o. dyl. 11 av dödsolyckorna ha vållats av vådaskott.</textBlock>
  </contentBlock>
  <contentBlock page="2" id="i-9d39220883b0adf9">
    <textBlock id="i-049b29df834e7e86">Onsdagen den 26 november 1941. Nr 48. 3</textBlock>
  </contentBlock>
  <contentBlock page="2" id="i-2cf9818cf2fb43b4">
    <textBlock id="i-f49703905500586a">Ang. vissa inträffade olyckshändelser. (Forts.)</textBlock>
    <textBlock id="i-d4e4267e0f53408f">Vid marinen inträffade i slutet av år 1939 10 dödsfall genom olyckshändelser under tjänstgöring. Motsvarande antal var under år 1940 15. Hitintills under år 1941 hava timat 45 dödsfall av samma anledning.</textBlock>
    <textBlock id="i-7f2eecf3fdeebec5">Av dessa sammanlagt 70 dödsoffer vid marinen krävde jagarkatastrofen vid Hårsfjärden 33 dödsoffer, en ångpanneexplosion 10 dödsoffer och en explosionsolycka i samband med hemtagning av en främmande paravan med tillhörande ståltross med sprängkapslar 9 dödsoffer och minkatastrofen utanför Ölands ostkust 23 november 10 dödsoffer. Av de återstående 8 dödsolyckorna inträffade 2 vid en fartygskollision. En furir och en sjöman ha gått över bord och drunknat under hårt väder. En besättningsman har gått över bord och överseglats av ett efterföljande fartyg. En sjöman har skadats så svårt vid en olycka i maskinrum, att han sedermera avled. En man skadades till döds av en ståltross vid rundtagning av ett fartyg. En man fick huvudet avslaget av ett lågt gående flygplan. Vissa av dessa olyckor äro att tillskriva oförsiktighet eller bristande påpasslighet från de förolyckades sida.</textBlock>
    <textBlock id="i-9894345c8a4c19f5">Vid flygvapnet var antalet dödsfall genom olyckshändelser 14 under år 1939 och 26 under år 1940. Under tiden 1 januari—24 november i år ha 45 dödsolyckor inträffat.</textBlock>
    <textBlock id="i-a5357f305a570449">Bland de olyckshändelser inom försvarsväsendet, som inträffat år 1941, är det förutom flygolyckorna speciellt jagarkatastrofen vid Hårsfjärden och dödsolyckan vid hemvärnsfesten i Löberöd samt minsprängningen utanför Ölands ostkust, som dragit uppmärksamheten till sig.</textBlock>
    <textBlock id="i-f462c8bd27022637">Vid explosionsolyckan vid Hårsfjärden gingo 33 man och 3 jagare förlorade. Utredning angående olyckans orsaker och förlopp pågår bland annat genom polismyndigheternas försorg och kan icke avslutas, förrän en teknisk undersökning av jagarna kunnat utföras. Denna undersökning i sin tur kan icke slutföras förrän alla jagarna bringats över vatten. Huru länge det kan dröja innan utredningen slutförts kan icke nu angivas.</textBlock>
    <textBlock id="i-0bf92a287be7bfdd">Något slutgiltigt besked om denna olyckas orsaker kan alltså ännu icke givas. Förhör, som hållits med de överlevande och med åsyna vittnen i övrigt samt med annan personal, hava emellertid lett fram till slutsatsen, att olyckan sannolikt orsakats av explosion av en torped på jagaren Göteborg, som förorsakat allvarliga skador på alla tre jagarna, så att pannbrännoljan i vissa tankar strömmat ut och antänts. Av den häftiga brand, som då uppstått, eller direkt av den första explosionen, ha nya explosioner av sjunkbomber och ammunition inträffat och lett till att jagarna allvarligt skadats och sjunkit.</textBlock>
    <textBlock id="i-fcd1ac2a31931482">Hur torpeden under angiven förutsättning bringats till explosion kan icke med bestämdhet fastställas och fordrar under alla förhållanden teknisk undersökning på sätt förut angivits. Att en torped av våda skulle ha utskjutits ur sin tub, så att den med spetsen träffat något föremål ombord med explosion som följd, anses av sakkunskapen som det tills vidare sannolikaste. Ingenting under utredningen hittills tyder på att sabotage förekommit, men givetvis lämnas den möjligheten icke ur sikte vid undersökningarna. Att allt skall göras för att utröna olyckans orsaker är självklart, och det finns anledning reagera mot de försök som göras att i propagandasyfte driva en viss mening om dess orsaker, medan undersökningarna alltjämt pågå.</textBlock>
    <textBlock id="i-ccf2d42856c1e148">Vid minkatastrofen utanför Ölands ostkust gingo som nämnts 10 man förlorade. Då en hjälpvedettbåt — en motorfiskebåt — halade ankartrossen till en bärgad mina för att få hem minans ankare, sprang stroppen på ett ledarblock. genom vilket hisståget löpte. Därvid uppstod en knyck i ankartrossen och strax efteråt skedde en explosion omedelbart akter om hjälpvedettbåten. Olyckan har sannolikt berott på att en annan mina än den bärgade varit insnärjd i dennas ankartross och släpats med. Vid knycken i ankartrossen har den sistnämnda</textBlock>
  </contentBlock>
  <contentBlock page="3" id="i-647f1867f192fce3">
    <textBlock id="i-13714613a5cc61c6">4 Nr 48. Onsdagen den 26 november 1941.</textBlock>
  </contentBlock>
  <contentBlock page="3" id="i-f2954530de82b1e9">
    <textBlock id="i-ce392297420764fa">Ang. vissa inträffade olyckshändelser. (Forts.) minan antingen blivit åverkad av trossen eller slagit mot hjälpvedettbåtens akterstäv med påföljd att minan exploderat. Olyckan måste betraktas som ren olyckshändelse framkallad av omständigheter som av personalen icke kunnat förutses.</textBlock>
    <textBlock id="i-ab129a5c4bffbcc9">Skjutolyckan vid hemvärnsfesten i Löberöd, varvid en pansarvärnskanon avlossades på sådant sätt, att 2 dödsoffer krävdes, har varit föremål för krigsrättsförfarande. Som ammunition för kanonen hade medförts fem patroner märkta med ordet »blind». Den åtalade fänrik Assarsson har uppgivit, att han medfört granaterna i tanke, att de icke voro försedda med laddning, medan de i själva verket voro s. k. blindgranater, d. v. s. skarpa patroner med granater utan laddning. Då blindgranaternas beteckning varit ägnad att inge Assarsson den föreställningen, att de icke voro skarp ammunition, har krigsrätten frikänt ÅA ssarsson och tvenne andra åtalade från ansvar.</textBlock>
    <textBlock id="i-7cd2fb60efdbe65e">Beträffande flygolyckorna har helt nyligen publicerats en kommuniké, i vilken man sökt klarlägga orsakerna till flyghaverierna och deras omfattning. Kommunikén ger vid handen, att antalet haverier för närvarande är absolut taget det största som någonsin förekommit i vårt land men även att antalet haverier med dödsfall relativt sett — alltså i förhållande till flygverksamhetens omfattning — är det lägsta under de senaste fem åren. Det är tyvärr ofrånkomligt, att antalet haverier ökas i proportion till antalet flygtimmar och att olyckshändelsernas antal blir större ju flera flygplan som det sammanlagda antalet flygtimmar fördelar sig på. Tyvärr är det också så, att haverierna oftast drabba elever och unga förare, vilkas antal under de senaste åren varit större än tidigare.</textBlock>
    <textBlock id="i-33c585f80b5b1453">En del av haverierna hava förorsakats därav, att ersättningsbränsle skadligt inverkat på vissa motordelar. Vad denna fråga beträffar, må framhållas, att det ansågs ur försörjningssynpunkt lämpligt, att så snart som möjligt taga ersättningsbränslet i bruk för att skona de befintliga förråden av högkvalitativt bränsle. Utförda försök gåvo vid handen att ersättningsbränslet hade lämpliga egenskaper. Dessa försök hade synbarligen icke gjorts så omfattande, som önskvärt vore, vilket kan förklaras av det trängande läget. Sedan numera på detta område erfarenheterna givit vid handen, att ersättningsbränslet har nyssnämnda menliga verkningar, ha erforderliga åtgärder vidtagits. En del haverier ha förorsakats av felbedömningar eller misstag hos den flygande personalen. Att genom utbildning förebygga detta är icke möjligt. Det bör framhållas, att på utbildningstidens längd eller utbildningens kvalitet ingen som helst avprutning gjorts trots beredskapen och trots den forcerade verksamhet, som flygvapnets utbyggande nödvändiggjort.</textBlock>
    <textBlock id="i-197a85cef27e5b83">Det kan icke med fog göras gällande, att olycksfrekvensen vid någon av försvarsväsendets grenar är oroväckande i förhållande till verksamhetens nuvarande omfattning. Visserligen är antalet olyckshändelser absolut taget stort. Relativt sett torde dock olycksfrekvensen icke kunna betraktas som osedvanlig. Det bör hållas i minnet, att knappast någonsin tillförne försvarsväsendet sysselsatt så stor personal som nu är fallet.</textBlock>
    <textBlock id="i-1d6e607f18ab680e">Trots allt förutseende och all varsamhet står det icke i mänsklig makt att helt undvika händelser av denna art. All militär utbildning och verksamhet äro förenade med vissa risker, som ökas i samma mån som försvarsmedlen mekaniseras och större krav ställas på individuell skicklighet vid dessas handhavande. I det allvarliga läge, i vilket landet befinner sig, ha övningar och utbildning måst bedrivas under så verklighetstrogna förhållanden som möjligt. och det har härvid icke kunnat undvikas, att riskerna för de enskilda blivit större. Erfarenheten har dock ansetts visa, att riskmomenten iinskas i samma mån som utbildningen förbättras.</textBlock>
  </contentBlock>
  <contentBlock page="4" id="i-9df352e9d4765c40">
    <textBlock id="i-d6e2632ca1433e7c">Onsdagen den 26 november 1941. Nr 48. 5</textBlock>
  </contentBlock>
  <contentBlock page="4" id="i-170056ae5c214788">
    <textBlock id="i-31e21e549eac0ae7">Ang. vissa inträffade olyckshändelser. (Forts.)</textBlock>
    <textBlock id="i-7973f457d93b56b3">De olyckshändelser, som inträffat vid försvarsväsendet, kunna uppdelas i två kategorier — dels sådana, som kunna för framtiden förebyggas, dels sådana, som bero på faktorer över vilka vi icke hava någon kontroll. De sistnämnda olyckshändelserna lämnas här därhän. Beträffande de förra ha förebyggande åtgärder vidtagits i den mån sådana genom vunna erfarenheter visat sig behövliga. Till belysning härav må följande anföras.</textBlock>
    <textBlock id="i-2f5d7f755fea09b7">En särskild undersökningskommission med uppgift att närmare utreda timade olyckshändelser vid handhavande av stridsladdade handgranater har genom försvarsmyndigheternas försorg tillsatts. Kommissionen har till uppgift att utreda orsakerna till olyckorna samt att lämna eventuella förslag till förebyggande åtgärder. Undersökningarna ha givit vid handen, att olyckshändelserna så gott som undantagslöst haft sin grund i bristfällig kännedom om materielen och i eftersättande av utfärdade säkerhetsåtgärder. En sammanställning av de viktigaste säkerhetsföreskrifterna har utarbetats och utsänts till samtliga förband, varjämte med ledning av kommissionens utredning ytterligare materiel tillställts förbanden, varvid orsakerna till olyckorna praktiskt belysts.</textBlock>
    <textBlock id="i-347790aa887833e0">I anledning av Löberödsolyckan hava, i syfte att hindra ytterligare misstag, ammunition intagits för ommärkning, varjämte för alla vapenslag gemensamma märkningsbestämmelser förberedas.</textBlock>
    <textBlock id="i-de25b2e0aa40b30f">Liksom vid kastning av stridsladdade handgranater hava skottoch bajonettskador i regel förorsakats genom eftersättande av givna föreskrifter. Dylika olyckshändelser hava icke ansetts kunna förebyggas annat än genom ökad utbildning och därmed ökad vana vid handhavande av dessa vapen. Att vårdslöshet beivras är en given sak. Några tillägg till utfärdade säkerhetsföreskrifter hava icke ansetts erforderliga.</textBlock>
    <textBlock id="i-a30c8fb5a8180034">I anledning av explosionsolyckan vid Hårsfjärden hava marinmyndigheterna vidtagit åtgärder för att åstadkomma ytterligare säkerhet för att icke torpeder sprängas ombord. Vidare hava föreskrifter utfärdats att tills vidare endast två jagare få ligga förtöjda sida vid sida. Sedan anordningar härför träffats, avser man att övergå till ett system med förläggning av varje jagare för sig. För förbättrande av brandskyddsanordningarna vid Hårsfjärden hava vissa förberedande åtgärder vidtagits.</textBlock>
    <textBlock id="i-007e4ecd5b5a5735">De undersökningar, som företogos med anledning av den förut nämnda ångpanneexplosionen, gåvo vid handen, att anledningen till olyckan var felaktig konstruktion av en ångpanna. Det inträffade gav omedelbart anledning till en noggrann undersökning av alla i flottan använda ångpannor av samma typ. I en del fall ha nya pannor eller panndelar anskaffats och i övriga fall underkastas pannorna noggrann kontroll.</textBlock>
    <textBlock id="i-68d990a09b61e042">Dödsolyckan vid hemtagningen av det utländska, sprängladdade paravansvepet berodde på att befälet icke hade kännedom om svepets konstruktion. I den mån kännedom om dylik främmande materiel vinnes, utarbetas närmare beskrivning, vilken tillställes fartygschefer och andra, som kunna tänkas komma i beröring med sådan materiel. Det kan i detta sammanhang förtjäna omnämnas, att flottans personal hittills desarmerat eller förstört över 660 minor och 245 sprängbojar utan att några andra olyckshändelser inträffat än den vid Ölands ostkust.</textBlock>
    <textBlock id="i-81861e4f5173f774">Vad slutligen flyghaverierna beträffar, så undersökas dessa, som bekant, av en särskild haverikommission. Om vid undersökningen materielfel, fel i utbildningsföreskrifter eller dylikt konstateras, utfärdas snarast de bestämmelser, som kunna erfordras för att förebygga ett upprepande av olyckan. Vid behov samarbetar haverikommissionen med andra myndigheter. exempelvis statens provningsanstalt. kriminaltekniska anstalten och polisen.</textBlock>
  </contentBlock>
  <contentBlock page="5" id="i-2bc09cf7f074270a">
    <textBlock id="i-1b1e9ed0fae3b5bd">6 Nr 48. Onsdagen den 26 november 1941.</textBlock>
  </contentBlock>
  <contentBlock page="5" id="i-edb18051d6fcb3c6">
    <textBlock id="i-5389d201195d23ae">Ang. vissa inträffade olyckshändelser. (Forts.)</textBlock>
    <textBlock id="i-3b41013dd19dbe18">Beträffande den civila verksamhetens grenar har icke en motsvarande undersökning, som den vid försvarsväsendet ansetts erforderlig. Jag begränsar mig därför till att här uppehålla mig något vid explosionsolyckan i Krylbo.</textBlock>
    <textBlock id="i-f32c365ffa9e828f">Av järnvägsstyrelsens undersökningar framgår, att varmgång icke torde ha förorsakat densamma. Polisutredningen har ännu icke kunnat helt slutföras. Enligt vad jag inhämtat ha emellertid undersökningarna hittills givit till resultat, att det är osannolikt att varmgång i lagerboxarna förorsakat eldens uppkomst, att man icke helt kan utesluta möjligheten av att eldsvådan uppkommit genom s. k. tjuvbromsning men att denna möjlighet är föga sannolik, att det icke är osannolikt att det i lasten ingående krutet genom friktion bringats till antändning, att möjligheten av sabotage icke kan uteslutas men att några bevis för sådant icke framkommit.</textBlock>
    <textBlock id="i-5fef1e6184eacbdc">I anledning av olyckshändelsen har järnvägsstyrelsen vidtagit vissa åtgärder avsedda att begränsa riskerna för liknande olycksfall. De väsentligaste av dessa äro följande:</textBlock>
    <textBlock id="i-2a1b0605be801c12">Explosiv vara av klass 2 behandlas numera som explosiv vara av klass 1, d. v. s. den framföres endast i särskilda tåg, s. k. kruttåg. |</textBlock>
    <textBlock id="i-1862f6c0b2d26289">Vid gränsstation inspekteras godset och dess stuvning av svensk sakkunnig. Vagnens tekniska beskaffenhet kontrolleras. Lagren undersökas och omsmörjas.</textBlock>
    <textBlock id="i-41cc0c539bf32252">Order ha utgått till personalen längs de linjer, där transitotågen framföras, att särskilt uppmärksamma om varmgång förekommer. Lager, som gått varma, undersökas särskilt för utrönande av orsaken.</textBlock>
    <textBlock id="i-d22dbe2fe976d272">Slutligen medföljer särskild beväpnad och med polismans befogenhet utrustad bevakningspersonal varje transitotransport av ammunition.</textBlock>
    <textBlock id="i-58dedc20e4fa1b46">Härmed har jag lämnat den belysning av de av interpellanten framförda spörsmålen, som nu är möjlig. Några särskilda synpunkter. utöver vad av redogörelsen framgått, har jag icke att anföra. Alla beklaga vi djupt de offer. som olyckshändelserna krävt. Att förutse och förekomma olyckor står icke i mänsklig makt, men att allt som i det avseendet är möjligt också måste göras är självklart.</textBlock>
  </contentBlock>
  <contentBlock page="5" id="i-66beee22de9fb5b3">
    <textBlock id="i-5d32c637b843f68d">Herr Sten: Jag ber, herr talman. att till statsministern få framföra mitt hjärtliga tack för det utförliga och klarläggande interpellationssvaret, som Jag också i god tid fått taga del av.</textBlock>
    <textBlock id="i-585626a60abac44c">Av detsamma framgår åtskilligt som icke var känt, då interpellationen framställdes. Sedan dess ha ju de olika utredningarna fortskridit och vissa resultat därav även delgivits allmänheten. Statsministerns sammanställning ger ett starkt intryck av med vilka stora absoluta tal vi dock efter våra förhållanden röra oss på dessa områden, även om de relativa talen icke ge anledning till särskild oro.</textBlock>
    <textBlock id="i-d78c51f818ecb7df">Av svaret framgår också att skärpt vaksamhet och skärpta säkerhetsåtgärder kommit till stånd på olika områden.</textBlock>
    <textBlock id="i-7069410380d8cf54">Beträffande Krylboolyckan kan man endast hoppas att ett fullständigt klarläggande skall vara möjligt att åstadkomma. Därtill kan man måhända även, utan att vara efterklok. beklaga att de åtgärder som vidtagits efter olyckan icke redan före densamma ansågos nödvändiga.</textBlock>
    <textBlock id="i-09c776783477725a">Ur försvarets och det frivilliga försvarsarbetets synpunkt är det att hoppas att ett återupprepande av en sådan olycka som den i Löberöd icke skall behöva befaras.</textBlock>
    <textBlock id="i-8b177e0fc368417c">De siffror som anföras i interpellationssvaret ge ett visst stöd åt en förhonppning att olyckornas antal inom försvarsväsendet skall bli mindre i år än i fjol. del berott på okunnighet och vårdslöshet bör denna nedåtgående tendens fortsätta.</textBlock>
  </contentBlock>
  <contentBlock page="6" id="i-6657849d9eec2838">
    <textBlock id="i-2d9b86b56ebf13ea">Onsdagen den 26 november 1941. Nr 48. 7</textBlock>
  </contentBlock>
  <contentBlock page="6" id="i-cd49cd6fbd384fe4">
    <textBlock id="i-b195b773f128791a">Ang. vissa inträffade olyckshändelser. (Forts.)</textBlock>
    <textBlock id="i-31480014a41b8ccc">Statsministern har naturligtvis rätt i att det finns olyckor av tvenne slag på detta område: sådana som kunna undvikas och sådana som icke kunna undvikas. Men proportionen dem emellan kan helt visst förskjutas, om myndigheter och enskilda alltid bekämpa både en slentrian och en sorglöshet, som måhända ligga för oss, och en hets eller ett tempo, som icke ligger för oss. Även olyckor på det civila området ha i detta avseende givit oss allvarliga tankeställare.</textBlock>
    <textBlock id="i-407dc12c7d7150d6">Den längre övningstid man nu fått och får bör göra det möjligt att ägna olycksfallsriskerna och deras förebyggande inom försvarsväsendet särskild uppmärksamhet på samma sätt som arbetarskydd och brandskydd blivit speciella arbetsuppgifter för olika parters samfällda ansträngningar i det civila.</textBlock>
    <textBlock id="i-7209ef80bbf3f1b3">I fråga om möjligheterna av sabotage i något fall ger interpellationssvaret anledning till understrykande av statsministerns reaktion mot ansvarslösa uttalanden, men även av den nya vaksamhetskampanjen som ju är riktad mot svenska medborgares tanklösa medverkan till sådana handlingar.</textBlock>
  </contentBlock>
  <contentBlock page="6" id="i-27a96fe0eaa624f2">
    <textBlock id="i-6e83a72fdc531895">Jämlikt 8 20 av kammarens ordningsstadga hade herr Petersson, Knut, till Ang. de &amp; k. statsrådet och chefen för försvarsdepartementet framställt följande fråga: permittent- &gt;Anser statsrådet att nuvarande kontroll och gällande föreskrifter äro till- !79nsporterna. fyllest för att hindra, att de s. k. permittenttransporterna begagnas för andra ändamål än de avsedda?»</textBlock>
  </contentBlock>
  <contentBlock page="6" id="i-1466e2cb5581bf6f">
    <textBlock id="i-e47323af471bffd2">Ordet lämnades till herr statsrådet och chefen för försvarsdepartementet Sköld, som meddelat, att han hade för avsikt att vid detta sammanträde besvara herr Knut Peterssons berörda fråga, och nu yttrade: Herr Knut Petersson har till mig riktat följande fråga:</textBlock>
    <textBlock id="i-934a258491c938d6">Anser statsrådet att nuvarande kontroll och gällande föreskrifter äro tillfyllest för att hindra, att de s. k. permittenttransporterna begagnas för andra ändamål än de avsedda.</textBlock>
    <textBlock id="i-2d14f9fa8d56a105">Ehuru ärenden av ifrågavarande slag icke handläggas av mig, vill jag ändock meddela följande som svar på frågan.</textBlock>
    <textBlock id="i-4cbd0f72e9a15122">Till de civila och militära tjänstemän, som handha kontrollen av permittentresorna, ha meddelats instruktioner och föreskrifter, vilka anslutit sig till gällande överenskommelser angående transporterna. Vid kontrollen har i stort sett intet förekommit, som innebär avsteg från överenskommelserna. Sedan det visat sig, att med transporter vid ett par tillfällen medföljt personer, beträffande vilka delade meningar kunnat råda, huruvida de fyllt förutsättningarna därför, men beträffande vilka från svensk sida avsikten icke varit, att de skulle få medfölja tågen, ha bestämmelserna ytterligare preciserats och skärpta instruktioner rörande kontrollen meddelats. Förstärkning av kontrollpersonalen har också vidtagits.</textBlock>
    <textBlock id="i-d7ff921c79f8c54c">Den framställda frågan anser jag mig därför kunna besvara jakande.</textBlock>
  </contentBlock>
  <contentBlock page="6" id="i-a71805396707701a">
    <textBlock id="i-fe3bc64e4db8ae91">Herr Petersson, Knut: Herr talman! Jag beklagar att min fråga fått en oriktig adress. Den riktades till försvarsministern i tron att kontrollen över dessa transporter omhänderhades av krigsmakten. Så mycket mer tacksam är jag givetvis för att han velat besvara frågan. Denna tacksamhet förringas ju icke i någon mån, utan blir tvärtom så mycket större, genom att försvarsministern sett sig i stånd meddela, att skärpta bestämmelser utfärdats och att en bättre kontroll i framtiden är att förvänta.</textBlock>
    <textBlock id="i-e70862011636b9e4">Frågan var givetvis föranledd av en bekant händelse, som på sistone varit på tal i pressen och som givit upphov till en del, man kan gott säga, misstro bland allmänheten. Jag har fattat saken så, att dessa transporter voro avsedda uteslutande för den tyska krigsmakten, men av vad som framkommit i sam-</textBlock>
  </contentBlock>
  <contentBlock page="7" id="i-8d5ae3b556d48ece">
    <textBlock id="i-3f742104d72f8a93">Interpellation ang. de 8. k. arbetslägren.</textBlock>
  </contentBlock>
  <contentBlock page="7" id="i-8c9af58e1898a0f5">
    <textBlock id="i-a064c2e4b370c262">8 Nr 48. Onsdagen den 26 november 1941.</textBlock>
  </contentBlock>
  <contentBlock page="7" id="i-a676a70f54a2335a">
    <textBlock id="i-94a9ac39ec4156af">Ang. de s. k. permittenttransporterna. (Forts.) band med den nyss berörda händelsen tycks framgå, att även civila personer medfölja. Så har ju också uppgivits i pressen, och man har väl inte någon anledning att tvivla på det. Jag skulle vilja uttala förhoppningen att civila personer för framtiden överhuvud taget icke tillåtas medfölja ifrågavarande transporter. Om de äro avsedda för militärerna, böra de icke utsträckas till att omfatta även civila. Det minsta man kan begära är väl att vederbörande uppträda i den tyska krigsmaktens uniform. På annat sätt kan man ju inte kontrollera att det verkligen är tysk militär.</textBlock>
    <textBlock id="i-6fa4282ce3eb681e">Vidare skulle jag vilja uttrycka det önskemålet, att man icke lämnar tillträde åt personer av norsk nationalitet. När det gäller sådana, måste presumtionen vara att det icke är fråga om en fullt frivillig trafik. Man har ingen anledning förutsätta att norska medborgare, även om de råka tillhöra den tyska krigsmakten, resa ned till Tyskland för att rekreera sig.</textBlock>
    <textBlock id="i-d5e126ac7a3db032">Jag vill bara tillägga, herr talman, att det är bättre om vi i detta avseende tillämpa alltför stränga regler än om vi slarva med kontrollen. Det är ju ändå så, att vi i vårt förhållande till Norge inte ha så värst mycket till godo. Det vore olyckligt för Nordens framtid, om vi ytterligare belastade balansen.</textBlock>
  </contentBlock>
  <contentBlock page="7" id="i-36330b21e3ee51ce">
    <textBlock id="i-6b17b65abc9e296a">Herr Ström, Fredrik, erhöll på begäran ordet och anförde: Herr talman! Jag ber att få framställa följande interpellation.</textBlock>
    <textBlock id="i-636d19a944e1b149">Det har kommit till undertecknads kännedom, att militära myndigheter i samråd med civila myndigheter upprättat ett eller flera s. k. arbetskompanier eller arbetsläger. De inkallade stå där under militärt befäl, klädseln är uniform men beväpning saknas, varför de sålunda icke kunna vara ålagda några bevakningsuppgifter. De äro huvudsakligen sysselsatta med vägbygge och skogsarbete.</textBlock>
    <textBlock id="i-91d8b45180b5bc66">Beträffande rekryteringen till lägren har till mig meddelats, att det icke — som i vissa tidningar uppgivits — blott skulle vara kommunister, som sändes dit, utan där finnas även medlemmar av det socialdemokratiska ungdomsförbundet, syndikalister och partilösa. (Däremot icke medlemmar av nazistiska riktningar!) En del av dessa ha under sin inkallelsetid blivit överflyttade från andra förband, en del åter ha fått inkallelseorder direkt till dessa s: k. arbetskompanier. I fråga om inkallelseperioderna lär ha förekommit, att de vid arbetslägren inkallade icke hempermitterats samtidigt som deras kamrater vid det reguljära förband, som de uttagits ifrån.</textBlock>
    <textBlock id="i-eb4e0d7537e0d5a3">Med anledning av ovan anförda hemställer undertecknad om kammarens tillstånd att till statsrådet och chefen för försvarsdepartementet få framställa följande frågor:</textBlock>
    <textBlock id="i-a7a2629a3c757fa3">Anser statsrådet att upprättandet av dylika läger står i överensstämmelse med gällande svensk lag?</textBlock>
    <textBlock id="i-edfbfc1628e4dd15">Har upprättandet av dessa läger skett i samråd med regeringen?</textBlock>
    <textBlock id="i-16aab030ef67c162">Därest upprättandet skett i samråd med regeringen, är då statsrådet villigt att redogöra för principerna för rekryteringen till lägren?</textBlock>
    <textBlock id="i-aa7c1400026f3cfa">Därest upprättandet icke skett i samråd med regeringen, är statsrådet då villigt att medverka till att dessa missförhållanden omedelbart bliva rättade?</textBlock>
  </contentBlock>
  <contentBlock page="7" id="i-6a8ff27902816bd9">
    <textBlock id="i-92046e2ce4d39f08">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="7" id="i-e89e05112e84ce65">
    <textBlock id="i-084a6f860b5d7242">Justerades ett protokollsutdrag för denna dag, varefter kammarens sammanträde avslutades kl. 11.32 f. m.</textBlock>
  </contentBlock>
  <contentBlock page="7" id="i-845a979549fbd4cb">
    <textBlock id="i-24568cc1396b3163">In fidem Erie Carlén.</textBlock>
  </contentBlock>
  <contentBlock page="8" id="i-eefa0a0af1322058">
    <textBlock id="i-710e68b82ac8ab66">Lördagen den 29 november 1941. Nr 48. 9</textBlock>
  </contentBlock>
  <contentBlock page="8" id="i-0ada33c2e8a220f9">
    <textBlock id="i-670ba2d11c449bde">Lördagen den 29 november f. m.</textBlock>
  </contentBlock>
  <contentBlock page="8" id="i-c42a4e3b74daec22">
    <textBlock id="i-c5e9c591d37cc78a">Kammaren sammanträdde kl. 5 e. m.</textBlock>
  </contentBlock>
  <contentBlock page="8" id="i-4645508864570aba">
    <textBlock id="i-bb6e0f307835e3bd">Herr statsrådet Ewerlöf avlämnade Kungl. Maj:ts propositioner:</textBlock>
  </contentBlock>
  <contentBlock page="8" id="i-6ade6b3f7eae9458">
    <textBlock id="i-823553c97fc6f20b">nr 355, med förslag till förordning om ändrad lydelse av 18 $ 1 mom. förordningen den 15 december 1914 (nr 436) angående statsmonopol å tobakstillverkningen 1 riket;</textBlock>
    <textBlock id="i-8b0e863b6657239d">nr 341, med förslag till förordning angående ändrad lydelse av 4 $ förordningen den 28 juni 1941 (nr 593) om ersättning i anledning av kroppsskada, ådragen under hemvärnstjänstgöring;</textBlock>
    <textBlock id="i-c2b95b14837d1792">nr 342, med förslag till förordning angående ändring i vissa delar av förordningen den 13 december 1940 (nr 1000) om allmän omsättningsskatt, m. m.;</textBlock>
    <textBlock id="i-5e242adf7c981eb4">nr 343, angående anslag till försöksverksamhet för oljeutvinning;</textBlock>
    <textBlock id="i-ceb4191f241082dd">nr 344, angående vissa anslagsäskanden för försvarsändamål å tilläggsstat I till riksstaten för budgetåret 1941/42;</textBlock>
    <textBlock id="i-8a6c579ff20f787c">nr 345, angående åtgärder till stödjande av odlingen av vissa kulturväxter;</textBlock>
    <textBlock id="i-f38e262153607c6f">nr 346, med förslag till förordning om ändring i vissa delar av förordningen den 17 november 1939 (nr 810) med särskilda bestämmelser angående indrivning, av utskylder hos vissa skattskyldiga, m. m.; samt</textBlock>
    <textBlock id="i-8cc39380d756d2f1">nr 347, med förslag till lag om reglering av förbrukningen av elektrisk kraft och gas, m. m.</textBlock>
  </contentBlock>
  <contentBlock page="8" id="i-159e107b118a70e6">
    <textBlock id="i-92b1627974ac5597">De kungl. propositionerna föredrogos var för sig, och hänvisades därvid propositionen nr 333 till bevillningsutskottet, varemot propositionerna nr 341— 347 nu bordlades.</textBlock>
  </contentBlock>
  <contentBlock page="8" id="i-f95aa6dfbcb018d6">
    <textBlock id="i-f4a348fed78536a8">Anmäldes och bordlades statsutskottets utlåtanden:</textBlock>
  </contentBlock>
  <contentBlock page="8" id="i-3ff79b4ba5171a19">
    <textBlock id="i-ea66225f4d57444b">ur 228, i anledning av Kungl. Maj:ts proposition angående utgifter å tillläggsstat I till riksstaten för budgetåret 1941/42, i vad propositionen avser handelsdepartementets verksamhetsområde;</textBlock>
    <textBlock id="i-b028d0ada43eceff">nr 231, i anledning av Kungl. Maj:ts i propositionen angående utgifter å tilläggsstat I till riksstaten för budgetåret 1941/42 gjorda framställningar om anslag till modernisering av Sverige-skeppen m. m.;</textBlock>
    <textBlock id="i-2e90a2c1ea6a598e">nr 232, 1 anledning av Kungl. Maj:ts proposition angående anslag å tilläggsstat I till riksstaten för budgetåret 1941/42 till anskaffning av tygmateriel m. m.;</textBlock>
    <textBlock id="i-91030222ab7f1973">nr 233, 1 anledning av Kungl. Maj:ts proposition angående ändrade grunder för utlåning av medel till den för beredande av bostäder åt centrala torpedverkstadens personal bildade bostadsrättsföreningen;</textBlock>
    <textBlock id="i-ef6ead4d8cbbde0c">ur 234, i anledning av Kungl. Maj:ts proposition angående godkännande av vissa riktlinjer för penninglotteriväsendet;</textBlock>
    <textBlock id="i-89936d3a2ed796b9">nr 235, i anledning av Kungl. Maj:ts proposition angående ändrade taxor å lotspenningar för lotsningen i Öresund:</textBlock>
  </contentBlock>
  <contentBlock page="8" id="i-e494dd8284608d11">
    <textBlock id="i-5d38a1c981c1a6df">Första kammarens protokoll 1941. Nr 48. 2</textBlock>
  </contentBlock>
  <contentBlock page="9" id="i-af7f583c8de7f3c8">
    <textBlock id="i-a635847c34b6f6ef">10 Nr 48. Lördagen den 29 november 1941.</textBlock>
  </contentBlock>
  <contentBlock page="9" id="i-b204ddb81f31418e">
    <textBlock id="i-8e77b51fe3686d21">nr 236, i anledning av Kungl. Maj:ts proposition angående anslag å tillläggsstat I till riksstaten för budgetåret 1941/42 till bidrag till upprättande av brandkårer; och</textBlock>
    <textBlock id="i-5c5b528b58d08819">ar 237,1 anledning av Kungl. Maj:ts proposition angående omoch tillbyggnad av posthuset i Umeå samt nybyggnad för länsstyrelsen i Östergötlands län; samt</textBlock>
    <textBlock id="i-04ad384ecf63b97d">första lagutskottets utlåtande nr 48, i anledning av Kungl. Maj:ts proposition med förslag till lag angående ändrad lydelse av 4 8 lagen den 15 juni 1939 (nr 254) om skyldighet för kommun att fullgöra vissa av krig m. m. föranledda arbetsuppgifter.</textBlock>
  </contentBlock>
  <contentBlock page="9" id="i-f7e34f6aa80eab04">
    <textBlock id="i-1e17a0132cfb7bfc">Justerades ett protokollsutdrag för detta sammanträde, varefter kammaren ätskildes kl. 5.05 e. m.</textBlock>
  </contentBlock>
  <contentBlock page="9" id="i-edf22bcfb90570e7">
    <textBlock id="i-27830395cddcb358">In fidem G. H. Berggren.</textBlock>
  </contentBlock>
  <contentBlock page="9" id="i-9d7bc4c645f111d5">
    <textBlock id="i-f58aecddd0803217">Lördagen den 29 november e. m.</textBlock>
  </contentBlock>
  <contentBlock page="9" id="i-34d22be169209629">
    <textBlock id="i-8285be0fb8ce18ea">Kammaren sammanträdde kl. 7.30 e. m.</textBlock>
  </contentBlock>
  <contentBlock page="9" id="i-6aa306c47acabb2d">
    <textBlock id="i-40376884afa52c3d"> </textBlock>
  </contentBlock>
  <contentBlock page="9" id="i-d1b67e548c92b637">
    <textBlock id="i-1e5e7fb2b0015180">Anmäldes och bordlades bevillningsutskottets betänkande nr 42, i anledning av Kungl, Maj:ts proposition med förslag till förordning om ändrad lydelse av 18 $ 1 mom. förordningen den 15 december 1914 (nr 436) angående statsmonopol å tobakstillverkningen i riket.</textBlock>
  </contentBlock>
  <contentBlock page="9" id="i-366118c487fbad36">
    <textBlock id="i-ec32b8aa1b3ea3a5">Kammarens sammanträde avslutades kl. 7.31 e. m.</textBlock>
  </contentBlock>
  <contentBlock page="9" id="i-76ff9b035854a659">
    <textBlock id="i-cbfab196c1290cbd">In fidem</textBlock>
  </contentBlock>
  <contentBlock page="9" id="i-4570c5abade14074">
    <textBlock id="i-feb2207d5175b27d">Erie Carlén.</textBlock>
  </contentBlock>
  <contentBlock page="9" id="i-d93e616d0db66c09">
    <textBlock id="i-7e6fa9c6240ada27">Stockholm 1941. Kungl. Boktryckeriet P. A Norstedt &amp; Söner. 414385</textBlock>
  </contentBlock>
</protocol>
