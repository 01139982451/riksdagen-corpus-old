<protocol id="prot-1940--fk--8">
  <contentBlock page="0" id="i-a6762e52b14ce128">
    <textBlock id="i-0829bcf5fb2665d0"> </textBlock>
  </contentBlock>
  <contentBlock page="0" id="i-a12887786c8a2c6c">
    <textBlock id="i-625777e20e6dda1a">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-ff38f90481d4f51a">
    <textBlock id="i-980c83f8bc277c03">1940. Första kammaren. Nr 8.</textBlock>
  </contentBlock>
  <contentBlock page="0" id="i-997b5699364cecff">
    <textBlock id="i-848666b8ae323737"> </textBlock>
  </contentBlock>
  <contentBlock page="0" id="i-671d3d5b5262d5da">
    <textBlock id="i-ed17f3a83aed0379"> </textBlock>
  </contentBlock>
  <contentBlock page="0" id="i-10e4d3d49fee631b">
    <textBlock id="i-c5f886d203f2867d">Lördagen den 10 februari.</textBlock>
  </contentBlock>
  <contentBlock page="0" id="i-7f1d599878c0f872">
    <textBlock id="i-dd2289272a5e1e74">Kammaren sammanträdde kl. 4 e. m.</textBlock>
  </contentBlock>
  <contentBlock page="0" id="i-51d714682f58f211">
    <textBlock id="i-53173b63401af093">Herr statsrådet Westman avlämnade Kungl. Maj:ts propositioner:</textBlock>
    <textBlock id="i-84aa24c8c12c8075">nr 40, med förslag till lag om ändring i vissa delar av kommunalskattelagen den 28 september 1928 (nr 370), m. m.;</textBlock>
    <textBlock id="i-2fb256e9b8bc2643">nr 43, med förslag till lag om skyldighet för ägare av anläggningar och byggnader att anordna skyddsrum m. m.; samt</textBlock>
    <textBlock id="i-6da07b7dbfa2c5a9">nr 44, med förslag till lag angående ändrad lydelse av 6 $ lagen den 15 juni 1934 (nr 300) om sparbankernas säkerhetskassa.</textBlock>
  </contentBlock>
  <contentBlock page="0" id="i-6c6ded205b5da352">
    <textBlock id="i-4c96a0bee42c0df6">Justerades protokollen för den 3 och den 6 innevarande månad.</textBlock>
  </contentBlock>
  <contentBlock page="0" id="i-39227f5a89db92e6">
    <textBlock id="i-05f238ca82f711e4">Upplästes en till kammaren inkommen ansökning, som jämte därvid fogat läkarintyg var så lydande:</textBlock>
  </contentBlock>
  <contentBlock page="0" id="i-5cb8b2b7f7df254a">
    <textBlock id="i-00a460277941ccc1">Till riksdagen första kammare. Med stöd av närslutna intyg anhålles om ledighet från riksdagsarbetet från och med den 9 till och med den 19 innevarande månad. Valnäs, Skärplinge, den 9 februari 1940. J. 4. Andersson.</textBlock>
  </contentBlock>
  <contentBlock page="0" id="i-4364a837c08a672c">
    <textBlock id="i-3a789026d50d624e">Riksdagsman J. A. Andersson, från Furubo, är på grund av sjukdom (influensa) oförmögen att sköta sin tjänst under tiden till och med den 19 innevarande februari, vilket härmed intygas.</textBlock>
    <textBlock id="i-d156b1ed9a1b3c90">Lövsta bruk den 9 februari 1940.</textBlock>
    <textBlock id="i-9c09f8ab8b301c74">E. Norling, provinsialläkare.</textBlock>
    <textBlock id="i-6394f839b3aa1b8f">Den begärda ledigheten beviljades.</textBlock>
  </contentBlock>
  <contentBlock page="0" id="i-302726d1214e9fc7">
    <textBlock id="i-2508872334d3138b">Anmäldes och godkändes första lagutskottets förslag till riksdagens skrivelse, nr 18, till Konungen i anledning av Kungl. Maj:ts proposition med förslag till lag med vissa bestämmelser om fraktfart med svenska fartyg, m. m.</textBlock>
  </contentBlock>
  <contentBlock page="0" id="i-d7599424f66ec145">
    <textBlock id="i-b87021e1dbeb0fc6"> </textBlock>
  </contentBlock>
  <contentBlock page="0" id="i-3e829d887d735f47">
    <textBlock id="i-162b8e653452d4f9">Vid föredragning av Kungl. Maj:ts denna dag avlämnade propositioner nr 40, 43 och 44 blevo desamma på begäran bordlagda.</textBlock>
  </contentBlock>
  <contentBlock page="0" id="i-26352d959ecebfdb">
    <textBlock id="i-f5f2f3e182b0c66b"> </textBlock>
  </contentBlock>
  <contentBlock page="0" id="i-852a8009a2847e6f">
    <textBlock id="i-b4b67ee4a3e3e572">Herr Lindhagen erhöll på begäran ordet och yttrade: Herr talman! Jag Interpellation ber att få framställa två interpellationer. ang. stats- Den första lyder på följande sätt. bidrag till I dessa tider, då vår upprustning tar en lejonpart av vår uppmärksamhet och ögekola”</textBlock>
  </contentBlock>
  <contentBlock page="0" id="i-311877fcffe8fb3f">
    <textBlock id="i-2fbbca7febcb63c5">landets ekonomiska hjälpmedel i anspråk, bör det icke minst anses tidsenligt m.m. Första kammarens protokoll 1940. Nr 8. 1</textBlock>
  </contentBlock>
  <contentBlock page="1" id="i-b354555ad054da86">
    <textBlock id="i-50a524ddf3b14843">Interpellation ang. framläggande för riksdagen av vissa expropriations-</textBlock>
    <textBlock id="i-642cd70d6cd18fb7">lagar.</textBlock>
  </contentBlock>
  <contentBlock page="1" id="i-0c0740412bfc488a">
    <textBlock id="i-b394a3812063467c">2 Nr 8. Lördagen den 10 februari 1940.</textBlock>
  </contentBlock>
  <contentBlock page="1" id="i-1d0705aca90c93de">
    <textBlock id="i-7d9d3fa45a3f5c9f">Interpellation ang. statsbidrag till Stockholms högskola m. m. (Forts.) erinra om, att våra kulturfronter just då samtidigt måste göra sig påminda. Landets flesta departement äro också fria att sysselsätta sig med saken, då deras arbetskrafter med undantag av finansdepartementet ej äro engagerade i upprustningsutredningarna.</textBlock>
    <textBlock id="i-a284c9c370ebaa7b">Det må då erinras, att universiteten såsom bärare av vetenskapens kultur böra hållas vid makt för sina uppgifter och, när förhållandena sådant påkalla, även beredas tillfälle att följa med en ny tids krav.</textBlock>
    <textBlock id="i-02578107d5be5af7">Stockholms högskola, huvudstadens fria universitet, har utvecklat sig till en stor omfattning med stöd av den enskilda offervilligheten. Den utgör på samma gång ett omistligt inslag i landets vetenskapliga utveckling. Därför har högskolan även omhägnats av staten. Dess stadgar fastställas av regeringen, dess professorsutnämningar underställas regeringens prövning, och examensrätt har beviljats högskolan. Den står tillika under universitetskanslerns egid, och docentutnämningar prövas och stadfästas av denne, Även huvudstadens stadsfullmäktige ha gynnat högskolan genom betydande penningunderstöd och upplåtit mark gratis för högskolans byggnader.</textBlock>
    <textBlock id="i-6ce2eb7a02e02dd4">I följd av senare årens krisläge, sjunkande räntor och prisstegringar har högskolan börjat kämpa med ekonomiska svårigheter, särskilt genom den fallande räntan. Det har därför nu liksom även tidigare ansetts enligt en allmän mening, att även staten förr eller senare borde till gagn för denna statsnyttiga institution medverka för dess upprätthållande även med penninganslag. Högskolan har på sistone ingått till regeringen med en ansökan i sådant syfte. Det äskade beloppet har prövats av universitetskanslersämbetet, som för sin del förordat bifall till ansökningen med ett till 100,000 kronor nedsatt belopp.</textBlock>
    <textBlock id="i-f8feee638c73019d">En gammal fråga, som kommer igen då och då, är också en samverkan organisatoriskt mellan Uppsala universitet och Stockholms högskola. Detta ligger nära till hands genom de allt snabbare kommunikationerna. Uppsala kan i själva verket numera anses territoriellt såsom en förort till Stockholm. För nämnda tanke har senast verkat framlidne professorn i romersk rätt och rättshistoria Gunnar Bergman, som sökt transport till högskolan från Lund icke minst för att kunna på nära håll nitälska för denna framtidstanke.</textBlock>
    <textBlock id="i-e273e79a078c9c15">Med hänsyn till vad sålunda anförts tillåter jag mig anhålla om kammarens tillstånd att få till ecklesiastikministern framställa följande frågor:</textBlock>
    <textBlock id="i-12a410e87ba2dc9d">1. Håller ej statsrådet före, att Stockholms högskola såsom i själva verket numera en omistlig statsinstitution även bör beredas något ekonomiskt bidrag från staten för sin omfattande vetenskapliga verksamhet, såsom även av universitetskanslern nyligen förordats?</textBlock>
    <textBlock id="i-3105dd36eeace19d">2. Anser statsrådet ej, att det i förenämnda sammanhang omsider bör prövas från regeringens sida den sedan gammalt diskuterade angelägenheten om en organisatorisk samverkan mellan Uppsala universitet och Stockholms högskola till gagn för båda institutionerna, vetenskapen och landet.</textBlock>
  </contentBlock>
  <contentBlock page="1" id="i-f270ecdc40059072">
    <textBlock id="i-04aa8c43c64ea166">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="1" id="i-60b68870e2ed11ba">
    <textBlock id="i-43405edaf0e708f3">Ordet lämnades ånyo till herr Lindhagen, som nu anförde: Ett problem av ännu mer vittfamnande betydelse på kulturfronterna än det föregående är fortfarande Norrlandsfrågan och dess motsvarigheter i de övriga delarna av landet. Det råder fortfarande som vid sekelskiftet en oförlåtlig motsättning mellan industriens jordförvärv och jordbruket i landets skogsbygder. Om man även här, såsom är tidens lösen, både i krig och fred, vårdslösar roten och ändå försöker ordna grenarna, så är detta som bekant omöjligt.</textBlock>
  </contentBlock>
  <contentBlock page="2" id="i-01a75e0f38b96b39">
    <textBlock id="i-1f85e932cdf1bb45">Lördagen den 10 februari 1940. Nr 8. 3</textBlock>
  </contentBlock>
  <contentBlock page="2" id="i-63acb5f8f19946e6">
    <textBlock id="i-c29af53ff0798edf">Interpellation ang. framläggande för riksdagen av vissa expropriationslagar. (Forts.)</textBlock>
    <textBlock id="i-36442ee220380fe4">Roten för vårt lands jordbruk i skogsbygderna och framför allt i Norrland, Dalarna och Värmland är en behörig återvinning till allmogen av odlingslägenheterna med erforderlig skogsavkastning, som gick förlustig jordbruket i norra delarna av riket genom den s. k. avvittringen, det största vanstyret i vårt lands jordfrågor. Norrlandskommittén av 1901, jordundersökningen 1911 och jordkommissionen 1918 fingo i uppdrag av konservativa och liberala regeringar att föreslå ett nödvärn mot denna utvecklings konsekvenser och en rättelse i vad som obehörigen gått för jordbruket förlorat av Gustav Vasas donation 1542 till norrlänningarna för landets uppodling och bebyggande.</textBlock>
    <textBlock id="i-25b565c4e3ff5a39">Norrlandskommittén lyckades med bifall från statsmakterna rädda utvecklingens brutalaste fortgång. Men dess förslag, stött även av lantbruksstyrelsen och domänstyrelsen, om återvinning till allmogen av odlingslägenheterna med tillbehör ligger ännu i väntan på sitt förverkligande. Lika aktuellt nu som då.</textBlock>
    <textBlock id="i-f2d9289391e8c530">Vår parlamentariska historia i jordfrågan har konstaterat gapande motsättningar mellan de norra och södra delarna av riket, när det gällt fullföljden av nybyggarlandet Norrlands framtidsmöjligheter. Vi ha nu bevittnat ett samlat motstånd från en ny industriell stormaktsströmning i landet. Norrlänningarna ha vid voteringar i kamrarna på senare tiden allt mer, om än med undantag, lämnats i sticket av det sydligare Sveriges representanter i riksdagen. Vid ett tillfälle under en sådan frontställning förklarade andra kammarens nuvarande talman upprörd: »Det enda felet med Sverige är att Öresund icke går norr om Skåne.»</textBlock>
    <textBlock id="i-90527706a6ba3d34">Många och långa riksdagar har det kämpats, oftast förgäves, mot majoriteterna i utskott och kamrar för tillrättaläggande av det norrländska jordbrukets främsta krav, nämligen rätten till odlingslägenheterna med tillbehör, som donerats till dem av Gustav Vasa. En grundläggande förutsättning för en uppblomstring av jordbruket även på andra sätt och därmed även för industrifolkets uppehälle och trevnad.</textBlock>
    <textBlock id="i-29c2afc0fa8382f6">Nu har jordbruksfolket självt börjat resa sig mot förbiseendena och förtrycket. Man försöker trösta det med statens egnahemslånerörelses betungande amorteringar med räntor, med industriella kombinationer, som föga hjälpa, och småplock, som icke alls går till roten med den stora saken.</textBlock>
    <textBlock id="i-d6ae8d3dcce8dba7">Ett första krav, som detta folk vid sina möten betonat, är att jordbruken äro för små, de ha erinrat liksom redan de tre kommissionerna om de oförsvarliga utstyckningarna utan odlingsjord och tillbehör i skogsmark eller skogsprivilegier, som danat den stora massan av ofullständiga jordbruk i det stora området. Hur skulle det kunna lösas annorledes än genom att de odlingslägenheter och andelar i skog, som gått bort från det norrländska jordbruket för så gott som ingenting till berikande oerhört av andra klassintressen, återbördades från den bortgångna odlingsmarken och skogen. Därtill sluter sig ett krav, för längesedan genomfört i Finland, om möjligheter till frilösning av arrendejordbruk, som utan utplundring av arrendatorerna återger jordbrukaren en trygg besittning och avkomst av sitt arbete under statens skydd i den ena eller andra formen. Även för bildande av nya jordbruk, där odlingsvidder vänta på spadar och plogar, bör det finnas lagar som överallt möjliggöra det.</textBlock>
    <textBlock id="i-a6cf646ba2daa3ad">Det enda som åtgjorts av de tre kommissionernas förslag är skapandet av så k. arbetarjordbruk i stor omfattning, en viktig framfärd i industriarbetarnas fråga och vilken kunnat utan expropriationslagar genomföras i det stora hela i följd av även industriens stora intresse att kunna påräkna en fast arbetarstam, bunden vid torvan, egnahem som dock vila på oviss grund, då deras</textBlock>
  </contentBlock>
  <contentBlock page="3" id="i-09e8b357aea61026">
    <textBlock id="i-709319a19c8f1849">4 Nr 8. Lördagen den 10 februari 1940.</textBlock>
  </contentBlock>
  <contentBlock page="3" id="i-3188afb7121fe6df">
    <textBlock id="i-4e923f98c8f2d0f2">Interpellation ang. framläggande för riksdagen av vissa expropriationslagar. (Forts.) lycka är beroende på den industris bestånd, till vilkens bistånd arbetarhemmet grundats.</textBlock>
    <textBlock id="i-d8cb45baad1a68be">Vid förra året utlovades omsider av nuvarande jordbruksministern, att han ville för ändamålet till denna riksdag framlägga en expropriationslag. Den borde vara försiktig, sade han. Ingenting av grundläggande betydelse kan vinnas varaktigt, om det ej sker från grunden, vilket ej utesluter också skälighet.</textBlock>
    <textBlock id="i-ee076014202c515c">Det är synnerligen brådskande att löftet från 1939 går i uppfyllelse vid denna riksdag. Med god vilja bör det kunna hinnas med vederbörande departements arbetskrafter, likaväl som plötsliga upprustningar på krigsfronten av alla slag.</textBlock>
    <textBlock id="i-d179123dcee2e461">Det hemställes således om kammarens tillstånd att till jordbruksministern få framställa följande frågor:</textBlock>
    <textBlock id="i-6a55b58969e35a63">1) Kan det ej förväntas, att de nödiga expropriationslagarna, som uppenbarligen erfordras, av tre jordkommissioner påkallats och även från andra ämbetsverk tillstyrkts, bliva enligt löfte framlagda för innevarande års riksdag?</textBlock>
    <textBlock id="i-5321f2a5c82bf13d">2) Om detta ej kan ske från deras sida, som vederbör, bådar uppskovet då ett övergivande av dessa grundvalar för det norrländska jordbrukets emancipation eller när kan det i annat falla vara att emotse?</textBlock>
  </contentBlock>
  <contentBlock page="3" id="i-31566c7a9c4325b1">
    <textBlock id="i-55e92099b77b74ec">Även denna anhållan bifölls.</textBlock>
  </contentBlock>
  <contentBlock page="3" id="i-a610194ae1c9fa62">
    <textBlock id="i-9a0a5c3b8104982a">Anmäldes och bordlades</textBlock>
  </contentBlock>
  <contentBlock page="3" id="i-323f002ebd7a883f">
    <textBlock id="i-5db56e783d1d7ee0">statsutskottets utlåtanden:</textBlock>
    <textBlock id="i-d33557d39837cff3">nr 29, i anledning av Kungl. Maj:ts proposition angående utgifter å tillläggsstat IT till riksstaten för budgetåret 1939/40, i vad propositionen avser fjärde huvudtiteln;</textBlock>
    <textBlock id="i-5fe3e224f302054d">nr 30, i anledning av vissa i Kungl. Maj:ts proposition angående utgifter å tilläggsstat IT till riksstaten för budgetåret 1939/40 gjorda framställningar om anslag under försvarsdepartementet till kapitalinvesteringar i fonden för förlag till statsverket:</textBlock>
    <textBlock id="i-1d8f6190589d4655">nr 31, i anledning av Kungl. Maj:ts i statsverkspropositionen under tionde huvudtiteln gjorda framställning om anslag till säkerhetsanstalter för sjöfarten;</textBlock>
    <textBlock id="i-3847a5cdd15ae3d0">nr 32, i anledning av i statsverkspropositionen gjord framställning om anslag till kapitalinvestering i statens allmänna fastighetsfond till säkerhetsanstalter för sjöfarten;</textBlock>
    <textBlock id="i-8101d66bb1a3eedb">nr 33, 1 anledning av Kungl. Maj:ts proposition angående utgifter å tillläggsstat II till riksstaten för budgetåret 1939/40, i vad propositionen avser åttonde huvudtiteln;</textBlock>
    <textBlock id="i-ae440d816c4e6f2f">nr 34, i anledning av Kungl. Maj:ts proposition angående utgifter å tillläggsstat II till riksstaten för budgetåret 1939/40, i vad propositionen avser huvudtiteln för folkhushållningsdepartementet;</textBlock>
    <textBlock id="i-af41536c5941fc93">nr 35, 1 anledning av Kungl. Maj:ts proposition angående utgifter å tillläggsstat II till riksstaten för budgetåret 1939/40, i vad propositionen avser kapitalinvesteringar i statens allmänna fastighetsfond för anordnande av skyddsrum i vissa universitetsfastigheter; och</textBlock>
    <textBlock id="i-c1a55a3214e94db2">nr 36, i anledning av Kungl. Maj:ts proposition angående anvisande å tillläggsstat II till riksstaten för budgetåret 1939/40 av vissa anslagsmedel till försvarsändamål;</textBlock>
  </contentBlock>
  <contentBlock page="3" id="i-42cef55ba6bd40b5">
    <textBlock id="i-104b44135bd70759">bevillningsutskottets betänkande nr 3, i anledning av väckta motioner om höjning av tilläggstullarna å choklad och konfityrer, innehållande choklad;</textBlock>
  </contentBlock>
  <contentBlock page="4" id="i-d52ec766c3065c25">
    <textBlock id="i-1581a45836b59813">Lördagen den 10 februari 1940. Nr 8. 5</textBlock>
  </contentBlock>
  <contentBlock page="4" id="i-12b54b4c4c803eb3">
    <textBlock id="i-bef793304e8476c9">första lagutskottets utlåtanden:</textBlock>
    <textBlock id="i-47ca37a1b4258577">nr 4, i anledning av Kungl. Maj:ts proposition med förslag till lag om utsträckning av tiden för upptagande av växelprotest m. m. vid krig eller krigsfara;</textBlock>
    <textBlock id="i-17a1241bc961f9e9">nr 5, i anledning av Kungl. Maj:ts proposition med förslag till lag angående ändrad lydelse av 48 och 149 83 lagen den 25 maj 1917 (nr 257) om försäkringsrörelse; och</textBlock>
    <textBlock id="i-d2aa14e6c807248e">nr 6, i anledning av Kungl. Maj:ts proposition med förslag till lag om ändring i vissa delar av luftskyddslagen den 11 juni 1937 (nr 504);</textBlock>
  </contentBlock>
  <contentBlock page="4" id="i-238e088e95946e44">
    <textBlock id="i-4a8ad2d69048c0a4">andra lagutskottets utlåtanden:</textBlock>
    <textBlock id="i-728f7c68bd746ca8">nr 1, i anledning av Kungl. Maj:ts proposition med förslag till lag angående ändrad lydelse av 10, 11 och 15 88 lagen den 18 juni 1926 (nr 336) om sammanläggning av fastigheter å landet, m. m.;</textBlock>
    <textBlock id="i-9db7f714c8ca0758">nr 2, i anledning av väckta motioner om upphävande av lagen om tjänsteplikt med mera; och</textBlock>
    <textBlock id="i-6eaeaebe924ce68f">nr 3, i anledning av Kungl. Maj:ts proposition med förslag till förordning om befrielse i visst fall från påföljd jämlikt 8 41 mom. 1 värnpliktslagen den 30 juni 1936 (nr 443);</textBlock>
  </contentBlock>
  <contentBlock page="4" id="i-48339e9f71acc21f">
    <textBlock id="i-7fee562d9929a55c">jordbruksutskottets utlåtanden:</textBlock>
    <textBlock id="i-5f100ed652eb9abd">nr 4, i anledning av Kungl. Maj:ts proposition angående avstående i vissa fall av mark från kronoegendomar eller upplåtande av nyttjanderätt eller servitutsrätt till sådan mark;</textBlock>
    <textBlock id="i-c948a2e67f02d2a8">nr 5, i anledning av Kungl. Maj:ts proposition angående medgivande för Kungl. Maj:t att i vissa fall försälja kronoegendom m. m.; och</textBlock>
    <textBlock id="i-3531084982c68024">nr 6, i anledning av Kungl. Maj:ts proposition angående bemyndigande för Kungl. Maj:t att biträda ackordsuppgörelser i fråga om kronans fordringar för försålda kronoegendomar; samt</textBlock>
  </contentBlock>
  <contentBlock page="4" id="i-6309e9fe37d832af">
    <textBlock id="i-35093aedbe997750">första kammarens andra tillfälliga utskotts utlåtanden:</textBlock>
    <textBlock id="i-b7d7375bf0f96ca6">nr 1, i anledning av väckt motion om utredning beträffande en förbättrad körskoleundervisning m. m.;</textBlock>
    <textBlock id="i-7cbf1debd37984a3">nr 2, i anledning av väckt motion om utredning rörande förutsättningarna nå ett auktoriseringsförfarande för vissa reparationsarbeten å motorfordon; OC</textBlock>
    <textBlock id="i-7fd9986c29ca5e10">nr 3, i anledning av väckt motion angående en stilistisk överarbetning av vägtrafikstadgan.</textBlock>
  </contentBlock>
  <contentBlock page="4" id="i-f60ed47534aec3a0">
    <textBlock id="i-11a849ac94d02ff7">Justerades ett protokollsutdrag för denna dag, varefter kammarens sammanträde avslutades kl. 4.23 e. m.</textBlock>
  </contentBlock>
  <contentBlock page="4" id="i-58a313098660aea8">
    <textBlock id="i-5d55b9c6b3cdc561">In fidem G. H. Berggren.</textBlock>
  </contentBlock>
  <contentBlock page="5" id="i-a91c963c82424d22">
    <textBlock id="i-07843c92c894e260">6 Nr 8. Tisdagen den 13 februari 1940.</textBlock>
  </contentBlock>
  <contentBlock page="5" id="i-a79fad7988267ca3">
    <textBlock id="i-9dc791fd519c9cac">Tisdagen den 13 februari.</textBlock>
  </contentBlock>
  <contentBlock page="5" id="i-7fc05f36aa7f149f">
    <textBlock id="i-6216ed02a8006bcd">Kammaren sammanträdde kl. 4 e. m.</textBlock>
  </contentBlock>
  <contentBlock page="5" id="i-a0c3e2addafcb373">
    <textBlock id="i-9ba0a3efd03ee696">Herr statsrådet Pehrsson-Bramstorp avlämnade Kungl. Maj:ts propositioner:</textBlock>
    <textBlock id="i-ad726ffb814722db">nr 45, angående lindring i villkoren för kraftleverans från Hjältorps ström i Fritsla socken av Älvsborgs län; och</textBlock>
    <textBlock id="i-2ba50931259c2535">nr 46, angående ersättning från kyrkofonden för övertalig personal vid domänverket.</textBlock>
  </contentBlock>
  <contentBlock page="5" id="i-456ddbec99807c35">
    <textBlock id="i-218d30354d655db9">Justerades protokollet för den 7 innevarande månad.</textBlock>
  </contentBlock>
  <contentBlock page="5" id="i-b47175f68c271bff">
    <textBlock id="i-d7eaf23731900ec5">Anmäldes och godkändes statsutskottets förslag till riksdagens skrivelser till Konungen:</textBlock>
    <textBlock id="i-c6a6c824b797bec0">nr 19, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1939/40, i vad propositionen avser andra huvudtiteln;</textBlock>
    <textBlock id="i-0e729160569a525a">nr 20, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1939/40, i vad propositionen avser femte huvudtiteln;</textBlock>
    <textBlock id="i-0cc28e8db1231c66">nr 21, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1939/40, i vad propositionen avser sjunde huvudtiteln;</textBlock>
    <textBlock id="i-e377b032bcc746bf">nr 22, i anledning av Kungl. Maj:ts proposition angående utgifter å tilläggsstat IT till riksstaten för budgetåret 1939/40, i vad propositionen avser framställning om anslag till kapitalinvestering i statens allmänna fastighetsfond för anordnande av skyddsrum m. m. vid fångvårdsanstalterna;</textBlock>
    <textBlock id="i-70ec783df993c41d">nr 23, i anledning av Kungl. Maj:ts proposition angående utgifter å tilläggsstat II till riksstaten för budgetåret 1939/40, i vad propositionen avser framställning om anslag till kapitalinvestering i statens allmänna fastighetsfond för anordnande av skyddsrum vid statens sinnessjukhus;</textBlock>
    <textBlock id="i-c168e1d78088a4eb">nr 25, i anledning av Kungl. Maj:ts förslag om anslag på tilläggsstat II för statens järnvägar;</textBlock>
    <textBlock id="i-51ea2db4303701a6">nr 26, i anledning av Kungl. Maj:ts förslag om kapitalinvesteringar i luftfartsfonden; samt</textBlock>
    <textBlock id="i-8033f961c20833c9">nr 27, i anledning av Kungl. Maj:ts förslag om anslag till ändringsarbeten m. m. i rikets allmänna kartverks lokaler.</textBlock>
  </contentBlock>
  <contentBlock page="5" id="i-e7707313a02194fb">
    <textBlock id="i-1edc08fa17fd5fc9">Anmäldes och godkändes jordbruksutskottets förslag till riksdagens skrivelse, nr 30, till Konungen i anledning av Kungl. Maj:ts i proposition angående utgifter å tilläggsstat II till riksstaten för budgetåret 1939/40 under nionde huvudtiteln gjorda framställningar.</textBlock>
  </contentBlock>
  <contentBlock page="6" id="i-a2935918ca4a2e8f">
    <textBlock id="i-52a96b21222d018a">Tisdagen den 13 februari 1940. Nr 8. 7</textBlock>
  </contentBlock>
  <contentBlock page="6" id="i-d9bb0f54263c6ccb">
    <textBlock id="i-be7e9c58d3438082">Föredrogs och hänvisades till bevillningsutskottet Kungl. Maj:ts proposition nr 40, med förslag till lag om ändring i vissa delar av kommunalskattelagen den 28 september 1928 (nr 370), m. m.</textBlock>
  </contentBlock>
  <contentBlock page="6" id="i-9c1ba3b32d473de9">
    <textBlock id="i-bd17abe0adfa1373">Föredrogs och hänvisades till behandling av lagutskott Kungl. Maj:ts proposition nr 43, med förslag till lag om skyldighet för ägare av anläggningar och byggnader att anordna skyddsrum m. m.</textBlock>
  </contentBlock>
  <contentBlock page="6" id="i-2327a7f2cf3ec6ce">
    <textBlock id="i-71ac31e8a7b2e7bf">Föredrogs och hänvisades till bankoutskottet Kungl. Maj:ts proposition nr 44, med förslag till lag angående ändrad lydelse av 6 $ lagen den 15 juni 1934 (nr 300) om sparbankernas säkerhetskassa.</textBlock>
  </contentBlock>
  <contentBlock page="6" id="i-cac779135e66df6f">
    <textBlock id="i-eaf7f819b3aeed6e">Föredrogos, men bordlades ånyo på flera ledamöters begäran statsutskottets utlåtanden nr 29—36, bevillningsutskottets betänkande nr 3, första lagutskottets utlåtanden nr 4—6, andra lagutskottets utlåtanden nr 1—3, jordbruksutskottets utlåtanden nr 4—6 samt första kammarens andra tillfälliga utskotts utlåtanden nr 1—3.</textBlock>
  </contentBlock>
  <contentBlock page="6" id="i-96dde2de4abd7685">
    <textBlock id="i-2a8f969a7f2898ad">Föredrogos och bordlades på begäran Kungl. Maj:ts denna dag avlämnade propositioner nr 45 och 46.</textBlock>
  </contentBlock>
  <contentBlock page="6" id="i-fd556d85e281f80f">
    <textBlock id="i-b51d45fecf645b3b">Herr Sten väckte en motion, nr 143, i anledning av Kungl. Maj:ts proposition med förslag till ändrad lydelse av $$ 5, 6, 25 och 43 regeringsformen samt 8 38 riksdagsordningen.</textBlock>
  </contentBlock>
  <contentBlock page="6" id="i-93d6f1557e017c98">
    <textBlock id="i-cc9edd7f280e957f">Motionen blev på begäran bordlagd.</textBlock>
  </contentBlock>
  <contentBlock page="6" id="i-60e9c9ffa104006f">
    <textBlock id="i-81d467bfd655a689">Justerades protokollsutdrag för denna dag, varefter kammarens sammanträde avslutades kl. 4.09 e. m.</textBlock>
  </contentBlock>
  <contentBlock page="6" id="i-eaf11c6f15f1b4bf">
    <textBlock id="i-32efda71a6a20971">In fidem G. H. Bergaren.</textBlock>
  </contentBlock>
</protocol>
