<protocol id="prot-200203--27">
  <contentBlock page="0" id="i-49c0ec61ccfaf1f9">
    <textBlock id="i-099fd498358318ee">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-62280c752e12451b">
    <textBlock id="i-0adab0898dea579c">Protokoll</textBlock>
    <textBlock id="i-f65e97971a4f245a">2002/03:27</textBlock>
    <textBlock id="i-c3d44d9514985dd4">------------</textBlock>
  </contentBlock>
  <contentBlock page="0" id="i-28290b87e2ed53dc">
    <textBlock id="i-4a96ea293956f7a1">1 §  Justering av protokoll</textBlock>
  </contentBlock>
  <contentBlock page="0" id="i-acbf5f6ec236a274">
    <textBlock id="i-f91b60a86692e1fc">Justerades protokollet för den 26 november.</textBlock>
    <textBlock id="i-ed2874797914f9f8">2 §  Meddelande om aktuell debatt</textBlock>
  </contentBlock>
  <contentBlock page="0" id="i-cdf79d4eaae1c720">
    <textBlock id="i-e97c4b9a2253b98b">Talmannen meddelade att på begäran av Moderata samlingspartiets riksdagsgrupp skulle en aktuell debatt om svensk påföljdspraxis anordnas torsdagen den 5 december kl. 10.00.</textBlock>
  </contentBlock>
  <contentBlock page="0" id="i-3ffd41f3dbec753e">
    <textBlock id="i-fcf4ea6c1e1bd923">Från regeringen skulle justitieminister Thomas</textBlock>
    <textBlock id="i-5624a1a029618c44">Bodström delta.</textBlock>
  </contentBlock>
  <contentBlock page="0" id="i-6cf5b905318be7e9">
    <textBlock id="i-b944e46e65cb0830">Den inkomna skrivelsen hade följande lydelse:</textBlock>
  </contentBlock>
  <contentBlock page="0" id="i-8af5b9a2a6674af4">
    <textBlock id="i-41b46843ede651c4">Till talmannen</textBlock>
    <textBlock id="i-121d0d439b0120a4">Begäran om aktuell debatt angående svensk påföljdspraxis</textBlock>
    <textBlock id="i-e37aa5c32366c52c">Den utveckling av påföljdspraxis vi sett under de senaste åren, och som nu fått aktualitet genom två uppmärksammade domar, riskerar att ytterligare underminera allmänhetens förtroende för rättsväsendet.</textBlock>
    <textBlock id="i-a142a3401d632ae6">Det måste också ifrågasättas huruvida praxis svarar mot lagstiftarens intentioner.</textBlock>
    <textBlock id="i-2a88dc73925b0ac2">Upprinnelsen till debatten är den dom för grov misshandel och vållande till annans död som meddelades mot en man som befunnits skyldig till att ha misshandlat sin treårige styvson till döds. Straffet sattes till tre och ett halvt års fängelse. Ytterligare en liknande dom har uppmärksammats, då grov misshandel av ett spädbarn ledde till fängelse i ett och ett halvt år.</textBlock>
    <textBlock id="i-c36798dd03e36248">Dessvärre är dessa domar symptomatiska för den praxis vid grov våldsbrottslighet som utvecklats i svenska domstolar. Straffen som utmäts ligger oftast i den nedre delen av straffskalan. Under år 2000 dömdes 636 personer för grov misshandel. Av de 495</textBlock>
    <textBlock id="i-6a216c34d78b3494">fängelsedomar som utdömdes låg 169 under det lagstadgade minimistraffet på ett år, 212 fängelsedomar låg under två år och övriga under fem år. Endast fyra personer dömdes till fängelse i mellan fyra och fem år. Straffskalan för grov misshandel användes alltså bara till hälften.</textBlock>
    <textBlock id="i-9c00aa35f05214d7">Straffskalan för grov misshandel sträcker sig från ett till tio års fängelse. Den vanligaste påföljden för detta brott är dock fängelse vid eller strax över straffminimum. Detta trots det ofta mycket grova våld som krävs för att ett fall av misshandel skall rubriceras som grovt. Riksåklagaren har påtalat att domstolarna också i ärenden där omständigheterna mer än väl uppfyller kriterierna för grov misshandel stannar påföljden oftast mycket nära ett års fängelse.</textBlock>
    <textBlock id="i-0595ca634d7d2b3b">Riksdagen är genom grundlag förhindrad att ingripa i domstolarnas rättsskipande. Däremot måste riksdagen reagera då de lagar man stiftat inte används på så sätt som varit avsett. Det är riksdagens skyldighet att tillse att rättssystemet fungerar enligt lagstiftarens mening, för att förtroendet för rättssystemet skall upprätthållas bland allmänheten. I annat fall bör riksdagen överväga att ändra lagstiftningen.</textBlock>
    <textBlock id="i-046ac8817229ebd5">Därför begär vi att det anordnas en aktuell debatt rörande straffsatserna för grova våldsbrott och den tillämpning dessa fått i praktiken.</textBlock>
    <textBlock id="i-e56f3a4c3a54e4f9">För den moderata riksdagsgruppen,</textBlock>
    <textBlock id="i-8c4c6883553b69e9">Fredrik Reinfeldt</textBlock>
  </contentBlock>
  <contentBlock page="0" id="i-3e3723ec46736261">
    <textBlock id="i-d37e72d3eb1a3938">3 §  Meddelande om frågestund</textBlock>
  </contentBlock>
  <contentBlock page="0" id="i-c7577bec753ce366">
    <textBlock id="i-7b8f521ae5b67c3d">Talmannen meddelade att vid frågestunden torsdagen den 5 december kl. 14.00 skulle följande statsråd närvara:</textBlock>
    <textBlock id="i-8e92b54c60fec0a7">Statsminister Göran Persson, kulturminister Marita Ulvskog, statsrådet Mona Sahlin, statsrådet Hans</textBlock>
    <textBlock id="i-45e0a440738d2a62">Karlsson och försvarsminister Leni Björklund.</textBlock>
  </contentBlock>
  <contentBlock page="0" id="i-c2584493dd0e3628">
    <textBlock id="i-4fd2c8c8ca2d5bae">4 §  Hänvisning av ärenden till utskott</textBlock>
  </contentBlock>
  <contentBlock page="0" id="i-a84a5e2ec60de998">
    <textBlock id="i-4900a2380dc48379">Föredrogs och hänvisades</textBlock>
    <textBlock id="i-3d11b9978c1e2c37">Motioner</textBlock>
    <textBlock id="i-11b1a894a5e5c6b9">2002/03:Fi2 och Fi3 till finansutskottet</textBlock>
  </contentBlock>
  <contentBlock page="0" id="i-5515f9fb8d15e84b">
    <textBlock id="i-f476a55133cf7253">5 §  Bordläggning</textBlock>
  </contentBlock>
  <contentBlock page="0" id="i-83d64f261382f50e">
    <textBlock id="i-88a949f27d73f8f9">Anmäldes och bordlades</textBlock>
    <textBlock id="i-6e25dea7bbaec9a8">Finansutskottets betänkanden</textBlock>
    <textBlock id="i-98065307b23b21db">2002/03:FiU1 Utgiftsramar och beräkning av statsinkomsterna</textBlock>
    <textBlock id="i-90828658a3a7371c">2002/03:FiU11 Tilläggsbudget 2 för budgetåret 2002</textBlock>
  </contentBlock>
  <contentBlock page="0" id="i-29bceb8e0dbdfd6f">
    <textBlock id="i-68197c6e873fc0a9">6 §  Anmälan om frågor för skriftliga svar</textBlock>
  </contentBlock>
  <contentBlock page="0" id="i-2317b225c3f5a85d">
    <textBlock id="i-d73d495cc05cc387">Anmäldes att följande frågor för skriftliga svar framställts</textBlock>
  </contentBlock>
  <contentBlock page="0" id="i-87685c55e809b0cd">
    <textBlock id="i-4064fc7fbe3eafa2">den 29 november</textBlock>
  </contentBlock>
  <contentBlock page="0" id="i-99489da0f3738744">
    <textBlock id="i-ab7d71ec6764cf55">2002/03:215 av Karin Granbom (fp) till utbildningsminister Thomas Östros</textBlock>
    <textBlock id="i-cfb950971f1afe73">Återbetalningsregler för studiemedel bland kåraktiva</textBlock>
    <textBlock id="i-a0bf7d0ffd5963e9">2002/03:216 av Marie Wahlgren (fp) till utbildningsminister Thomas Östros</textBlock>
    <textBlock id="i-4dfe3a57d193d736">Lika villkor för professorer</textBlock>
    <textBlock id="i-9906d8b8e90ae26a">2002/03:217 av Johan Pehrson (fp) till justitieminister Thomas Bodström</textBlock>
    <textBlock id="i-0a5c7a439f895802">Barnmisshandel</textBlock>
    <textBlock id="i-1dd88e18d7bc54c4">2002/03:218 av Chatrine Pålsson (kd) till statsrådet</textBlock>
    <textBlock id="i-654a6b9b23535164">Morgan Johansson</textBlock>
    <textBlock id="i-a1392e6f9b18fc1e">Dopning</textBlock>
    <textBlock id="i-750882e3a28c1e75">2002/03:219 av Gunilla Tjernberg (kd) till statsrådet</textBlock>
    <textBlock id="i-a16ce3d814e40993">Morgan Johansson</textBlock>
    <textBlock id="i-47916296ac39cf0e">Dopning</textBlock>
  </contentBlock>
  <contentBlock page="0" id="i-45f7b1407dee7707">
    <textBlock id="i-9b4e69b7ba0112b5">Frågorna redovisas i bilaga som fogas till riksdagens snabbprotokoll tisdagen den 3 december.</textBlock>
  </contentBlock>
  <contentBlock page="0" id="i-bc03f003f563f17f">
    <textBlock id="i-4f84121710104fa9">7 §  Anmälan om skriftligt svar på fråga</textBlock>
  </contentBlock>
  <contentBlock page="0" id="i-3a68a52148d7e535">
    <textBlock id="i-713f170d2c934ef5">Anmäldes att skriftligt svar på följande fråga inkommit</textBlock>
  </contentBlock>
  <contentBlock page="0" id="i-f04f8c167ce2aada">
    <textBlock id="i-9ab544eba3779b5c">den 29 november</textBlock>
  </contentBlock>
  <contentBlock page="0" id="i-6eec8cd4e8657c1c">
    <textBlock id="i-f252f8020cfb98cc">2002/03:150 av Tobias Krantz (fp) till vice statsminister Margareta Winberg</textBlock>
    <textBlock id="i-8c43ef43531e2df8">Jämställdhetsarbetet inom landstingen</textBlock>
  </contentBlock>
  <contentBlock page="0" id="i-ddd48990f455c162">
    <textBlock id="i-dcd3ebebbe851813">Svaret redovisas i bilaga som fogas till riksdagens snabbprotokoll tisdagen den 10 december.</textBlock>
  </contentBlock>
  <contentBlock page="0" id="i-564e5f42cbd82606">
    <textBlock id="i-6812ec4856d76d2e">8 §  Kammaren åtskildes kl. 12.02.</textBlock>
  </contentBlock>
  <contentBlock page="0" id="i-9d4f881101d33d33">
    <textBlock id="i-0b51326d05929401"/>
    <textBlock id="i-6831e920a0352be7">Förhandlingarna leddes av talmannen.</textBlock>
  </contentBlock>
</protocol>
