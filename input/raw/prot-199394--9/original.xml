<protocol id="prot-199394--9">
  <contentBlock page="0" id="i-288409f9a4d2d295">
    <textBlock id="i-84a5be65f3a49cc6">1 §  Justering av protokoll</textBlock>
  </contentBlock>
  <contentBlock page="0" id="i-0fd5eea03c60ec20">
    <textBlock id="i-480e2239af25363c">Justerades protokollet för den 12 oktober.</textBlock>
  </contentBlock>
  <contentBlock page="0" id="i-ec7eeaa38bf3cf99">
    <textBlock id="i-4c63babf0be05f08">2 §  Meddelande om muntliga frågor till regeringen den 21 oktober</textBlock>
  </contentBlock>
  <contentBlock page="0" id="i-7c66a7d5a39c7f51">
    <textBlock id="i-165c13f4d1d8d96b">Anf. 1  TALMANNEN:</textBlock>
  </contentBlock>
  <contentBlock page="0" id="i-ea031f5fbaa99730">
    <textBlock id="i-951699d798249ae8">Vid frågestunden torsdagen den 21 oktober kl.</textBlock>
    <textBlock id="i-44b27ac58c0a03fe">14.30 kommer följande statsråd att närvara:</textBlock>
  </contentBlock>
  <contentBlock page="0" id="i-b518885a8ed45e74">
    <textBlock id="i-e624a448865b97e8">Statsminister Carl Bildt (m), miljöminister Olof</textBlock>
    <textBlock id="i-833dce5ad30242fc">Johansson (c), jordbruksminister Karl Erik Olsson</textBlock>
    <textBlock id="i-b72271a880376e9b">(c), statsrådet Alf Svensson (kds) och statsrådet Bo</textBlock>
    <textBlock id="i-5a564292e8d3b035">Lundgren (m).</textBlock>
  </contentBlock>
  <contentBlock page="0" id="i-e831d9951ac6009d">
    <textBlock id="i-77563fbe06400087">Statsministern besvarar övergripande och allmänpolitiska frågor. Frågorna till övriga statsråd förutsätts beröra deras ansvarsområden inom regeringen.</textBlock>
  </contentBlock>
  <contentBlock page="0" id="i-74886ab39d52ae71">
    <textBlock id="i-56f642a817e62730"/>
    <textBlock id="i-cbdea981b3d9d0b8">3 §  Anmälan om ny ordförande i den svenska delegationen till Europeiska frihandelssammanslutningens (EFTA)</textBlock>
    <textBlock id="i-796c2f3a7a901ad5">parlamentarikerkommitté</textBlock>
  </contentBlock>
  <contentBlock page="0" id="i-5d7cb4f2d7dc0090">
    <textBlock id="i-387b516d663deafd">Talmannen anmälde att den svenska EFTA-</textBlock>
    <textBlock id="i-db62d03d216a89ea">delegationen den 14 oktober utsett Lars Tobisson</textBlock>
    <textBlock id="i-40f6cc26645ce2ea">(m) till ny ordförande efter Nic Grönvall (m).</textBlock>
  </contentBlock>
  <contentBlock page="0" id="i-32052be4b7e3fe51">
    <textBlock id="i-47ea316baf5291ab">4 §  Ledighet</textBlock>
  </contentBlock>
  <contentBlock page="0" id="i-380ad485ff1b094b">
    <textBlock id="i-06f8425c95a1f52b">Talmannen meddelade att Berndt Ekholm (s)</textBlock>
    <textBlock id="i-37a1c239ab70f0ed">ansökt om ledighet för FN-uppdrag under tiden den</textBlock>
    <textBlock id="i-f1b25cd23b6d3cc3">25 oktober--den 26 november.</textBlock>
  </contentBlock>
  <contentBlock page="0" id="i-3175ee5aaf3d8523">
    <textBlock id="i-0722c76abefef27c">Kammaren biföll denna ansökan.</textBlock>
  </contentBlock>
  <contentBlock page="0" id="i-925a9712e709bea5">
    <textBlock id="i-5cee14b29a3f86bf">Talmannen meddelade att Lars-Olof Karlsson (s)</textBlock>
    <textBlock id="i-9a367be3d3fd9035">skulle tjänstgöra som ersättare för Berndt Ekholm.</textBlock>
  </contentBlock>
  <contentBlock page="0" id="i-329fc5da2019b134">
    <textBlock id="i-8161856e937eb89f">5 §  Meddelande om val till Nordiska rådet</textBlock>
  </contentBlock>
  <contentBlock page="0" id="i-19d153d1bef4df29">
    <textBlock id="i-4f8263aabd601ce1">Anf. 2  TALMANNEN:</textBlock>
  </contentBlock>
  <contentBlock page="0" id="i-a02478e7a71b946b">
    <textBlock id="i-eb16d21ea2876804">Jag får meddela att val till Nordiska rådets svenska delegation kommer att företas vid morgondagens sammanträde.</textBlock>
  </contentBlock>
  <contentBlock page="0" id="i-40a1d0654e2e6a72">
    <textBlock id="i-e0cb630fbfa3f358">6 §  Hänvisning av ärende till utskott</textBlock>
  </contentBlock>
  <contentBlock page="0" id="i-bc1cf907851f068e">
    <textBlock id="i-d106bec9353a4389">Föredrogs och hänvisades</textBlock>
  </contentBlock>
  <contentBlock page="0" id="i-24fed69c1f5d54c2">
    <textBlock id="i-af65ab6d9f89fcbd">Proposition</textBlock>
  </contentBlock>
  <contentBlock page="0" id="i-d189818830ae2384">
    <textBlock id="i-d0cc7220e997def3">1993/94:68 till jordbruksutskottet</textBlock>
  </contentBlock>
  <contentBlock page="0" id="i-3e2b2681cb8493f9">
    <textBlock id="i-fdc2b3bcc14d47c5">7 §  Förnyad bordläggning</textBlock>
  </contentBlock>
  <contentBlock page="0" id="i-177bcd334fe7860f">
    <textBlock id="i-650456b98c548342">Föredrogs men bordlades åter</textBlock>
  </contentBlock>
  <contentBlock page="0" id="i-78100089954c97f5">
    <textBlock id="i-fa827ddc60848c96">Konstitutionsutskottets betänkanden</textBlock>
    <textBlock id="i-e44524deca932816">1993/94:KU1--KU4</textBlock>
  </contentBlock>
  <contentBlock page="0" id="i-f651f5ba4be439f9">
    <textBlock id="i-50a264541224cde9">Justitieutskottets betänkande 1993/94:JuU1</textBlock>
  </contentBlock>
  <contentBlock page="0" id="i-85b1bce22aa9481b">
    <textBlock id="i-b6649eba50f4f659">8 §  Bordläggning</textBlock>
  </contentBlock>
  <contentBlock page="0" id="i-d7758d956f764cc4">
    <textBlock id="i-51ef6f80380c396e">Anmäldes och bordlades</textBlock>
  </contentBlock>
  <contentBlock page="0" id="i-a8bb29f7384ae298">
    <textBlock id="i-1b0c6f211e69b83e">Propositionerna</textBlock>
  </contentBlock>
  <contentBlock page="0" id="i-e21701a1a933290b">
    <textBlock id="i-e24bf8ddfcad624a">1993/94:38 Postlag och en förändrad verksamhetsform för Postverket, m.m.</textBlock>
  </contentBlock>
  <contentBlock page="0" id="i-fe8019114d6b507c">
    <textBlock id="i-4412e1330223f501">1993/94:62 Sveriges anslutning till ett europeiskt radiokommunikationskontor (ERO)</textBlock>
  </contentBlock>
  <contentBlock page="0" id="i-bbd0adf27d15af00">
    <textBlock id="i-7f92c17b552edeed">1993/94:79 Ändringar i beskattningen av vissa oljeprodukter</textBlock>
  </contentBlock>
  <contentBlock page="0" id="i-19f335726398480e">
    <textBlock id="i-3d4991d84888314f">Skrivelse</textBlock>
  </contentBlock>
  <contentBlock page="0" id="i-2e8164efb4fbbe8d">
    <textBlock id="i-644b45a18e116442">1993/94:20 1993 års redogörelse för företag med statligt ägande</textBlock>
  </contentBlock>
  <contentBlock page="0" id="i-1fdd9b1cd270d49e">
    <textBlock id="i-8062267193f0acf0">9 §  Anmälan av om frågor</textBlock>
  </contentBlock>
  <contentBlock page="0" id="i-cec3af8037347080">
    <textBlock id="i-6781f5679a6257cd">Anmäldes att följande frågor framställts</textBlock>
  </contentBlock>
  <contentBlock page="0" id="i-119a95a74e2e5ae0">
    <textBlock id="i-795553594bc452d4">den 15 oktober</textBlock>
  </contentBlock>
  <contentBlock page="0" id="i-2d78e1ce5468f2f9">
    <textBlock id="i-b6c7f767fb9b09ae">1993/94:67 av Märtha Gårdestig (kds) till statsrådet</textBlock>
    <textBlock id="i-3b6579400e375ddb">Bo Könberg om karensdagarna:</textBlock>
  </contentBlock>
  <contentBlock page="0" id="i-6e42003d7b1e44b7">
    <textBlock id="i-2f8cf3ef8c03e85c">Kombinationen av arbetsgivaransvar de första 14</textBlock>
    <textBlock id="i-0959b42d547cd3be">dagarna i en sjukperiod och en karensdag i sjukförsäkringen har medfört orimliga konsekvenser för dem som har mer än en arbetsgivare.</textBlock>
  </contentBlock>
  <contentBlock page="0" id="i-a99d2866911d0e39">
    <textBlock id="i-64da7753cff63406">Är arbetstiden uppdelad på flera arbetsgivare under 14-dagarsperioden får den sjuke en karensdag hos varje arbetsgivare.</textBlock>
  </contentBlock>
  <contentBlock page="0" id="i-f2eccf8d5e21514f">
    <textBlock id="i-c9ab942345570b48">Detta slår hårt mot människor som inte lyckas få eller av olika skäl inte kan ha ett heltidsarbete.</textBlock>
  </contentBlock>
  <contentBlock page="0" id="i-03067c09dfbf89e7">
    <textBlock id="i-d6f3667c94b47f76">Vad avser biträdande socialministern vidta för åtgärder för att rätta till detta?</textBlock>
  </contentBlock>
  <contentBlock page="0" id="i-52e4532fcf7e0f26">
    <textBlock id="i-3ecf86dcfeab9d5d">1993/94:68 avLars Svensk (kds) till kommunikationsministern om Telias 071-nummer:</textBlock>
  </contentBlock>
  <contentBlock page="0" id="i-11dbb443dac3faa1">
    <textBlock id="i-2c4eaf87ca032be2">071-marknaden utvecklas alltmer och det område som står för den största expansionen förefaller vara den så kallade ''snuskhummerservicen'', en service som med jämna mellanrum orsakar telefonabonnenter stora kostnader, oftast därför att beställare och betalare inte är samma person.</textBlock>
    <textBlock id="i-cb6ab23647655dab">Visserligen kan 071-servicen på begäran kopplas bort men då begränsas också den tillgänglighet av annan service som Telia AB är satt att tillhandahålla.</textBlock>
  </contentBlock>
  <contentBlock page="0" id="i-7a088727f81c8ddb">
    <textBlock id="i-f0a0d17c6e1d2514">Jag vill fråga kommunikationsministern om han har för avsikt att vidtaga några åtgärder för att komma tillrätta med de problem som 071-servicen åsamkar många teleabonnenter?</textBlock>
  </contentBlock>
  <contentBlock page="0" id="i-71cda3fd2c107b37">
    <textBlock id="i-84fe9001ed6daecb">1993/94:69 av Inger Lundberg (s) till kulturministern om fördelningen av radiotillstånd:</textBlock>
  </contentBlock>
  <contentBlock page="0" id="i-ff32f613525cf22b">
    <textBlock id="i-51ffe6f84f48064a">Trots allvarliga varningar från den socialdemokratiska oppositionen fattade riksdagsmajoriteten under våren beslut om att rätten till reklamradio skulle ut på auktion.</textBlock>
    <textBlock id="i-fcdc88bb8630bcca">Betalningsförmågan -- inga andra kriterier -- lades till grund för rätten att sända lokalradio.</textBlock>
  </contentBlock>
  <contentBlock page="0" id="i-d996a77cc3d7342c">
    <textBlock id="i-ba5db6adb9212650">För några veckor sedan auktionerades de första radiotillstånden ut. Grundlagen markerar att massmediepolitiken ska syfta till att skapa ''vidats möjliga yttrande- och informationsfrihet''.</textBlock>
    <textBlock id="i-7513e3b34ec28a90">Resultatet blev snarast det motsatta.</textBlock>
  </contentBlock>
  <contentBlock page="0" id="i-a1888c64d7572c92">
    <textBlock id="i-e75333a25d527b95">Flertalet tillstånd innehas nu av de redan stora medieföretagen. På några orter har samtliga tillstånd köpts av samma aktör.</textBlock>
  </contentBlock>
  <contentBlock page="0" id="i-cf9e631980a74984">
    <textBlock id="i-6f42bb7d82ec3909">Är statsrådet beredd att ompröva regeringens politik vid fördelning av radiotillstånd i syfte att uppnå ökad bredd i medieutbudet?</textBlock>
  </contentBlock>
  <contentBlock page="0" id="i-7abb512a4848617a">
    <textBlock id="i-d469cda051965074">1993/94:70 av Kenneth Lantz (kds) till jordbruksministern om åtgärder mot olaga fiske:</textBlock>
  </contentBlock>
  <contentBlock page="0" id="i-7e43ff9d72f31137">
    <textBlock id="i-1d16f3a6d8538335">Kustbevakningen ansvarar för våra vatten runt kusterna. Vi har fått lagar som ger direktiv till fritidsfisket. Dessa måste självklart övervakas.</textBlock>
    <textBlock id="i-dd0f18fd3f18fcd5">Men det får inte bli på bekostnad av det tjuvfiske som tyvärr är rådande i Öresund och Skälderviken just nu. Många danska fiskebåtar kommer in i svenskt vatten och rensar dessa vatten på den fisk som finns kvar. Det är olyckligt eftersom vi behöver all tillväxt som vi bara kan tänka oss. Öresund och</textBlock>
    <textBlock id="i-ec6d4d874a705737">Skälderviken får inte skrapas rena med hjälp av effektiva fiskebåtar. Därtill föreligger det risk för att bottenfloran skadas genom att olämpliga redskap används i just dessa vatten.</textBlock>
  </contentBlock>
  <contentBlock page="0" id="i-a80550b300452581">
    <textBlock id="i-f90d26ca05a71e5d">Kustbevakningen måste få klara direktiv att hålla tjuvfisket borta från dessa ofta uppskattade vatten och kustremsor för fritidsfiskare.</textBlock>
  </contentBlock>
  <contentBlock page="0" id="i-1365e40cbd44de2e">
    <textBlock id="i-47ca5d832f33fdf6">Ämnar jordbruksministern vidtaga åtgärder för att hindra tjuvfisket i Öresund och Skälderviken?</textBlock>
  </contentBlock>
  <contentBlock page="0" id="i-b2c8a1601a667142">
    <textBlock id="i-014e1073550b00c8">1993/94:71 av Göte Jonsson (m)till arbetsmarknadsministern om</textBlock>
    <textBlock id="i-6de50f93e4ee1edc">Arbetslöshetsersättning och deltidsarbete:</textBlock>
  </contentBlock>
  <contentBlock page="0" id="i-6087a94eb27de70f">
    <textBlock id="i-ec7697e42c8b7921">Malms Elservice AB i Alsterbro är ett företag som normalt ger sysselsättning åt tre personer. På grund av brist på arbete tvingades företaget varsla en person tidigare i år. Efter ett tag ökade arbetsuppgifterna i företaget och man ville återanställa vederbörande på halvtid. Den permitterade ville gå in i halvtidsarbete. Från</textBlock>
    <textBlock id="i-bedc5b915ff54ef0">Elektrikerförbundet kom då beskedet att han skulle stämpla i 40 timmar eller inget alls. Han fick således inte återgå till arbetet på halvtid.</textBlock>
  </contentBlock>
  <contentBlock page="0" id="i-4e83fbe7efa0a765">
    <textBlock id="i-ca85e52de3399b04">Det anförda exemplet visar enligt min uppfattning på ett alldeles oacceptabelt fackligt agerande. Den anställde återgick i det här fallet ändå till halvtidsarbete, men på grund av detta har han sedan vägrats resterande arbetslöshetsersättning.</textBlock>
    <textBlock id="i-7c9cfe629b2e50cf">Företaget har dessutom krävts på skadestånd av facket för brott mot kollektivavtalet.</textBlock>
  </contentBlock>
  <contentBlock page="0" id="i-874cd860f3dc6772">
    <textBlock id="i-c56e50d1fabc7b58">Jag är väl medveten om att statsrådet inte kan kommentera ett enskilt fall men själva regelverket måste kunna ifrågasättas.</textBlock>
  </contentBlock>
  <contentBlock page="0" id="i-4163496d1bd924a4">
    <textBlock id="i-1ca1a7f76a24bd9c">Vilka åtgärder är statsrådet beredd att vidta så att halvtidsarbete blir möjligt i anslutning till begräsad arbetstillgång?</textBlock>
  </contentBlock>
  <contentBlock page="0" id="i-7397ffeabb330cab">
    <textBlock id="i-dca1fc6a044afdc0"/>
    <textBlock id="i-fd811c0d6c5ec763">1993/94:72 av Lars Stjernkvist (s) till statsrådet</textBlock>
    <textBlock id="i-c051719acf87c50a">Bo Lundgren om snabba hyresuppgörelser på låga nivåer:</textBlock>
  </contentBlock>
  <contentBlock page="0" id="i-e97356110e079471">
    <textBlock id="i-84f72ca1b695fe43">Enligt uppgifter i massmedierna överväger statsrådet åtgärder för att förhindra att fastighetsskatten bidrar till höjda boendekostnader nästa år.</textBlock>
  </contentBlock>
  <contentBlock page="0" id="i-d09b4ca21ab82b96">
    <textBlock id="i-6236dbe13b9721db">Hyresförhandlingarna inför nästa år har kommit i gång. Av förståeliga skäl önskar alla inblandade snabba uppgörelser på en låg nivå, för att om möjligt minska ökningen av antalet tomma lägenheter. Förutsättningarna för låga avtal finns, men det finns tyvärr fortfarande orosmoln. Ett är den beslutade höjningen av den garanterade räntan. Ett annat är planerna på en ny hyresförhandlingslag. Ett tredje är höjningen av fastighetsskatten, som följer av tidigare beslut.</textBlock>
  </contentBlock>
  <contentBlock page="0" id="i-67bd9c2132b5912d">
    <textBlock id="i-af75e133fc3e6dbd">Jag hade i och för sig föredragit att regeringen siktat in sig på någon av de förstnämnda hoten, men alla åtgärder som i dagens läge kan bidra till en stabilisering av situationen på bostadsmarknaden måste välkomnas.</textBlock>
  </contentBlock>
  <contentBlock page="0" id="i-3da82338b9d72e69">
    <textBlock id="i-c128ffe96681e33d">Mot bakgrund av ovanstående undrar jag vilka åtgärder statsrådet är beredd att vidta för att underlätta snabba hyresuppgörelser på låga nivåer.</textBlock>
  </contentBlock>
  <contentBlock page="0" id="i-085c04da249cdce5">
    <textBlock id="i-f816fd05f27e258a">10 §  Kammaren åtskildes kl. 15.01.</textBlock>
  </contentBlock>
  <contentBlock page="0" id="i-da73992e5c4542a3">
    <textBlock id="i-c7e9dff72a39277d">Förhandlingarna leddes av talmannen.</textBlock>
  </contentBlock>
</protocol>
