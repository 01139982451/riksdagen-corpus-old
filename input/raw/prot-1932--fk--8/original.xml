<protocol id="prot-1932--fk--8">
  <contentBlock page="0" id="i-71ee31d167585e55">
    <textBlock id="i-92be88b63af4a0a5">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-73a2601d33b4047e">
    <textBlock id="i-706e1ce1bd080512">1932. Första kammaren. Nr 8.</textBlock>
  </contentBlock>
  <contentBlock page="0" id="i-bcc4e09b555f49ae">
    <textBlock id="i-c23f920447f69126"> </textBlock>
  </contentBlock>
  <contentBlock page="0" id="i-45f4e090b070e207">
    <textBlock id="i-766ef60415b7d4a4"> </textBlock>
  </contentBlock>
  <contentBlock page="0" id="i-026b3909eaa1eae5">
    <textBlock id="i-591d4c40a816aebc">Onsdagen den 3 februari.</textBlock>
  </contentBlock>
  <contentBlock page="0" id="i-b0c050493a9ab175">
    <textBlock id="i-5977b7e8164adea1">Kammaren sammanträdde kl. 4.30 e. m.; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="0" id="i-07993f1ecb1f35fd">
    <textBlock id="i-f104d42f1d1ca4b0">Herr statsrådet Rundqvist avlämnade Kungl. Maj:ts propositioner:</textBlock>
    <textBlock id="i-566b00111d701e29">nr 43, angående efterskänkande av återbetalningsskyldighet för felaktigt uppburen arrendeavkomst av stadskomministerns löningsjord i Linköping;</textBlock>
    <textBlock id="i-fe6e879874f0552a">nr 44, angående anslag till personaloch driftkostnader för institutet för högspänningsforskning vid universitetet i Uppsala;</textBlock>
    <textBlock id="i-a30a327b0fa24761">nr 48, angående anslag åt docenten vid universitetet i Lund G. R. Raquette;</textBlock>
    <textBlock id="i-fbbc1c4b90da1a63">nr 51, angående rätt för biträdande föreståndarinnan Elin Thörn att för uppflyttning i högre lönegrad tillgodoräkna sig viss tjänstgöring;</textBlock>
    <textBlock id="i-a5276f70f3322fe2">nr 52, angående rätt för ordinarie statsanställd lärare att för erhållande av ålderstillägg tillgodoräkna sig viss tjänstgöring;</textBlock>
    <textBlock id="i-7358f43b5073a2b8">nr 56, angående befrielse för förre stadsförvaltaren J. E. Elfving från viss betalningsskyldighet på grund av borgen;</textBlock>
    <textBlock id="i-18a921f31104f976">nr 57, angående överflyttande till lantförsvarets förvaltning av vissa fastigheter i Järfälla socken av Stockholms län;</textBlock>
    <textBlock id="i-3c1fde9b8631b442">nr 58, angående pension åt en förutvarande båtsman;</textBlock>
    <textBlock id="i-343b23550ee465a5">nr 62, angående försäljning av vissa lägenheter under Offers gård i Västernorrlands län;</textBlock>
    <textBlock id="i-88503c86f3004c78">nr 63, angående ersättning till vissa personer i anledning av sjukdom, ådragen under militärtjänstgöring; |</textBlock>
    <textBlock id="i-1aa66f3f80e24040">nr 64, angående ändrad disposition av medel, anvisade till anskaffning av för kroppsundersökning av flygare erforderlig apparatur;</textBlock>
    <textBlock id="i-79668e45094cbd55">nr 65, angående förstärkning av fjärde huvudtitelns anslag till kommittéer och utredningar genom sakkunniga; samt</textBlock>
    <textBlock id="i-fe9223268d425d42">nr 66, angående användande av medel ur undsättningsfonden för tillvaratagande av stormfälld skog inom vissa delar av landet.</textBlock>
  </contentBlock>
  <contentBlock page="0" id="i-9a99670a0134f0fe">
    <textBlock id="i-dfa519c58fa289b6">Föredrogos och hänvisades till kammarens första tillfälliga utskott nedannämnda motioner:</textBlock>
    <textBlock id="i-c9f06af509f3f015">nr 278, av herr Lindhagen, om nydaning av själavården, såvitt på samhället ankommer;</textBlock>
    <textBlock id="i-3052137eed1796b6">nr 279, av herr Lindhagen, om ytterligare avskrivning av sambandet mellan försvarsväsendet och kyrkan;</textBlock>
    <textBlock id="i-79acc0b466e599f7">nr 280, av herr Lindhagen, om reglering av undertryckta folks självbestämningsrätt genom internationell lag;</textBlock>
    <textBlock id="i-c647bc01f4adc639">nr 281, av herr Lindhagen, om världsproblemets språkfråga; samt</textBlock>
    <textBlock id="i-61797ad33160efea">nr 282, av herr Nilsson, Petrus, m. fl., om utredning angående ändrade former för beredningen av ärenden rörande bidrag av lotterimedel.</textBlock>
  </contentBlock>
  <contentBlock page="0" id="i-07875e4b3318d62b">
    <textBlock id="i-8799b33d83302c51">Första "kammarens protokoll 1932. Nr 8. 1</textBlock>
  </contentBlock>
  <contentBlock page="1" id="i-751d875c5d68f600">
    <textBlock id="i-35fb9e9a1e1b4939">Nr 8.</textBlock>
  </contentBlock>
  <contentBlock page="1" id="i-866f22530d16594e">
    <textBlock id="i-811ba6c2c7ee8b8e">2 : Onsdagen den 3 februari.</textBlock>
  </contentBlock>
  <contentBlock page="1" id="i-a3c4ebd48f9fcebd">
    <textBlock id="i-33e7a87b3df4aa65">Föredrogos och hänvisades till kammarens andra tillfälliga utskott nedannämnda motioner: -</textBlock>
    <textBlock id="i-a48e88ea63b22c65">nr 283, av herrar von Heland och Pettersson, om utredning rörande lantarbetarnas ekonomiska och sociala ställning m. m.; samt</textBlock>
    <textBlock id="i-2c2b6682c9bccd80">nr 284, av herr Henriksson m. fl., om viss komplettering av föreskrifterna angående märkning av utländska köttvaror m. m.</textBlock>
  </contentBlock>
  <contentBlock page="1" id="i-0624123389b256da">
    <textBlock id="i-1ce5fa506d086249">Föredrogos och bordlades på begäran Kungl. Maj:ts denna dag avlämnade propositioner nr 43, 44, 48, 51, 52, 56—58 och 62—466.</textBlock>
  </contentBlock>
  <contentBlock page="1" id="i-feb9dde2fc491e2e">
    <textBlock id="i-de99f1058f9dded5">Anmäldes och godkändes statsutskottets förslag till riksdagens skrivelse, nr 19, till Konungen i anledning av Kungl. Maj:ts i statsverkspropositionen under sjätte huvudtiteln gjorda framställning om anslag till möbler samt arkivinredning m. m. för riksförsäkringsanstalten.</textBlock>
  </contentBlock>
  <contentBlock page="1" id="i-db53ae83b158fbc7">
    <textBlock id="i-1dd27501f1a54a0d">Anmäldes och bordlades</textBlock>
  </contentBlock>
  <contentBlock page="1" id="i-caec86e42024774b">
    <textBlock id="i-4d8f51e4e781cc9d">statsutskottets utlåtanden:</textBlock>
    <textBlock id="i-940b0c22a57399e5">nr 9, angående regleringen för budgetåret 1932/1933 av utgifterna för kapitalökning i avseende å postoch telegrafverken, statens järnvägar och statens vattenfallsverk;</textBlock>
    <textBlock id="i-5a2795779b25ab5d">nr 13, i anledning av Kungl. Maj:ts proposition angående täckande av kostnaderna för den s. k. Ädalskommissionen; och</textBlock>
    <textBlock id="i-0d286bd946e8db7a">nr 14, i anledning av Kungl. Maj:ts proposition angående förstärkning av det för budgetåret 1931/1932 under femte huvudtiteln anvisade anslaget till bekämpande av arbetslösheten jämte i ämnet väckta motioner; samt</textBlock>
  </contentBlock>
  <contentBlock page="1" id="i-c1e8665284ec24c0">
    <textBlock id="i-df91e9ad0c2d6900">bevillningsutskottets betänkande nr 6, i anledning av Kungl. Maj:ts proposition angående godkännande av ett mellan Sverige och Rumänien slutet bosättnings-, handelsoch sjöfartsavtal.</textBlock>
  </contentBlock>
  <contentBlock page="1" id="i-ddcaa8b5e4a35e3f">
    <textBlock id="i-48b82109f948beef">Upplästes följande till kammaren inkomna ansökning:</textBlock>
  </contentBlock>
  <contentBlock page="1" id="i-647835774719fbf2">
    <textBlock id="i-687bda5df0624cb3">Till riksdagens första kammare. Utsedd till en av Sveriges delegerade vid nedrustningskonferensen i Genéve anhåller jag härmed vördsamt om ledighet från riksdagsgöromålen "/2—/2</textBlock>
    <textBlock id="i-c0924a4e91678eab">1932. e :</textBlock>
  </contentBlock>
  <contentBlock page="1" id="i-5a2f05290b62a9e7">
    <textBlock id="i-ce48d6b1fa547250">Vördsamt K.G. Westman.</textBlock>
  </contentBlock>
  <contentBlock page="1" id="i-70638cb1b2311fd0">
    <textBlock id="i-ca0fb87a4134c419">Den begärda ledigheten beviljades.</textBlock>
  </contentBlock>
  <contentBlock page="1" id="i-be399308b4fd930f">
    <textBlock id="i-d451b8128f76c7be">Ledighet från riksdagsgöromålen beviljades därjämte herr Lindmark under 12 dagar från och med den 6 i denna månad.</textBlock>
  </contentBlock>
  <contentBlock page="1" id="i-08e8b6a391b8bcfb">
    <textBlock id="i-129ee940efb091a4">Justerades protokollsutdrag för denna dag, varefter kammarens sammanträde avslutades kl. 4.39 e. m.</textBlock>
  </contentBlock>
  <contentBlock page="1" id="i-783e34a607b3a09c">
    <textBlock id="i-5d68ca76febf5a0f">In fidem G. H Berggren.</textBlock>
  </contentBlock>
  <contentBlock page="2" id="i-0c7f20b1bc7e1020">
    <textBlock id="i-6cee637152426ed8">Fredagen den 5 februari. 3</textBlock>
  </contentBlock>
  <contentBlock page="2" id="i-6e5e1b216ceac5dc">
    <textBlock id="i-533c558e33de742c">Fredagen den 5 februari.</textBlock>
  </contentBlock>
  <contentBlock page="2" id="i-919a7a9ad907bb82">
    <textBlock id="i-c57cfefc4b66f2f7">Kammaren sammanträdde kl. 4.30 e. m.</textBlock>
  </contentBlock>
  <contentBlock page="2" id="i-a6f4bb27c215120c">
    <textBlock id="i-8a1c8468fc7f518e">Herr statsrådet Gyllenswärd avlämnade Kungl. Maj:ts propositioner:</textBlock>
    <textBlock id="i-2d088225189f82be">nr 49, angående pension åt statens fattigvårdsoch barnavårdskonsulenter A. W. Norgren och P. Larsson;</textBlock>
    <textBlock id="i-95b9f706ad568d56">nr 50, angående begravningshjälp efter avliden pensionstagare av marinens stammanskap;</textBlock>
    <textBlock id="i-77b2f77a2075bbe5">nr 67, angående pension åt vissa i statens tjänst anställda personer;</textBlock>
    <textBlock id="i-c094c54bdf96aab3">nr 68, angående vissa pensioner, att utgå av affärsdrivande verks medel;</textBlock>
    <textBlock id="i-3589ba609cf1257c">nr 69, angående understöd åt efterlevande till vissa i statens tjänst anställda personer;</textBlock>
    <textBlock id="i-4d956115887dca0d">nr 70, angående pension åt förmannen vid skyddshemmet åkerbrukskolonien Hall Carl Gustaf Iwar; samt</textBlock>
    <textBlock id="i-8a8bdd66cac5e505">nr 71, angående pension åt polisbiträdet Lars August Sundbom.</textBlock>
  </contentBlock>
  <contentBlock page="2" id="i-666ae88233414502">
    <textBlock id="i-3f06f4c7433d186b">Justerades protokollen för den 30 och den 31 nästlidne januari samt den 1 innevarande månad.</textBlock>
  </contentBlock>
  <contentBlock page="2" id="i-0984244a7efe5297">
    <textBlock id="i-2d6811f185390621">Föredrogs och hänvisades till behandling av lagutskott Kungl. Maj:ts proposition nr 43, angående efterskänkande av återbetalningsskyldighet för felaktigt uppburen arrendeavkomst av stadskomministerns löningsjord i Linköping.</textBlock>
  </contentBlock>
  <contentBlock page="2" id="i-7e241d309138722d">
    <textBlock id="i-0f82d97a6bfc266c">Föredrogos och hänvisades till bankoutskottet Kungl. Maj:ts propositioner:</textBlock>
    <textBlock id="i-5b182614ad6c0ee7">nr 44, angående anslag till personaloch driftkostnader för institutet för högspänningsforskning vid universitetet i Uppsala; samt</textBlock>
    <textBlock id="i-478e45fc5a5926e5">nr 48, angående anslag åt docenten vid universitetet i Lund G. R. Raquette.</textBlock>
  </contentBlock>
  <contentBlock page="2" id="i-40c366db65ad1eb0">
    <textBlock id="i-1da8f6997ac425f2">Föredrogos och hänvisades till statsutskottet Kungl. Maj:ts propositioner:</textBlock>
    <textBlock id="i-328d6cd19b09008c">nr 51, angående rätt för biträdande föreståndarinnan Elin Thörn att för uppflyttning i högre lönegrad tillgodoräkna sig viss tjänstgöring;</textBlock>
    <textBlock id="i-db354ed8c09674c1">nr 52, angående rätt för ordinarie statsanställd lärare att för erhållande av ålderstillägg tillgodoräkna sig viss tjänstgöring:</textBlock>
    <textBlock id="i-f1a3455859c3e9b8">nr 56, angående befrielse för förre stadsförvaltaren J. E. Elfving från viss betalningsskyldighet på grund av borgen; samt</textBlock>
    <textBlock id="i-61d1910195a131ab">nr 57, angående överflyttande till lantförsvarets förvaltning av vissa fastigheter i Järfälla socken av Stockholms län.</textBlock>
  </contentBlock>
  <contentBlock page="2" id="i-70f91870d38a9fee">
    <textBlock id="i-fc5171ed65da380e">Föredrogs och hänvisades till bankoutskottet Kungl. Maj:ts proposition nr 58, angående pension åt en förutvarande båtsman.</textBlock>
  </contentBlock>
  <contentBlock page="2" id="i-954632a14f85e78a">
    <textBlock id="i-bb9cf619c3ea17f4">Nr 8.</textBlock>
  </contentBlock>
  <contentBlock page="3" id="i-29ef87069860efe2">
    <textBlock id="i-10c9a0edae930fc3">Nr &amp;.</textBlock>
  </contentBlock>
  <contentBlock page="3" id="i-2c6c1a0f89f47671">
    <textBlock id="i-19de69da673c9b31">Interpellation ang. riksbankens diskontopolitik m. m.</textBlock>
  </contentBlock>
  <contentBlock page="3" id="i-9d9db0fd3cfc5d3c">
    <textBlock id="i-4a8e388b6ca81a2d">4 Fredagen den 5 februari.</textBlock>
  </contentBlock>
  <contentBlock page="3" id="i-999c2b5f361eff53">
    <textBlock id="i-5fcc33255bca7d37">Föredrogs och hänvisades till jordbruksutskottet Kungl. Maj:ts proposition nr 62, angående försäljning av vissa lägenheter under Offers gård i Västernorrlands län.</textBlock>
  </contentBlock>
  <contentBlock page="3" id="i-dc5851d10e25947a">
    <textBlock id="i-9d59881f49e3fcd4">Föredrogs och hänvisades till bankoutskottet Kungl. Maj:ts propositon nr 63, angående ersättning till vissa personer i anledning av sjukdom, ådragen under militärtjänstgöring.</textBlock>
  </contentBlock>
  <contentBlock page="3" id="i-39a079087b2f82a9">
    <textBlock id="i-ed898bdfe99376e3">Föredrogos och hänvisades till statsutskottet Kungl. Maj:ts propositioner:</textBlock>
  </contentBlock>
  <contentBlock page="3" id="i-5c88839b61b86c46">
    <textBlock id="i-28d38510c0106faa">nr 64, angående ändrad disposition av medel, anvisade till anskaffning av för kroppsundersökning av flygare erforderlig apparatur; samt</textBlock>
    <textBlock id="i-3f50bd42a54787dd">nr 65, angående förstärkning av fjärde huvudtitelns anslag till kommittéer och utredningar genom sakkunniga.</textBlock>
  </contentBlock>
  <contentBlock page="3" id="i-079236ed9b7409d8">
    <textBlock id="i-f54ab040a6e77a33">Föredrogs och hänvisades till jordbruksutskottet Kungl. Maj:ts proposition nr 66, angående användande av medel ur undsättningsfonden för tillvaratagande av stormfälld skog inom vissa delar av landet.</textBlock>
  </contentBlock>
  <contentBlock page="3" id="i-531f6ed9674a0492">
    <textBlock id="i-5164545b4c9a45a7">Föredrogos, men bordlades ånyo på flera ledamöters begäran statsutskottets utlåtanden nr 9, 13 och 14 samt bevillningsutskottets betänkande nr 6.</textBlock>
  </contentBlock>
  <contentBlock page="3" id="i-2e4ec44197943257">
    <textBlock id="i-109bed4f10022ea2">Vid föredragning av Kungl. Maj:ts denna dag avlämnade propositioner nr 49, 50 och 67—71 blevo desamma på begäran bordlagda.</textBlock>
  </contentBlock>
  <contentBlock page="3" id="i-81d7cc88ec825dd9">
    <textBlock id="i-e71200454782c6f2">Herr Nylander avlämnade en av honom och herr Bengtsson undertecknad motion, nr 285, i anledning av Kungl. Maj:ts proposition med förslag till lag om kringföringshandel och tillfällighetsförsäljning m. m.</textBlock>
  </contentBlock>
  <contentBlock page="3" id="i-777cfcd96f933281">
    <textBlock id="i-386f1913e3d2790b">Motionen blev på begäran bordlagd.</textBlock>
  </contentBlock>
  <contentBlock page="3" id="i-927c3c12f94ba15e">
    <textBlock id="i-922c1f00f4b245b6">Herr von Heland erhöll på begäran ordet och yttrade: Herr talman! Att vår riksbank ännu icke funnit sig kunna eller böra sänka den abnormt höga räntan väcker med varje dag som går allt större bekymmer inom det svenska näringslivet, enkannerligen jordbruket, som troligtvis har svårast att bära de höjda ränteutgifterna.</textBlock>
    <textBlock id="i-3883bdeead9864bb">Diskontot höjdes som bekant den 31 juli förra året från 3 till 4 2, den 21 sept. till 5 4, den 25 sept. till 6 Z och den 27 sept. till 8 Z. Den 8 okt. företogs en Farag till 7 Z och den 19 okt. till 6 4, vilket ränteläge sedan dess bibe-</textBlock>
    <textBlock id="i-f0ef4df9308831ba">ållits.</textBlock>
    <textBlock id="i-d4d7f795e544cebc">Man är skyldig taga för givet, att mycket starka skäl varit och äro avgörande för denna räntepolitik, som så hårt trycker vårt näringsliv och minskar dess möjligheter att arbeta sig igenom den nuvarande förödande krisen, men hittills ha, enligt min mening, icke tillräckliga grunder härför bragts inför offentligheten.</textBlock>
    <textBlock id="i-bf01b99c5df1414d">Ett högt diskonto brukar huvudsakligen motiveras dels med dess förmåga att tillföra ett land kort kredit, dels med dess verkan på landets inre prisnivå. Vad den korta krediten beträffar eller överhuvud diskontots förmåga att draga kapital till landet, synas såväl det praktiska livets män som den ekonomiska vetenskapens företrädare vara ense om att i kristider som de nuvarande</textBlock>
  </contentBlock>
  <contentBlock page="4" id="i-bd6fe836acab3fcb">
    <textBlock id="i-576150810a286fb7">Fredagen den 5 februari. 5 Nr 8.</textBlock>
  </contentBlock>
  <contentBlock page="4" id="i-e3419ff60ec30284">
    <textBlock id="i-8f5821abeabacdc9">ett högt diskonto snarare är ägnat att avhålla från än locka till kapitalplace- Interpellation ring från utlandets sida. Det höga diskontot inger nämligen utlandets finan- —., 2 +. o 5e sg : : : no riksbankens siärer farhågor rörande soliditeten i landets finanser och penningsystem. Rän- ”diskonto tehöjden spelar för närvarande en underordnad roll i jämförelse med risken, politik m. . och följden blir att det internationella kapitalet fortast möjligt söker sig (Forts) bort från länder med onormalt höga räntesatser.</textBlock>
    <textBlock id="i-78f9ed079e48772d">Vad angår diskontots inverkan på spekulation och lagerhållning inom landet förefaller det antagligt, att prisriskerna härvidlag spela en ojämförligt större roll än själva räntekostnaderna. Ett högt diskonto under kristid har i detta avseende främst verkningar av psykologisk natur, nämligen i den mån det uppfattas som ett tecken på att statsmakterna ämna driva deflationspolitik i syfte att åstadkomma ytterligare prisfall. Läget torde dock icke vara sådant, att ett dylikt tryck på prisnivån nu är vare sig nödvändigt eller lämpligt.</textBlock>
    <textBlock id="i-f11dc87270e2ac99">Av den förda offentliga diskussionen synes framgå, att ganska stor enighet råder därom, att diskontot icke för närvarande fyller sina normala funktioner. Framförallt synes det icke vara effektivt i fråga om påverkan av växelkurserna, och dock motiveras vanligen det hårda kredittrycket på näringslivet med växelkursernas tendens att stiga.</textBlock>
    <textBlock id="i-217bd2a1ced6d8a3">Därmed är ingalunda sagt, att diskontopolitiken skulle vara verkningslös. Genom det tryck den höga räntan utövar på näringslivet i förening med strängare lånevillkor i övrigt, som rent automatiskt synas följa den höga räntan i spåren, inskränkes den inhemska produktionsvolymen, försörjningsmöjligheterna minskas och det allmänna får ta hand om ett ständigt växande antal arbetslösa. På områden, där möjligheterna att inskränka kreditbehovet äro små eller så gott som inga, t. ex. jordbruket, verkar den höga räntan som en extra beskattning, som företagaren icke kan undandraga sig och som med nuvarande räntabilitetsförhållanden ofta leder till ekonomisk ruin.</textBlock>
    <textBlock id="i-9d407146b8dc261c">Från regeringen har utfärdats parollen, att kronans inhemska köpkraft skall hållas uppe, varför alltså den allmänna prisnivån skulle hållas oförändrad eller åtminstone icke tillåtas att stiga. Då emellertid importvarornas pris automatiskt stiga på grund av växelkurserna och allmänna prisnivån blott är ett medeltal av olika pris, innebär kravet på prisnivåns konstans, att de hemmaproducerade varornas pris ytterligare måste tryckas ned. Vilka följder detta får för vårt redan så hårt pressade näringsliv torde icke behöva närmare utvecklas. Regeringen kan under sådana förhållanden icke undandraga sig ansvaret för följderna av den förda riksbankspolitiken genom att hänvisa till de konstitutionella bestämmelserna om riksbankens förvaltning.</textBlock>
    <textBlock id="i-ac4f73f8f2ba9a7a">Riksbanken synes för närvarande knappast ha andra medel till sitt förfogande 1 sin strävan att hålla vår valuta uppe gentemot utlandet än diskontot, vilket, som redan framhållits, i nuvarande situation är av tvivelaktig effektivitet i detta avseende men förenat med ödesdigra verkningar för vårt eget näringsliv. Ett mera ändamålsenligt och tillika verksammare medel att stödja valutan synes däremot en reglering av importen vara. Det torde icke råda någon egentlig meningsskiljaktighet därom, att en betydande del av den nuvarande importen kan betraktas som dels fullständigt onödig och dels direkt skadlig. Att genom åtgärder på detta område, antingen i form av direkta ingrepp från statens sida eller också valutaeller kreditransonering, förbättra betalningsbalansen och därmed stärka valutan borde icke behöva möta betänkligheter. Tillräckligt omfattande åtgärder av detta slag skulle föra med sig, att ledningen för vårt penningväsen bleve i stånd att kontrollera valutan på ett helt annat och effektivare sätt än hittills, och samtidigt undvekes faran av att vårt näringsliv genom en alltför hård räntepolitik tillfogas svårbotliga skador.</textBlock>
    <textBlock id="i-af1264fe7f326746">Med hänvisning till det anförda får jag vördsamt anhålla om kammarens tillstånd att till hans excellens statsministern framställa följande spörsmål:</textBlock>
  </contentBlock>
  <contentBlock page="5" id="i-db42bfe6c8b1dd83">
    <textBlock id="i-588c97efccc47af5">Nr 8.</textBlock>
  </contentBlock>
  <contentBlock page="5" id="i-d18e284f81811d75">
    <textBlock id="i-60819df4f7f34787">Interpellation ang. riksbankens diskontopolitik m. m. (Forts.)</textBlock>
  </contentBlock>
  <contentBlock page="5" id="i-22d48db51b4b62b2">
    <textBlock id="i-8e6d8c76d4f154e8">6 Fredagen den 5 februari.</textBlock>
  </contentBlock>
  <contentBlock page="5" id="i-28a68c0a41fcbafd">
    <textBlock id="i-e737dc3831dea331">1) Har den av Kungl. Maj:t tillsatta ordföranden i riksbanksfullmäktige informerat regeringen angående de skäl, som förmått riksbanksfullmäktige att alltjämt bibehålla nuvarande höga diskonto, och anser regeringen i så fall, att Hesa skäl äro av så vital betydelse, att detta höga diskonto måste bibenållas?</textBlock>
    <textBlock id="i-d1cf9aafe99c2602">2) Överväger regeringen andra åtgärder än ett hårt kredittryck på näringslivet, såsom mera omfattande importreglering eller valutarestriktioner, för att riksbanken måtte få kontroll över växelkurserna?</textBlock>
  </contentBlock>
  <contentBlock page="5" id="i-fea78aba4b4488c8">
    <textBlock id="i-cb7407f1bf296f94">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="5" id="i-3634eb8d96a91761">
    <textBlock id="i-99a60bcf132a7a34">Upplästes en till kammaren inkommen ansökning, som jämte därvid fogat läkarintyg var så lydande: Till riksdagens första kammare. Med stöd av bifogade läkarintyg får jag härmed anhålla om tre veckors ledighet från riksdagsarbetet.</textBlock>
  </contentBlock>
  <contentBlock page="5" id="i-c229ebd84409b402">
    <textBlock id="i-cb4427a1b941722c">Malmö den 3 februari 1932. Vördsamt</textBlock>
  </contentBlock>
  <contentBlock page="5" id="i-a06a9ea36bbd98f2">
    <textBlock id="i-17d682f9ee61aec0">William Linder. Att borgmästaren William Linder, Malmö, på grund av sjukdom — ämnesomsättningssjukdom — är i behov av ledighet från riksdagsarbetet under tre veckors tid, intygar Malmö den 3 februari 1932. Axel Ekelund,</textBlock>
  </contentBlock>
  <contentBlock page="5" id="i-4f2943fb10140293">
    <textBlock id="i-1a33fd7cdc3093d7">Förste provinsialläkare i Malmöhus län.</textBlock>
  </contentBlock>
  <contentBlock page="5" id="i-c1a9544524776343">
    <textBlock id="i-2148e6050e3385d4">Den begärda ledigheten beviljades.</textBlock>
  </contentBlock>
  <contentBlock page="5" id="i-6418c2e3df4f995e">
    <textBlock id="i-4265c09cdb977878">Justerades protokollsutdrag för denna dag, varefter kammarens sammanträde avslutades kl. 4.46 e. m.</textBlock>
  </contentBlock>
  <contentBlock page="5" id="i-3e8e7641a8545290">
    <textBlock id="i-2ebc8fd663589b09">In fidem G. H. Berggren.</textBlock>
  </contentBlock>
  <contentBlock page="5" id="i-8b9e256d83a70111">
    <textBlock id="i-de0ce5d7b69c43b2">Stockholm 1932. Kungl. Boktryckeriet P. A. Norstedt &amp; Söner. 320587</textBlock>
  </contentBlock>
</protocol>
