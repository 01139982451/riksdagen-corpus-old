<protocol id="prot-198990--28">
  <contentBlock page="0" id="i-a0178e4bdec0c014">
    <textBlock id="i-109bd0b56a2618fb"> </textBlock>
  </contentBlock>
  <contentBlock page="0" id="i-2b552f27db9f691e">
    <textBlock id="i-2a286dc00d24b547">Riksdagens protokoll År</textBlock>
  </contentBlock>
  <contentBlock page="0" id="i-b152b349e3eff0e7">
    <textBlock id="i-426dc57d424df464">Be 1989/90:28 [2] Fredagen den 17 november Protokoll</textBlock>
    <textBlock id="i-0ad0519a03f4770a">1989/90:28</textBlock>
  </contentBlock>
  <contentBlock page="0" id="i-5643e27c4cc57439">
    <textBlock id="i-cd65e89e162ddf9e">KIL. 12.00-12.01</textBlock>
  </contentBlock>
  <contentBlock page="0" id="i-fd32ef25bcf8716b">
    <textBlock id="i-dcbc997e6a721011"> </textBlock>
  </contentBlock>
  <contentBlock page="0" id="i-8e46b35d0765f28c">
    <textBlock id="i-402b583c5c7a4b0e">Förhandlingarna leddes av förste vice talmannen.</textBlock>
  </contentBlock>
  <contentBlock page="0" id="i-5ca6a582d5420273">
    <textBlock id="i-95154255bc2f2562">1$ Justering av protokoll</textBlock>
  </contentBlock>
  <contentBlock page="0" id="i-ba5348dbf27b8dc4">
    <textBlock id="i-5606204ed993abff">Justerades protokollet för den 9 november.</textBlock>
  </contentBlock>
  <contentBlock page="0" id="i-986e6ea71b29c6a7">
    <textBlock id="i-f13373a0c36b867c">2$ Bordläggning</textBlock>
  </contentBlock>
  <contentBlock page="0" id="i-c57eada44388adfd">
    <textBlock id="i-f2f356c62ff6ff63">Anmäldes och bordlades Motionerna med anledning av prop. 1989/90:25 med förslag om tilläggsbudget I till statsbudgeten för budgetåret 1989/90 1989/90:Ju13 av Anne Wibble m.fl. (fp) 1989/90:L9 av Lennart Brunander m.fl. (c) 1989/90:S010 av Daniel Tarschys m.fl. (fp) 1989/90:Ub1 av Lars Leijonborg m.fl. (fp) 1989/90:N2 av Per-Ola Eriksson m.fl. (c) 1989/90:N3 av Per-Ola Eriksson m.fl. (c) 1989/90:N4 av Per Westerberg m.fl. (m) 1989/90:NS av Carl Frick och Lars Norberg (båda mp) 1989/90:N6 av Annika Åhnberg (vpk) 1989/90:N7 av Hadar Cars m.fl. (fp) 1989/90:A3 av Sonja Rembo m.fl. (m)</textBlock>
  </contentBlock>
  <contentBlock page="0" id="i-899f1dabbfe563cc">
    <textBlock id="i-e81739282ada7dcf">med anledning av prop. 1989/90:34 om ändringar i försäkringsrörelselagen, m.m.</textBlock>
    <textBlock id="i-a26843d8b850e1bb">1989/90:N8 av Per-Ola Eriksson m.fl. (c)</textBlock>
    <textBlock id="i-deb6f68a384493de">1989/90:N9 av Per Westerberg m.fl. (m)</textBlock>
    <textBlock id="i-65d3308125c8b6e0">1989/90:N10 av Rolf L Nilson m.fl. (vpk)</textBlock>
    <textBlock id="i-039f8bcc0f761a46">1989/90:N11 av Krister Skånberg (mp)</textBlock>
    <textBlock id="i-19a9100384a5df82">1989/90:N12 av Gudrun Norberg m.fl. (fp)</textBlock>
  </contentBlock>
  <contentBlock page="0" id="i-40ab7d35067088a4">
    <textBlock id="i-b09db9b241be32c5">1 Riksdagens protokoll 1989/90:28</textBlock>
  </contentBlock>
  <contentBlock page="1" id="i-37cc7c2f1acf7b25">
    <textBlock id="i-07139ab51d0155a1">Prot. 1989/90:28</textBlock>
  </contentBlock>
  <contentBlock page="1" id="i-92ce8e9a093d8753">
    <textBlock id="i-99b51a19cc3f1252">17 november 1989</textBlock>
  </contentBlock>
  <contentBlock page="1" id="i-f7b537af76fc683b">
    <textBlock id="i-35f6897fcd0614e5">med anledning av prop. 1989/90:41 om kommunalt huvudmannaskap för lärare, skolledare, biträdande skolledare och syofunktionärer</textBlock>
    <textBlock id="i-5c25e490a4ed219f">1989/90:Ub2 av Olof Johansson m.fl. (c)</textBlock>
    <textBlock id="i-aa1cd9820f431007">1989/90:Ub3 av Claes Roxbergh m.fl. (mp)</textBlock>
    <textBlock id="i-61cb101183f9457b">1989/90:Ub4 av Hans Nyhage (m)</textBlock>
    <textBlock id="i-d94df30bd25e6d78">1989/90:Ub5 av Ann-Cathrine Haglund m.fl. (m)</textBlock>
    <textBlock id="i-f150032ccc7d2fc1">1989/90:Ub6 av Karin Starrin (c)</textBlock>
    <textBlock id="i-72ccf2f15aebb996">1989/90:Ub7 av Margit Gennser (m)</textBlock>
    <textBlock id="i-e4b72242a570a3ce">1989/90:Ub8 av Lars Werner m.fl. (vpk)</textBlock>
    <textBlock id="i-ddd083d14520fa55">1989/90:Ub9 av Lars Leijonborg m.fl. (fp)</textBlock>
  </contentBlock>
  <contentBlock page="1" id="i-23d9ac43c7296008">
    <textBlock id="i-d12141e455e597f1">med anledning av prop. 1989/90:43 om kapitalkravet i banker och andra kreditinstitut</textBlock>
    <textBlock id="i-c5ef3a2df42c61e9">1989/90:N13 av Sven Eric Lorentzon m.fl. (m)</textBlock>
    <textBlock id="i-3d64eac41d06f88f">1989/90:N14 av Lars De Geer m.fl. (fp)</textBlock>
    <textBlock id="i-9651377adac4085d">1989/90:N15 av Per-Ola Eriksson m.fl. (c)</textBlock>
  </contentBlock>
  <contentBlock page="1" id="i-1f4828a7676acecc">
    <textBlock id="i-96c83d567e3fe103">med anledning av skrivelse 1989/90:45 om ett nytt avgiftssystem inom livsmedelskontrollen</textBlock>
    <textBlock id="i-f0aab57d2d86d51b">1989/90:Jo1 av Kent Carlsson (s)</textBlock>
    <textBlock id="i-bf44d756de77427a">1989/90:J02 av Sven Eric Lorentzon m.fl. (m)</textBlock>
    <textBlock id="i-081edfab31486018">1989/90:J03 av Ulla Orring (fp)</textBlock>
    <textBlock id="i-d8b949a0fc1a0921">1989/90:J04 av Lennart Brunander m.fl. (c)</textBlock>
    <textBlock id="i-c35fd612d7fd15e4">1989/90:Jo5 av Åsa Domeij och Roy Ottosson (båda mp)</textBlock>
    <textBlock id="i-6643be432d9203df">1989/90:J06 av Annika Åhnberg m.fl. (vpk)</textBlock>
    <textBlock id="i-d23d4d4d87db68b4">1989/90:J07 av Margareta Fogelberg (fp)</textBlock>
  </contentBlock>
  <contentBlock page="1" id="i-12f82a5eaf6ae41d">
    <textBlock id="i-06d1064240d71733">Lagutskottets betänkanden 1989/90:LUS Kontobaserat aktiesystem 1989/90:LU7 Ändring i lagen (1980:1102) om handelsbolag och enkla bolag</textBlock>
  </contentBlock>
  <contentBlock page="1" id="i-5e37d44240ef1103">
    <textBlock id="i-491adae056cabad4">Skatteutskottets betänkanden</textBlock>
    <textBlock id="i-860a26f4d84fae77">1989/90:SkU12 Dubbelbeskattningsavtal mellan de nordiska länderna</textBlock>
    <textBlock id="i-70aad2de1d2c6cb8">1989/90:SkU13 Dubbelbeskattningsavtal mellan de nordiska länderna beträffande skatter på arv och gåva</textBlock>
  </contentBlock>
  <contentBlock page="1" id="i-c0fef413db54df1b">
    <textBlock id="i-49ccbcc83d0e3b13">Justitieutskottets betänkande 1989/90:JuU11 Immunitet och privilegier för en EG-delegation</textBlock>
  </contentBlock>
  <contentBlock page="1" id="i-bfd3a1354f0aed0d">
    <textBlock id="i-32cd763dd882023e">Trafikutskottets betänkanden</textBlock>
    <textBlock id="i-185780f87cb3b764">1989/90:TU4 Vissa beslut fattade av Internationella arbetskonferensen vid dess sjuttiofjärde möte (tionde sjöfartssessionen)</textBlock>
    <textBlock id="i-749228fb5ac61690">1989/90:TUS Öresundsförbindelserna</textBlock>
  </contentBlock>
  <contentBlock page="1" id="i-6d86a4f32c5c25f2">
    <textBlock id="i-019ec9c98567ff73">Finansutskottets betänkande 1989/90:FiU6 Ändring i lagen (1989:329) om en folkoch bostadsräkning år 1990</textBlock>
  </contentBlock>
  <contentBlock page="2" id="i-e2834d035e8db7b0">
    <textBlock id="i-9b0aa76762f69b34">Justitieutskottets betänkanden 1989/90:JuU4 Vissa trafikfrågor 1989/90:JuU8 Vissa påföljdsfrågor 1989/90:JuU9 Kriminalvårdsfrågor</textBlock>
  </contentBlock>
  <contentBlock page="2" id="i-5c92b954c2bc1957">
    <textBlock id="i-36d9627d21450179">Jordbruksutskottes betänkande 1989/90:JoUS Miljölagstiftningen m.m.</textBlock>
  </contentBlock>
  <contentBlock page="2" id="i-05933e0a778c8855">
    <textBlock id="i-c91e21803b9b4916">38 Meddelande om interpellationer Meddelades att följande interpellationer framställts den 16 november</textBlock>
  </contentBlock>
  <contentBlock page="2" id="i-e378945f2f84bd46">
    <textBlock id="i-2ab13a81258692d7">1989/90:68 av Ingrid Ronne-Björkqvist (fp) till socialministern om det ökade antalet aborter:</textBlock>
  </contentBlock>
  <contentBlock page="2" id="i-d5d917400e15c40b">
    <textBlock id="i-b0228f8997d1e3bf">Återigen har en oroande fortsatt ökning av antalet aborter rapporterats. Ökningen kan ha en rad orsaker. Barnmorskorna inom den offentliga vården har t.ex. fått allt mindre tid för preventivmedelsrådgivning och förebyggande verksamhet eftersom antalet födda barn har ökat liksom provtagning och behandling av sexuellt överförbara sjukdomar. HIV-screening har också införts, och allt flera gravida är invandrare som behöver tolk.</textBlock>
    <textBlock id="i-3f7e53f90cfbfa78">I Norge bedrivs sedan tio år rådgivning för gravida kvinnor i kris genom ”Landsrådet for AA”. Verksamheten drivs ekumeniskt av en rad kristna samfund. Man står till tjänst med graviditetstest, mödrahälsovård, social rådgivning, stödfamiljer och i viss omfattning också krisbostäder. Byråerna, som drivs med statligt och kommunalt stöd, har visat sig vara ett värdefullt komplement till den rådgivning som bedrivs i offentlig regi. I Sverige håller för närvarande liknande ekumeniska samarbetsprojekt på att växa fram på ett tiotal orter. Eftersom verksamheten i Norge utvecklats till ett eftersökt och uppskattat alternativ bör liknande projekt kunna fylla ett behov också i Sverige.</textBlock>
    <textBlock id="i-e58c58388c6bc8b2">Ökningen av antalet aborter är så pass allvarlig att det borde vara naturligt att uppmuntra och stimulera nya initiativ för att hejda den negativa utvecklingen.</textBlock>
    <textBlock id="i-bb0411d15bf61546">1974 års abortlag vilar på grundideologin att fostret är en del av kvinnans kropp. Den syn på fostret som kom till uttryck i lagen verkar ha övergetts. För detta talar både ordvalet i den allmänna debatten, riksdagsbeslut som fastslår att aborterade foster skall behandlas på ett värdigt sätt och slutsatser i flera offentliga utredningar — senast SOU 1989:51, Den gravida kvinnan och fostret — två individer.</textBlock>
    <textBlock id="i-70d5c0b1787ff5c5">Med hänvisning till det anförda vill jag ställa följande frågor:</textBlock>
  </contentBlock>
  <contentBlock page="2" id="i-30ca5b7c1d049cb4">
    <textBlock id="i-9f9217193c551f0e">Vilka åtgärder har socialministern för avsikt att vidta med anledning av det ökande antalet aborter? Vilken åtgärd har socialministern för avsikt att vidta med anledning av att</textBlock>
  </contentBlock>
  <contentBlock page="2" id="i-7911686583a626aa">
    <textBlock id="i-9f993871ea5d516e">1" Riksdagen protokoll 1989190:28</textBlock>
  </contentBlock>
  <contentBlock page="2" id="i-03ead479bb47b61e">
    <textBlock id="i-3a52966c4ff8895b">Prot. 1989/90:28</textBlock>
  </contentBlock>
  <contentBlock page="2" id="i-0985f06a2eb26ed4">
    <textBlock id="i-1713c5e8fea293b2">17 november 1989</textBlock>
  </contentBlock>
  <contentBlock page="3" id="i-14523b95af4d17dd">
    <textBlock id="i-780359ba90d16ce8">Prot. 1989/90:28</textBlock>
  </contentBlock>
  <contentBlock page="3" id="i-46dc3cd53860b782">
    <textBlock id="i-4a31f19ae323979d">17 november 1989</textBlock>
  </contentBlock>
  <contentBlock page="3" id="i-d85a98014a33f90d">
    <textBlock id="i-4f0b2e5bbaba7534">den ideologiska syn som låg till grund för 1974 års abortlag tycks ha övergetts både bland beslutsfattare och bland allmänheten?</textBlock>
  </contentBlock>
  <contentBlock page="3" id="i-825888441809cea0">
    <textBlock id="i-266e621f1d54f2d5">1989/90:69 av Ulf Melin (m) till utbildningsministern om den treåriga yrkesinriktade utbildningen i gymnasieskolan:</textBlock>
  </contentBlock>
  <contentBlock page="3" id="i-049cad2242e16c58">
    <textBlock id="i-65e1b2a79bc06b3c">Riksdagen beslutade den 6 juni 1988 om försöksverksamhet med treåriga yrkesinriktade utbildningar i gymnasieskolan (ÖGY-förslaget) och att denna skulle börja läsåret 1988/89. Det innebar att skolorna skulle börja undervisa efter nya läroplaner och med i övrigt nya förutsättningar två månader efter det att regeringen utfärdat en förordning om försökets omfattning och förutsättningar för verksamheten.</textBlock>
    <textBlock id="i-2639b7eb76c3c49f">Med den korta planeringsoch informationstid som skolstyrelser, länsskolnämnder och SÖ hade på sig, kunde man inte avvakta nödvändiga beslut i riksdagen utan planerade verksamheten så gott man kunde för att kunna starta försöken till hösten.</textBlock>
    <textBlock id="i-c7999f9d0a0f6835">Vi har sedan 1976 utrett den framtida gymnasieskolan, och därför anser jag att vi hade kunnat vänta med själva genomförandet av försöksverksamheten ett år så att berörda instanser haft mer tid på sig för att förbereda verksamheten. Nu har elever tvingats välja kurser vars innehåll ej är specificerat, och lärare har varit tvungna att planera utan att alla förutsättningar varit klara.</textBlock>
    <textBlock id="i-b5500c6210f6015f">Från centralt håll var budskapet till de kommuner som ansökte om att få starta försöksverksamhet att den skulle vara kostnadsneutral. Verkligheten är en helt annan. Kostnaderna för försöket inom teknisk-industriell sektor har visat sig bli betydligt större än vad man räknade med från början. Relationerna mellan skola och arbetsliv har visat sig svårare att hantera än vad som förutsågs innan försöken startade. När utrustningslistor och läroplaner, mycket sent, kommit till berörda huvudmän har det visat sig att både lokaler och utrustning saknats.</textBlock>
    <textBlock id="i-aefd354a7bce5a6a">Jag har under det här året besökt ett flertal skolor som deltar i försöksverksamheten och synpunkter och rapporter är entydiga:</textBlock>
    <textBlock id="i-0555e3350a436070">Den kommunala kostnaden är mycket stor både när det gäller utrustning och lokaler, och de statliga anslagen till handledarutbildningen är otillräckliga. Irritationen mot SÖ är utbredd eftersom kursplaner och utrustningslistor kommer alldeles för sent. Elever har fått göra sina grenval till årskurs två utan att känna till kursernas innehåll. Försöket skulle haverera om inte lärare och skolledare gjort stora ansträngningar för att ge eleverna en så god utbildning som det är möjligt.</textBlock>
    <textBlock id="i-6847488deb021af9">Skolorna har fått leta med ”ljus och lykta” för att få fram förhandsexemplar av kursläroplaner och utrustningslistor från SÖ. De som arbetar med verksamheten upplever att besluten från SÖ kommer etappvis och att det därmed är utomordentligt svårt att få en helhetssyn på verksamheten.</textBlock>
    <textBlock id="i-f019d5833dbbd01b">För all arbetsplatsförlagd utbildning skall finnas utbildade handledare, och det är skolans uppgift att se till att handledaren får utbildning för sin uppgift. De bidrag som erhålles täcker kostnaderna för kurslokaler, föreläsararvode och kursmaterial, men de täcker inte några löner till kursdeltagarna. För omvårdnadsutbildningarna och utbildningarna avseende Vård, Barn och</textBlock>
  </contentBlock>
  <contentBlock page="4" id="i-19fa9610af205fdd">
    <textBlock id="i-876dcb58dc706b3b">ungdom har handledarutbildningen inte inneburit några större problem. Där har den kommunala eller landstingskommunala arbetsgivaren betalat lön under handledarutbildningen. Det är däremot annorlunda inom fordonsoch verkstadssektorn. Här har man inte kommit överens om huruvida det är</textBlock>
  </contentBlock>
  <contentBlock page="4" id="i-f66892d4f7503163">
    <textBlock id="i-7639d9e86981a588">arbetsgivaren eller skolhuvudmannen som skall betala förlorad arbetsför-</textBlock>
  </contentBlock>
  <contentBlock page="4" id="i-edea26c6e3f13982">
    <textBlock id="i-6f96e6c9cc14a5ed">tjänst för handledaren. Eleverna inom dessa sektorer får alltså inte den praktik de skall ha inom de moduler som är arbetsplatsförlagda därför att det inte finns handledare. Enligt den första informationen som gavs skulle statsbidragen för inköp av maskiner och annan utrustning täcka 60 76 av kostnaderna för skolhuvudmännen. Det senaste budet är 40 96. Som ”grädde på moset” ligger SÖ:s riktpriser under marknadspriserna och det innebär att statsbidragen blir betydligt lägre i praktiken. Man har förståelse för alla dem som känner sig lurade!</textBlock>
    <textBlock id="i-d28aee1d352131fe">Ett annat problem är hur elevernas betyg/godkända moduler bedöms vid antagning till högskolan.</textBlock>
    <textBlock id="i-cf2cdcf4fc1e5205">Min slutsats är att det pågående ÖGY-försöket är:</textBlock>
    <textBlock id="i-0c0db505421a0c12">Dåligt förberett, har orealistiska ekonomiska kalkyler och att det har funnits för liten tid att förbereda försöket.</textBlock>
    <textBlock id="i-e14f6e4d03c78c34">Med anledning av ovanstående vill jag ställa följande frågor till skolministern:</textBlock>
  </contentBlock>
  <contentBlock page="4" id="i-28f49ce4476de092">
    <textBlock id="i-6697a19eed5a3852">1. Vad avser skolministern vidta för åtgärder för att lösa konflikterna mellan skolhuvudmännen och arbetsgivaren när det gäller den ekonomiska ersättningen för handledarutbildningen?</textBlock>
    <textBlock id="i-f1fcf328ca5f2766">2. Vad avser skolministern vidta för åtgärder för att nedbringa de ökande kostnader som uppstått för skolhuvudmännen?</textBlock>
    <textBlock id="i-079c72d52fc7c7e4">3. Vad avser skolministern göra för att läroplaner och utrustningslistor skall komma i så god tid att skolhuvudmännen kan förbereda verksamheten?</textBlock>
    <textBlock id="i-d5f1e57446ff26cb">4. Vilka åtgärder avser skolministern vidta för att det ökade behovet av lokaler skall kunna tillgodoses?</textBlock>
    <textBlock id="i-c7e20b86894f31f7">5. Vad avser skolministern vidta för åtgärder för att klargöra värdet av betyg/godkända moduler vid ansökan till högskola?</textBlock>
    <textBlock id="i-9072789805ca9add">6. Är skolministern beredd att vänta med ytterligare försöksverksamhet till dess alla förutsättningar föreligger och konsekvenserna av fortsatt försöksverksamhet blivit analyserade?</textBlock>
  </contentBlock>
  <contentBlock page="4" id="i-67e3a482eb001c49">
    <textBlock id="i-68f654ba48686699">1989/90:70 av Ewa Hedkvist Petersen (s) till utbildningsministern om vuxenstudiestödet:</textBlock>
  </contentBlock>
  <contentBlock page="4" id="i-beced51ec4be49c0">
    <textBlock id="i-1991803b7639b21d">Enligt statistiska centralbyrån har fortfarande en tredjedel av landets 35-44-åringar enbart folkskoleeller grundskoleutbildning. Bland 45-54- åringarna är det hela 43 70. Behovet av vuxenutbildning är alltså stort, och skall dessa grupper få reell möjlighet till framtidens personalutbildning måste de först stärka sina grundkunskaper.</textBlock>
    <textBlock id="i-3644f65de6b43083">Samtidigt som vi har dessa stora behov är inte resurserna för studiestöd till vuxna tillräckliga. Centrala studiestödsnämnden (CSN) redovisar att vuxenutbildningsnämnderna i landet under budgetåret 1988/89 tvingades ge avslag på 57 70 av ansökningarna om vuxenstudiestöd. Bara 43 70 av ansökningarna kunde bifallas. Trots detta har fler kunnat utbilda sig. Inom arbets-</textBlock>
  </contentBlock>
  <contentBlock page="4" id="i-037bf5ef13efa481">
    <textBlock id="i-c94828fe52b736e5">Prot. 1989/90:28 17 november 1989</textBlock>
  </contentBlock>
  <contentBlock page="5" id="i-aaf4afc40f7bfb31">
    <textBlock id="i-35563a529ee0121d">Prot. 1989/90:28</textBlock>
  </contentBlock>
  <contentBlock page="5" id="i-c52aa0bc2e717fa6">
    <textBlock id="i-d062b1f451926ca5">17 november 1989</textBlock>
  </contentBlock>
  <contentBlock page="5" id="i-c42d9ef96bb81c36">
    <textBlock id="i-56b85cebdf4cf410">marknadspolitiken har många vuxna fått möjlighet att studera, både inom AMU och komvux, på utbildningsbidrag. Men här minskar nu möjligheterna till studiefinansiering, då anslaget till utbildningsbidrag inom det reguljära skolväsendet minskat.</textBlock>
    <textBlock id="i-a6eecd6172de8fea">Kostnaderna för vuxenutbildning och vuxenstudiestöd måste ses som en investering i människor och för framtiden. Landets och regionernas framtida konkurrenskraft kommer att vara beroende av vår utbildningsnivå. Antalet unga minskar, och vi måste tillvarata den resurs de vuxna är i vårt arbetsliv. Kostnaden för detta måste delas mellan staten och företagen.</textBlock>
    <textBlock id="i-a6be35f146f7dfdc">Vuxenutbildningen och finansieringen av vuxenstudierna är intimt förknippade och tillsammans ett viktigt fördelningspolitiskt instrument som kan användas för att minska skillnaderna mellan människor med olika utbildningsnivå, mellan unga och vuxna och mellan regioner i landet. Personer som inte slutfört sina grundskoleeller gymnasiestudier eller av andra skäl inte har tillräcklig skolutbildning måste få möjligheter att studera för att kunna ha en framtid på arbetsmarknaden. Det måste också finnas möjligheter att utbilda sig av rent privata skäl, för att man vill det.</textBlock>
    <textBlock id="i-171cc3a59c949a71">I takt med att gymnasieskolan reformeras kommer i stort sett alla unga att ha en treårig gymnasieutbildning, medan vuxna inte har samma utbildningsbakgrund. Detta skapar en utbildningsklyfta mellan generationerna, och de äldre riskerar att gå miste om personalutbildning eftersom de inte har tillräcklig grundutbildning. Satsningar måste därför göras så att alla vuxna får en grundskolekompetens. Dessutom måste särskilda ansträngningar göras så att vuxna får en reell möjlighet till gymnasieutbildning.</textBlock>
    <textBlock id="i-08bb6dedcc24b620">De regionala skillnaderna i vuxnas utbildningsnivå är stora. Många skogslän t.ex. har betydligt lägre andel invånare med utbildning från de teoretiska linjerna på gymnasiet än riksgenomsnittet. Denna regionala utbildningsklyfta måste minska, och här är tillgången till vuxenutbildning och studiefinansiering avgörande.</textBlock>
    <textBlock id="i-f0f0756aa4814196">Det senaste året har inneburit uppenbart minskade möjligheter till utbildningsbidrag. Följden har blivit att trycket på vuxenstudiestöden ökat markant, särskilt i regioner där arbetsmarknadssituationen inte alltid är så ljus. Jag skall ta mitt hemlän Norrbotten som exempel.</textBlock>
    <textBlock id="i-42d0598272e14595">Då arbetsmarknadssituationen i landet klart förbättrats under de senaste åren har anslaget till utbildningsbidrag i det reguljära skolväsendet minskats. Detta har inneburit att i stort sett inga nya utbildningsbidrag nu beviljas i Norrbotten, och det får stora negativa konsekvenser eftersom arbetslösheten i vissa inlandskommuner i länet fortfarande ligger på 5-10 96 och behovet av vuxenutbildning är stort. Anslagen används i dag huvudsakligen till förturer, så att de som tidigare beviljats bidrag får fortsätta sina studier.</textBlock>
    <textBlock id="i-3d1c3e162b447e65">Den vuxne som vill studera men får avslag på utbildningsbidrag, söker ofta vuxenstudiestöd om hon/han inte helt låter bli att studera. Vid ansökningstillfället den 15 maj i år ökade antalet ansökningar till VUN i Norrbotten drastiskt, med 50 90.</textBlock>
    <textBlock id="i-5ec14d722b98eefe">Prioriteringar skall då ske så att grundskolestudier kommer i första hand. Detta fick till följd att endast 47 70 av dem som sökt stöd för kort gymnasieutbildning och 21 96 av dem som sökt för lång gymnasieutbildning beviljats stöd. Vi skjuter alltså problemen framför oss i tiden och följden blir att män-</textBlock>
  </contentBlock>
  <contentBlock page="6" id="i-e2c0a9a159419e69">
    <textBlock id="i-9f4ef0579cf45403">niskor kanske tvekar att utbilda sig om de inte vet att de får studiestöd hela sin planerade utbildningstid.</textBlock>
    <textBlock id="i-394b70123c1c891f">Vi har ett stort behov av utbildade människor i Norrbotten för att utveckla vårt län. Utbildning är det viktigaste regionalpolitiska medlet. Vi kan inte i Norrbotten räkna med att fylla vårt behov av kompetens med inflyttning, utan måste till stor del höja vår egen utbildningsnivå. Bristen på medel till ekonomiskt stöd vid vuxenstudier innebär stora hinder i denna avgörande regionalpolitiska strategi. Man kommer inte långt med enbart grundskoleoch kort gymnasieutbildning, och vi vet att de flesta tvekar att ta studiemedel redan på gymnasienivån. Denna måste ju ofta ändå följas av högskolestudier, där det i alla fall blir fråga om stor skuldsättning.</textBlock>
    <textBlock id="i-dd6fbc69eb902540">Slutsatsen blir att den sammanlagda försämringen av möjligheterna till ekonomiskt stöd vid vuxenstudier är ett hinder för den långsiktiga utvecklingen av Norrbotten.</textBlock>
    <textBlock id="i-19d3932fcb42830b">Sammanfattningsvis måste åtgärder vidtas för att tillföra studiefinansieringen för vuxna resurser för att ge fler möjligheter till studier. Det behövs också åtgärder, även inom nuvarande system, för att skapa möjligheter att föra över medel till regioner med stora behov av vuxenutbildning.</textBlock>
    <textBlock id="i-a99ea5cd6a65875a">Med hänvisning till ovanstående vill jag ställa följande frågor till skolministern:</textBlock>
  </contentBlock>
  <contentBlock page="6" id="i-6c14a04d64fdceb0">
    <textBlock id="i-9163d6161ce5f9b1">1. Hur ser skolministern på vuxnas framtida möjligheter att erhålla vuxenstudiestöd eller annan studiefinansiering för utbildning?</textBlock>
    <textBlock id="i-7c0b43c599350aac">2. Vilka åtgärder är skolministern omedelbart beredd vidta för att komma till rätta med de problem som berörts ovan vad gäller vuxnas, i alla delar av landet, möjlighet till studiefinansiering?</textBlock>
  </contentBlock>
  <contentBlock page="6" id="i-43db11537a4009c7">
    <textBlock id="i-e2f697f136c0ba03">1989/90:71 av Margareta Winberg (s) till utrikesministern om ytterligare stöd till palestinierna:</textBlock>
  </contentBlock>
  <contentBlock page="6" id="i-3590c6c36b83a0f9">
    <textBlock id="i-4bca1fea98cc492c">Ett antal svenska riksdagsledamöter, representerande (s), (mp) och (m), besökte under en vecka Palestina. Resan företogs i det av riksdagsledamöter bildade Svensk-Palestinska vänskapsförbundets regi. Under denna vecka fick vi information av FN-personal på UNWRA, fackföreningsfolk, läkare, svenska och utländska volontärarbetare, kvinnoorganisationer, Al Haq (institut för mänskliga rättigheter), statsvetare, Passia, NGO-företrädare, borgmästare, vår generalkonsul i Jerusalem samt vår ambassadör i Tel Aviv. Vi träffade också företrädare för Israels regering (Mapaj) och från Mapampartiet.</textBlock>
    <textBlock id="i-56e725cb7db80f11">Av alla, utom företrädarna för partierna, fick vi en mycket entydig bild av vad som sker på de ockuperade områdena.</textBlock>
    <textBlock id="i-985b93257ef5d54b">Ockupationsmakten uppvisar en fullständig respektlöshet, inte bara för barns och ungdomars liv och hälsa utan också för träffade internationella konventioner. Laglöshet, brutalitet, segregation är ord som väl definierar staten Israels beteende.</textBlock>
  </contentBlock>
  <contentBlock page="6" id="i-928ce924c18f7a94">
    <textBlock id="i-93d482dd2f209409">Laglöshet På ockuperat område gäller israelisk lag för israeliska bosättare. För palestinierna gäller 1 200 militära förordningar.</textBlock>
  </contentBlock>
  <contentBlock page="6" id="i-0dcfc3611d2a72d0">
    <textBlock id="i-7de39c24471df804">Prot. 1989/90:28</textBlock>
  </contentBlock>
  <contentBlock page="6" id="i-0ba8356215abb761">
    <textBlock id="i-6ef14cb79bdd8372">17 november 1989</textBlock>
  </contentBlock>
  <contentBlock page="7" id="i-f4e8b86cebbe0fa5">
    <textBlock id="i-12dac5e8a4a6cf32">Prot. 1989/90:28</textBlock>
  </contentBlock>
  <contentBlock page="7" id="i-c6c4ff4c6c0c6d8d">
    <textBlock id="i-77ceed3de850fb21">17 november 1989</textBlock>
  </contentBlock>
  <contentBlock page="7" id="i-790b7610ec2406d4">
    <textBlock id="i-c090027acabcf6e2">Brutalitet</textBlock>
    <textBlock id="i-bc277774f62edbd0">När som helst kan soldaterna komma in i flyktinglägret, banka på alla dörrar och tvinga ut männen. De tvingas stå 10-12-14 timmar på gatan, allt medan soldaterna går runt och slår dem i ansiktet, sparkar dem mellan benen, boxar dem i magen.</textBlock>
  </contentBlock>
  <contentBlock page="7" id="i-f5bfa57a6be22004">
    <textBlock id="i-413fdd442d3df6f2">Segregering:</textBlock>
    <textBlock id="i-50d8161426fecad9">Alla palestinier på ockuperat område tvingas bära ID-kort, olika färg beroende på var de bor. Palestinier från Gaza måste dessutom alltid bära ett ID-kort med metallremsa. Vid kontroll av militären kan de via en dator få en exakt bild av personens liv och har därmed fullständig kontroll över personen.</textBlock>
    <textBlock id="i-895de5c7f4a678dc">Vi fann vid våra diskussioner med företrädare för det palestinska folket att man uppskattade Sveriges roll som påskyndare av fredsprocessen. Man var också glad över det rehabiliteringscentrum som Sverige, på initiativ av utrikesministern, bygger i Ramallah.</textBlock>
    <textBlock id="i-346abbf8ba87bfaa">Vi insåg emellertid att Sverige härutöver kan öka ansträngningarna ytterligare för att i första hand bygga upp en fungerande infrastruktur i den kommande palestinska staten. I denna uppbyggnad ingår hälsooch sjukvård, handelsutbyte, kvinnokooperativ.</textBlock>
    <textBlock id="i-9204a8d30a57e69d">Man uttryckte önskemål om materiellt stöd till hälsooch sjukvården, om svensk sjukvårdspersonal, om svensk jordbrukskunskap, om en satsning på handelsutbyte mellan lokala palestinska producenter och svenska importföretag.</textBlock>
    <textBlock id="i-ac010a69ce970f65">Mot bakgrund av ovanstående vill jag ställa följande fråga till utrikesministern:</textBlock>
  </contentBlock>
  <contentBlock page="7" id="i-2fa5180f00541078">
    <textBlock id="i-c931369c8b637ed4">Anser utrikesministern att det finns möjlighet för Sverige att i enlighet med de exempel jag nämnt ovan, ytterligare bistå med stöd till uppbyggnad av en palestinsk infrastruktur?</textBlock>
  </contentBlock>
  <contentBlock page="7" id="i-72dac338c675cb0f">
    <textBlock id="i-7bb8f9c9a1532d39">43 Meddelande om frågor Meddelades att följande frågor framställts den 16 november</textBlock>
  </contentBlock>
  <contentBlock page="7" id="i-bddafe208849aae7">
    <textBlock id="i-0cd89ff2a99066e2">1989/90:221 av Marianne Jönsson (c) till socialministern om försäkringskassornas redovisningssystem:</textBlock>
  </contentBlock>
  <contentBlock page="7" id="i-a81600eabe286aaa">
    <textBlock id="i-c6fd2a7accf0dd45">Försäkringskassan i Kalmar län har ej beviljats full ansvarsfrihet för det gångna årets förvaltning.</textBlock>
    <textBlock id="i-c17122b42006038d">Revisorerna anser att de ej kan bedöma om utbetalningarna från sjukförsäkringssystemet via datorn i Sundsvall stämmer gentemot försäkringskassans utbetalningar. Uppbyggnaden av det centrala redovisningssystemet omöjliggör enligt revisorerna en rättvisande granskning.</textBlock>
    <textBlock id="i-53a312e36618a4dd">För styrelsen är detta en ohållbar situation. Styrelsen är ansvarig för verksamheten men kan ej påverka utformningen av redovisningssystemet.</textBlock>
  </contentBlock>
  <contentBlock page="8" id="i-c299a4ea91f11ae8">
    <textBlock id="i-23fa41724e2627d7">Med anledning av detta vill jag ställa följande fråga till socialministern:</textBlock>
  </contentBlock>
  <contentBlock page="8" id="i-aa453197b4ebd9f0">
    <textBlock id="i-f993e4309c8b3fe9">Vilka åtgärder avser regeringen vidta för att åstadkomma ett rättvisande redovisningssystem för försäkringskassorna?</textBlock>
  </contentBlock>
  <contentBlock page="8" id="i-0406a473a8b96c9a">
    <textBlock id="i-e288e6134c902a00">1989/90:222 av Karl Hagström (s) till finansministern om åtgärder för att hindra fortsatta räntehöjningar:</textBlock>
  </contentBlock>
  <contentBlock page="8" id="i-534d5b024681b837">
    <textBlock id="i-124aa2ad1bfa3eb3">De senaste dagarna har den fasta utlåningsräntan hos bostadslåneinstituten ökat med 0,5 20. Bankekonomer och andra bedömare tror att vi får räkna med en ytterligare uppgång av räntan den närmaste tiden. Detta fördyrar boendekostnaderna och gör investeringar dyrare.</textBlock>
  </contentBlock>
  <contentBlock page="8" id="i-dda28ca457f65eab">
    <textBlock id="i-6bf8ce58e1926720">Vilken bedömning gör finansministern av penningmarknadens reaktion inför de ekonomiska utsikterna de närmaste åren? Vilka effekter kommer den förestående skattereformen att få på den ekonomiska utvecklingen? Vilka åtgärder kan behövas för att undvika en fortsatt ökning av räntorna i Sverige?</textBlock>
  </contentBlock>
  <contentBlock page="8" id="i-77285eaa328648ed">
    <textBlock id="i-9e0ff7cdfeec797d">1989/90:223 av Birgit Friggebo (fp) till statsrådet Bengt Lindqvist om informationskampanjen rörande alternativ barnomsorg:</textBlock>
  </contentBlock>
  <contentBlock page="8" id="i-53f046c74bc77993">
    <textBlock id="i-3006d7e9c6582185">I ett interpellationssvar den 9 november utlovade statsrådet Lindqvist en informationskampanj, i socialstyrelsens regi, om alternativ barnomsorg. I Lund drivs bl.a. i förskolan Arken ett treårigt försök med s.k. allmän förskola. I Uppsala drivs ett annat projekt, Liten lär. Erfarenheterna hittills är utomordentligt positiva. Min fråga till statsrådet Bengt Lindqvist är:</textBlock>
  </contentBlock>
  <contentBlock page="8" id="i-2e7cedda2c88e45e">
    <textBlock id="i-5f4d55776f3ee9f5">Kommer statsrådet avråda från att informationskampanjen också omfattar den allmänna förskolan i Lund och Uppsala?</textBlock>
  </contentBlock>
  <contentBlock page="8" id="i-ae4182d829fcd966">
    <textBlock id="i-523c542d1b40eff7">1989/90:224 av Iris Mårtensson (s) till industriministern om brytning av vanadin i Sumåssjön:</textBlock>
  </contentBlock>
  <contentBlock page="8" id="i-21b7f447af5ab0c7">
    <textBlock id="i-b0f7a4227eb90a2d">Sverige är ett land med rika mineraltillgångar och med ett brett kunnande inom mineralområdet. En fyndighet värd att notera är vanadinfyndigheten vid Sumåssjön i Bjuråker i Hälsingland. Trots detta importeras all vanadin till Sverige i dag.</textBlock>
  </contentBlock>
  <contentBlock page="8" id="i-0637b91e5b810bce">
    <textBlock id="i-9533af6f45145b94">Ärstatsrådet villig att medverka till att en brytning av vanadin i Sumåssjön snarast kommer till stånd?</textBlock>
  </contentBlock>
  <contentBlock page="8" id="i-dcdc738e379ada27">
    <textBlock id="i-c5c505fabab33173">1989/90:225 av Elisabeth Fleetwood (m) till statsrådet Bengt Lindqvist om gymnasieutbildning för svårt rörelsehindrade ungdomar vid Skärholmens m.fl. gymnasier:</textBlock>
  </contentBlock>
  <contentBlock page="8" id="i-089c11fea4ce2248">
    <textBlock id="i-6f2070dd1017eef1">1. Vilka åtgärder avser statsrådet vidta för att de svårt rörelsehindrade ungdomarna enligt handikapputredningens (SOU 99:54) enhälliga förslag skall kunna erhålla sin gymnasieutbildning såväl vid Skärholmens och Angereds gymnasier som vid det planerade Umeågymnasiet?</textBlock>
  </contentBlock>
  <contentBlock page="8" id="i-0c8a5dea3492fd8e">
    <textBlock id="i-84e4e32b63a406ec">Prot. 1989/90:28 17 november 1989</textBlock>
  </contentBlock>
  <contentBlock page="9" id="i-d2ac29bb640c4c72">
    <textBlock id="i-21694dd82a4aa04e">Prot. 1989/90:28</textBlock>
  </contentBlock>
  <contentBlock page="9" id="i-d250793c46c4a851">
    <textBlock id="i-5249c9aae766400f">17 november 1989</textBlock>
  </contentBlock>
  <contentBlock page="9" id="i-7feae1222027327f">
    <textBlock id="i-5b8cc6403fd43454">10</textBlock>
  </contentBlock>
  <contentBlock page="9" id="i-e253a86f1f5c7d40">
    <textBlock id="i-cc6eaa1f28bb8cb0">2. Avser statsrådet föreslå statliga bidrag till såväl själva utbildningen som till kostnaden för boende och omvårdnad?</textBlock>
  </contentBlock>
  <contentBlock page="9" id="i-06aa4d8360d952c5">
    <textBlock id="i-1cf66bed4a5b3dcd">den 17 november</textBlock>
  </contentBlock>
  <contentBlock page="9" id="i-91e41576aeb2df83">
    <textBlock id="i-9f71123dceacb41c">1989/90:226 av Gudrun Schyman (vpk) till socialministern om citygruppens fortsatta verksamhet:</textBlock>
  </contentBlock>
  <contentBlock page="9" id="i-ec1e4ecd97622b13">
    <textBlock id="i-9d85393e761b0a95">Citygruppen i Stockholm hotas av nedläggning. Socialförvaltningen skall spara pengar och eftersom gruppen arbetar uppsökande och förebyggande är det ingen obligatorisk kommunal arbetsuppgift. Det behövs en social verksamhet för hjälp och stöd och för att få kunskap om hur ungdomar har det i den offentliga miljön eftersom så få vuxna rör sig i den miljön på kvällar och nätter. Därtill är citygruppens verksamhet av betydelse långt utanför Stockholms kommuns gränser.</textBlock>
    <textBlock id="i-86c4419a22f96ab0">Därför vill jag fråga socialminister Sven Hulterström:</textBlock>
  </contentBlock>
  <contentBlock page="9" id="i-84b6f10286b4e564">
    <textBlock id="i-0c402534d500d289">Är regeringen beredd att vidta några åtgärder för att säkra citygruppens fortsatta verksamhet?</textBlock>
  </contentBlock>
  <contentBlock page="9" id="i-2e90b122eff254b3">
    <textBlock id="i-469c3a4f440a023b">1989/90:227 av Bertil Måbrink (vpk) till utrikesministern om visumtvånget mellan Sverige och DDR:</textBlock>
  </contentBlock>
  <contentBlock page="9" id="i-5fb18c6872f10f0a">
    <textBlock id="i-2fe53c5fa24e8c18">Sverige har visumtvång för DDR-medborgare. En västtysk medborgare däremot drabbas inte av detta visumtvång för inresa till Sverige. Den svenska regeringens diskriminering av DDR-medborgare bör omedelbart upphöra.</textBlock>
    <textBlock id="i-9c18744c7e691313">Jag vill därför fråga utrikesministern:</textBlock>
  </contentBlock>
  <contentBlock page="9" id="i-45fd9b46aa4664e9">
    <textBlock id="i-dfecb8a01ebb57c8">Avser regeringen att upphäva visumtvånget mellan Sverige och DDR?</textBlock>
  </contentBlock>
  <contentBlock page="9" id="i-98c65e3d7e2a2712">
    <textBlock id="i-ac1ccce47712413f">1989/90:228 av Rolf L Nilson (vpk) till statsrådet Bengt Lindqvist om rörelsehindrade ungdomars rätt till gymnasiestudier:</textBlock>
  </contentBlock>
  <contentBlock page="9" id="i-447637e24cb3254f">
    <textBlock id="i-eee96da1ea3122a7">Handikapputredningen hade som uppdrag att i förtur behandla frågan om de svårt rörelsehindrade ungdomarnas rätt till gymnasiestudier. De förslag som utredningen lämnat, och som politikerna i utredningen var eniga om, har också remissinstanserna varit positiva till. Bl.a. gällde det att staten skulle ta över alla kostnader för gymnasieutbildningen. Allt var upplagt för att en gammal och misskött fråga skulle lösas, men trots detta har ingen proposition aviserats av regeringen. Det ryktas om politiska manipulationer bakom kulisserna för att komma ifrån utredningens förslag till lösningar. Handikapprörelsen är djupt oroad, och ungdomarna riskerar att få ha kvar det gamla och utdömda systemet vid ytterligare minst två intagningstillfällen.</textBlock>
    <textBlock id="i-4ce8155820df27d1">Jag vill fråga statsrådet Bengt Lindqvist:</textBlock>
  </contentBlock>
  <contentBlock page="9" id="i-0bbd437fb0395b07">
    <textBlock id="i-3edf9b7eb7396b4a">Kommer regeringen att snabbt ta några initiativ för att lösa gymnasiefrågan för dessa ungdomar?</textBlock>
  </contentBlock>
  <contentBlock page="10" id="i-67ea08cd1a6ee8ea">
    <textBlock id="i-e20b625fb3150675">58 Kammaren åtskildes kl. 12.01. Prot. 1989/90:28 17 november 1989 In fidem</textBlock>
  </contentBlock>
  <contentBlock page="10" id="i-8f12b9894ef43dd6">
    <textBlock id="i-56176d5692fea669">OLOF MARCUSSON</textBlock>
  </contentBlock>
  <contentBlock page="10" id="i-71855b79b97abcc9">
    <textBlock id="i-e838888e1aac5504">/Gunborg Apelgren</textBlock>
  </contentBlock>
  <contentBlock page="10" id="i-f2860ab04723ac8b">
    <textBlock id="i-9a63dfa9ff45bdf9">11</textBlock>
  </contentBlock>
  <contentBlock page="11" id="i-bd4faf2e3548c2e8">
    <textBlock id="i-6878b2c6a943b15b">Prot. 1989/90:28</textBlock>
  </contentBlock>
  <contentBlock page="11" id="i-46c11a8864c6a997">
    <textBlock id="i-94be66da8580f24d">17 november 1989</textBlock>
  </contentBlock>
  <contentBlock page="11" id="i-2c8cd65d35846932">
    <textBlock id="i-f1ac34c163d1d8c5">122</textBlock>
  </contentBlock>
  <contentBlock page="11" id="i-c18dd11975a9d781">
    <textBlock id="i-226b5d1e32835a3a">Innehållsförteckning</textBlock>
  </contentBlock>
  <contentBlock page="11" id="i-964d65a0c717b388">
    <textBlock id="i-7d9d3fe984537d55">Fredagen den 17 november</textBlock>
  </contentBlock>
  <contentBlock page="11" id="i-9c30e1c2a3897f81">
    <textBlock id="i-3343944364b0b6f7">18 JUNE 28 DYOLORDE ST är ond dm a öka a MAS nse rAkRS KR 24 BOrdilgjöllg +: :sslesamves &gt; pc s öv Or ss Ave bed sne sr 3$ Meddelande om interpellationer 1989/90:68 av Ingrid Ronne-Björkqvist (fp) om det ökade anta- Hö MINER G oje: d 6 aj Niro årg Kjnå ep RAGE 1989/90:69 av Ulf Melin (m) om den treåriga yrkesinriktade utbildningen i gymnalieskolån . ss» pie »sececocecse.+ 1989/90:70 av Ewa Hedkvist Petersen (s) om vuxenstudiestödet 1989/90:71 av Margareta Winberg (s) om ytterligare stöd till pa- Iostilöl Ae nea rr öjore or VR UR SER RER RER AN 4$ Meddelande om frågor 1989/90:221 av Marianne Jönsson (c) om försäkringskassornas TEÄOViRNägi VEN a od sep ere Ke NAR VO FARAN NR FR 1989/90:222 av Karl Hagström (s) om åtgärder för att hindra förtsatta räntehöjdlögar. «ov. vassa Ve VI Faro na 1989/90:223 av Birgit Friggebo (fp) om informationskampanjen rörande alternativ barnomsorg. . ....ssssssssssrra 1989/90:224 av Iris Mårtensson (s) om brytning av vanadin i SUPANIJÖR 27&gt; 2NV bölER ieskänear 9 Die. 6 ugn så Ske ee ANA 1989/90:225 av Elisabeth Fleetwood (m) om gymnasieutbildning för svårt rörelsehindrade ungdomar vid Skärholmens ml. SON Ar, e PD son stal SR äre VÄN ee bra eo 1989/90:226 av Gudrun Schyman (vpk) om citygruppens fortsatta Vörkinikökk. 1.53 arsv scr RER RR sr 1989/90:227 av Bertil Måbrink (vpk) om visumtvånget mellan Sverigpöch DDR == -5:so este öser ösese ere 1989/90:228 av Rolf L Nilson (vpk) om rörelsehindrade ungdomars rätt till gymnasiestudier. . ... ....sstreöeströssör</textBlock>
  </contentBlock>
  <contentBlock page="11" id="i-6ce5fb1b65a2fa12">
    <textBlock id="i-5752ea1b98ed9399">gotab 99322, Stockholm 1989</textBlock>
  </contentBlock>
</protocol>
