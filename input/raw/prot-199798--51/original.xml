<protocol id="prot-199798--51">
  <contentBlock page="0" id="i-4ec423629875cc8a">
    <textBlock id="i-c676f379ed8e23ff">Det justerade protokollet beräknas utkomma om 3 veckor</textBlock>
  </contentBlock>
  <contentBlock page="0" id="i-4c5df97b9dedb591">
    <textBlock id="i-b4cb0d92fde2c9e6"/>
    <textBlock id="i-a7f200276c882460">-----------------------------------------------------------------------</textBlock>
  </contentBlock>
  <contentBlock page="0" id="i-efd958b8d05c94e8">
    <textBlock id="i-6818f2258593c2ce">1 §  Meddelande om fördröjt svar på interpellation</textBlock>
  </contentBlock>
  <contentBlock page="0" id="i-3e10e7564c8233c5">
    <textBlock id="i-f5e22a98a05649a4">Till kammaren hade inkommit följande skrivelse:</textBlock>
  </contentBlock>
  <contentBlock page="0" id="i-d0e46f8eef79bc5c">
    <textBlock id="i-78e7274ae97c1d84">Interpellation 1997/98:98</textBlock>
  </contentBlock>
  <contentBlock page="0" id="i-b303401473590a75">
    <textBlock id="i-7563187da8c645e0">Till riksdagen</textBlock>
    <textBlock id="i-eb080007f2121acd">Interpellation 1997/98:98 av Per Bill (m) om</textBlock>
    <textBlock id="i-8ef6dc43898c6e8d">Posten AB.</textBlock>
    <textBlock id="i-27fae1d65e5df199">Nästa tillfälle att besvara interpellationer i kammaren är den 20 januari 1998, men då är jag i Indonesien som ledare för en näringslivsdelegation.</textBlock>
    <textBlock id="i-ac718fcabd5b53e1">Interpellationen kommer därför att besvaras tisdagen den 27 januari 1998.</textBlock>
    <textBlock id="i-1c5950b65c21bfab">Stockholm den 17 december 1997</textBlock>
    <textBlock id="i-7c7ca059b05c8274">Ines Uusmann</textBlock>
  </contentBlock>
  <contentBlock page="0" id="i-ef10538107f24ed3">
    <textBlock id="i-0e4dd72bafa03966">2 §  Hänvisning av ärenden till utskott och beslut om förlängd motionstid</textBlock>
  </contentBlock>
  <contentBlock page="0" id="i-821e4a94bfaa5916">
    <textBlock id="i-6855e02a35a01ffb">Föredrogs och hänvisades</textBlock>
    <textBlock id="i-20baf32be4701af6">Propositioner</textBlock>
    <textBlock id="i-32ed3721a9d363f4">1997/98:42 till justitieutskottet</textBlock>
    <textBlock id="i-2535d5e2b2e49ab6">1997/98:46 till bostadsutskottet</textBlock>
    <textBlock id="i-cb4d96c12bfe991e">1997/98:47 till näringsutskottet</textBlock>
    <textBlock id="i-219a4090fe8d1bb9">1997/98:52 till konstitutionsutskottet</textBlock>
  </contentBlock>
  <contentBlock page="0" id="i-ac89359a0e0fb275">
    <textBlock id="i-ab4227bb8186366d">Kammaren biföll talmannens förslag att motionstiden för ovanstående propositioner skulle förlängas till den 23 januari 1998.</textBlock>
  </contentBlock>
  <contentBlock page="0" id="i-774cf5123029f142">
    <textBlock id="i-8ce8adab6558c3d9">Propositoner</textBlock>
    <textBlock id="i-adfc8a9df12ba7ec">1997/98:43 och 44 till konstitutionsutskottet</textBlock>
    <textBlock id="i-9ffd1ea6975a8c55">1997/98:45 till jordbruksutskottet</textBlock>
    <textBlock id="i-cb21b12ca7a38806">1997/98:49 till konstitutionsutskottet</textBlock>
  </contentBlock>
  <contentBlock page="0" id="i-98f11b1fda38e09f">
    <textBlock id="i-5e0d9e1a783d3e7a">Kammaren biföll talmannens förslag att motionstiden för ovanstående propositioner skulle förlängas till den 5 februari 1998.</textBlock>
  </contentBlock>
  <contentBlock page="0" id="i-ef98f0f15eacef5a">
    <textBlock id="i-a76617d4e8fea773">Motioner</textBlock>
    <textBlock id="i-cfbeac97619e759d">1997/98:Jo24-Jo28 till jordbruksutskottet</textBlock>
  </contentBlock>
  <contentBlock page="0" id="i-c43df829c3bb4320">
    <textBlock id="i-25f56d70e624dc70">3 §  Statsbudget för budgetåret 1998</textBlock>
  </contentBlock>
  <contentBlock page="0" id="i-08eddc5fd6a1a626">
    <textBlock id="i-bed825ee08308578">Föredrogs</textBlock>
    <textBlock id="i-6eb1782bb2a48634">Finansutskottets betänkande 1997/98:FiU10</textBlock>
    <textBlock id="i-712a61d11624981a">Statsbudget för budgetåret 1998</textBlock>
  </contentBlock>
  <contentBlock page="0" id="i-8b8cc5eae8fb634d">
    <textBlock id="i-7d7684c6eb152d9b">Kammaren biföll utskottets förslag att ärendet fick avgöras efter endast en bordläggning.</textBlock>
    <textBlock id="i-d1cff526f2d0fe20">Beslut</textBlock>
  </contentBlock>
  <contentBlock page="0" id="i-45c5163184855819">
    <textBlock id="i-9c14c6221477c054">Kammaren biföll utskottets hemställan.</textBlock>
  </contentBlock>
  <contentBlock page="0" id="i-f2a3b225948d1a29">
    <textBlock id="i-0fc045a586cb9aad">4 §  Avslutning</textBlock>
  </contentBlock>
  <contentBlock page="0" id="i-536df71b2a5be894">
    <textBlock id="i-098f056e0f720449">Anf.  1  TALMANNEN:</textBlock>
    <textBlock id="i-82c427ece2cab868">Ärade kammarledamöter! Riksdagsarbetet denna höst närmar sig nu äntligen sin fullbordan, och vi får inom kort - det tror vi alla på - en välförtjänt helgledighet, som jag hoppas t.o.m. från i eftermiddag bordlagda propositioner, åtminstone någon tid. Jag vill tacka alla som på olika sätt har bidragit till att vi faktiskt kan bli färdiga i rimlig tid i kväll.</textBlock>
    <textBlock id="i-b798603668b9ae0e">När jag inför de avslutande ord som jag nu vill framföra funderade över vårt gemensamma uppdrag i riksdagen var det naturligt att tankarna gick till de fem ledamöter som lämnat riksdagen denna höst.  De är alla - fyra kvinnor och en man - färgstarka politiker, som på vitt skilda sätt spelat - och fortsätter att spela</textBlock>
    <textBlock id="i-d345c5b75f1e970d">- viktiga roller i svenskt samhällsliv. De är goda representanter för vår parlamentariska demokrati.</textBlock>
    <textBlock id="i-fd189204e70a324e">Demokratins möjligheter har funnits i, och kommer alltid att finnas i, det trägna, envetna och gnetiga vardagsarbetet, i en sann reformistisk anda. Detta arbete sker alltid på lång sikt, det förutsätter samtal mer än konfrontation, och ganska sällan duger det som underhållning. Så måste det få vara, och det tycker jag att vi skall kräva respekt för.</textBlock>
    <textBlock id="i-5f514bb7b639caab">Men demokratins möjligheter finns också i varje enskild förtroendevalds rätt att vara sig själv, att vara personlig i sitt politiska uppdrag och engagemang.</textBlock>
    <textBlock id="i-50faaf2aafe93bf1">Demokratin behöver lojalitet och samarbete, men också egensinniga, självständiga och ibland olydiga företrädare, med mod att gå före opinionen.</textBlock>
    <textBlock id="i-f260a45e12cf81b1">Sådana människor och politiker är inte alltid slätkammade. De har inte alltid det välanpassade och medialt tillrättalagda 15-sekunderssvaret på livets alla frågor - men de väcker respekt och tilltro genom sitt personliga sätt att utöva sitt uppdrag och ger på så sätt sitt bidrag till stärkt demokrati. Jag har ofta här i talmansstolen kunnat glädja mig åt ledamöternas sätt att uppträda just på det sättet i era framträdanden här i kammaren.</textBlock>
    <textBlock id="i-d4fe4ec6fbcdeb20">Innan vi nu skiljs åt vill jag särskilt tacka de fem ledamöter som lämnat riksdagen under denna höst för andra uppdrag, för det arbete och engagemang som de har bidragit med i riksdagsarbetet.</textBlock>
    <textBlock id="i-4d00d6ac3cb1e73a">Margareta E Nordenvall kom till riksdagen 1994</textBlock>
    <textBlock id="i-66f33e88eeeccf38">med en bakgrund som läkare och med erfarenhet av kommunala uppdrag i Nacka och Stockholms läns landsting. Margareta Nordenvall har varit verksam inom utbildningsutskottet. Hon har varit mycket aktiv i kammaren, och hon tillträdde i september posten som VD för Sophiahemmet.</textBlock>
    <textBlock id="i-423eff5e1a1f8f83">När riksdagen för en månad sedan debatterade budgetramarna företräddes Folkpartiet för sista gången av den välkända politiker som nått sin respekterade och centrala ställning i svensk politik på en jämförelsevis kort tid, nämligen Anne Wibble.</textBlock>
    <textBlock id="i-fe8ab88abed2ab97">Vi tackar Anne Wibble för hennes insatser i riksdagen, i finansutskottet, varav tre år som dess vice ordförande, som gruppledare och i regeringen - som</textBlock>
    <textBlock id="i-450ba68f723a003e">Sveriges första kvinnliga finansminister. Vi önskar henne all fortsatt framgång, fortfarande inom den ekonomiska sfären, men nu som chefsekonom på</textBlock>
    <textBlock id="i-2387c17d0415a7f0">Industriförbundet. Vi är övertygade om att Anne</textBlock>
    <textBlock id="i-04b296ec0a787342">Wibble från sin nya plattform även i fortsättningen kommer att spela en betydelsefull opinionsbildande roll i samhällsdebatten.</textBlock>
    <textBlock id="i-1dd59a5938cd9986">Bo Finnkvist kom till riksdagen för 16 år sedan, med tunga fackliga uppdrag som erfarenhet. Jag vill framföra riksdagens tack till Bo Finnkvist för hans engagemang inom ett flertal utskott - arbetsmarknadsutskottet, socialförsäkringsutskottet och sedan drygt tio år tillbaka näringsutskottet. Bo Finnkvist har gjort sig känd som en självständig och stridbar debattör inom sina specialområden.</textBlock>
    <textBlock id="i-730337a3cffb59b2">Ytterligare en ledande kvinna ur Folkpartiet lämnar riksdagen i och med det nya året. Birgit Friggebo</textBlock>
    <textBlock id="i-c5cbbb94c851ce71">- som blir landshövding i Jönköpings län - har haft uppdrag bl.a. i konstitutionsutskottet, under denna mandatperiod som ordförande, och som partiets gruppledare. Birgit Friggebo har varit medlem av inte mindre än fem regeringar, som biträdande bostadsminister i den regering som tillträdde 1976, därefter som bostadsminister 1978-1982 och som invandraroch kulturminister 1991-1994.</textBlock>
    <textBlock id="i-444e53c0574aacdb">Hennes betydelse och påverkan, genom integritet, oräddhet och skarp analytisk förmåga, i den svenska rikspolitiken har under åren manifesterats på många sätt. En politikers betydelse kan förvisso uttryckas mångordigt, men också kort och koncist - den som med sitt eget namn givit bidrag till vår gemensamma ordskatt har definitivt en given plats, inte bara i</textBlock>
    <textBlock id="i-712edb3a50d8dab0">Svenska Akademiens ordlista, utan också i den svenska folksjälen.</textBlock>
    <textBlock id="i-744cc02ca3a1f9d2">För någon månad sedan hade jag tillfälle att vid ett möte ta personligt farväl av en av riksdagens verkliga veteraner - Sonja Rembo, som bestämt sig för att lämna riksdagen efter 18 år. Det var två riksdagskvinnor med åtskilliga år av erfarenhet och perspektiv som möttes, och det var intressant att lyssna på Sonja</textBlock>
    <textBlock id="i-a1e36a03458a771c">Rembos synpunkter, men vårt samtal kom lika mycket att präglas av Sonja Rembos glädje och förväntan över att äntligen få tid att förverkliga nya planer för framtiden.</textBlock>
    <textBlock id="i-a4ae10abadafc1a3">Sonja Rembo kom in i riksdagen vid valet 1979</textBlock>
    <textBlock id="i-edab82cd93f4d4d9">och har från sin plats på Göteborgsbänken varit verksam främst inom arbetsmarknadsutskottet men också inom socialförsäkrings- och finansutskotten. Sonja</textBlock>
    <textBlock id="i-3a373b99e0ba395d">Rembo har varit andre vice ordförande i riksdagsgruppen, vice gruppledare och partiets talesman i arbetsmarknadsfrågor, och hon har haft en rad kommittéuppdrag.</textBlock>
    <textBlock id="i-381609b92a6b5332">Nu önskar vi Sonja Rembo en skön och stimulerande tillvaro med välförtjänt avkoppling, bl.a. i trädgård och i operasalong.</textBlock>
    <textBlock id="i-af63b3b965005f5a">Ärade ledamöter! Jag vill till sist varmt tacka er alla för höstens arbete och era goda insatser. Jag vill tacka de vice talmännen, kammarsekreteraren och gruppledarna för gott samarbete, kvittningsmännen och kammarkansliets och förvaltningskontorets personal för aldrig sinande nit och omsorg om oss alla.</textBlock>
    <textBlock id="i-8ae00053eb0e6b3c">Ett nytt, intensivt arbetsår med valrörelse väntar oss. Men innan dess - och just därför - önskar jag er alla en riktigt skön helg, med avkoppling och stimulans och ett gott nytt år 1998.</textBlock>
  </contentBlock>
  <contentBlock page="0" id="i-31e8da9efa542b30">
    <textBlock id="i-69c7dc2bdd907767">5 §  Kammaren åtskildes kl. 20.28.</textBlock>
  </contentBlock>
  <contentBlock page="0" id="i-5bdcde69dfdef01d">
    <textBlock id="i-a0ffd6b38cf43f04"/>
    <textBlock id="i-3ca6d0504c14feec">Förhandlingarna leddes av talmannen.</textBlock>
  </contentBlock>
</protocol>
