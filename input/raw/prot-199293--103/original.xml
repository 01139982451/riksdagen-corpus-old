<protocol id="prot-199293--103">
  <contentBlock page="0" id="i-a731de19933125ef">
    <textBlock id="i-be5a967a11da2b8f">1 §  Anmälan om återtagande av plats i riksdagen</textBlock>
  </contentBlock>
  <contentBlock page="0" id="i-6e1defadd0a29bcb">
    <textBlock id="i-1ffb6df5548fb8ed">Förste vice talmannen meddelade att Barbro</textBlock>
    <textBlock id="i-cfc14069d46cfece">Evermo Palmerlund (s) och Ulla Tillander (c) den</textBlock>
    <textBlock id="i-7afed75447d79db9">1 maj återtagit sina platser i riksdagen, varigenom tjänstgöringen som ersättare upphört för Bengt</textBlock>
    <textBlock id="i-58e656571aea3f67">Lindqvist och Anna Corshammar-Bojerud.</textBlock>
  </contentBlock>
  <contentBlock page="0" id="i-8188641ec9a36b76">
    <textBlock id="i-200077b1a804c206">2 §  Avsägelse</textBlock>
  </contentBlock>
  <contentBlock page="0" id="i-c61a3a11dd57602b">
    <textBlock id="i-2b213a62844c6b3c">Förste vice talmannen meddelade att Larz</textBlock>
    <textBlock id="i-ef1977a230ffe1a5">Johansson (c) avsagt sig uppdraget att vara suppleant i Riksdagens besvärsnämnd.</textBlock>
  </contentBlock>
  <contentBlock page="0" id="i-6d3d926ac3d40fba">
    <textBlock id="i-b801950ba1ad2d75">Kammaren biföll denna avsägelse.</textBlock>
  </contentBlock>
  <contentBlock page="0" id="i-5a6dd15d93e41662">
    <textBlock id="i-ad37328935ef09cf">3 §  Meddelande om kompletteringsval till</textBlock>
    <textBlock id="i-09ee897eb06d3fab">Riksdagens besvärsnämnd</textBlock>
  </contentBlock>
  <contentBlock page="0" id="i-60b5a5297568f675">
    <textBlock id="i-5ce4ac4c347a9fba">Förste vice talmannen meddelade att Centerns riksdagsgrupp på grund av uppkommen vakans anmält Birgitta Hambraeus som suppleant i</textBlock>
    <textBlock id="i-3ff05db8c789036a">Riksdagens besvärsnämnd efter Larz Johansson.</textBlock>
  </contentBlock>
  <contentBlock page="0" id="i-e6f0af6d7bede1e2">
    <textBlock id="i-02e2e5167a15b7e2">Förste vice talmannen förklarade vald till</textBlock>
  </contentBlock>
  <contentBlock page="0" id="i-838232ffaba04662">
    <textBlock id="i-2964559450273884">suppleant i Riksdagens besvärsnämnd</textBlock>
  </contentBlock>
  <contentBlock page="0" id="i-c028e217687b20a8">
    <textBlock id="i-5efb29a4f5ea386d">Birgitta Hambraeus (c)</textBlock>
  </contentBlock>
  <contentBlock page="0" id="i-6f73c2f461e14c51">
    <textBlock id="i-68b441f0dd838629">4 §  Justering av protokoll</textBlock>
  </contentBlock>
  <contentBlock page="0" id="i-d1434f4a92fdeddb">
    <textBlock id="i-cdaf9077c1b947cf">Justerades protokollet för den 26 april.</textBlock>
  </contentBlock>
  <contentBlock page="0" id="i-81e925c9ab765f54">
    <textBlock id="i-70e86a237471e65f">5 §  Hänvisning av ärenden till utskott</textBlock>
  </contentBlock>
  <contentBlock page="0" id="i-aae7861264bd5698">
    <textBlock id="i-c5fd1124e7c75ad7">Föredrogs och hänvisades</textBlock>
  </contentBlock>
  <contentBlock page="0" id="i-a35a6032226c2594">
    <textBlock id="i-18e936ab99f18b2c">Proposition</textBlock>
  </contentBlock>
  <contentBlock page="0" id="i-0a0fefc5966938d3">
    <textBlock id="i-e3d9db23c9f095a8">1992/93:212 till utrikesutskottet</textBlock>
  </contentBlock>
  <contentBlock page="0" id="i-82a467bb3ede6806">
    <textBlock id="i-e63fc274442a7d36">Motionerna</textBlock>
  </contentBlock>
  <contentBlock page="0" id="i-9a54725d76958dcd">
    <textBlock id="i-3c64d4d25d1e53c3">1992/93:Sk50--Sk53 till skatteutskottet</textBlock>
  </contentBlock>
  <contentBlock page="0" id="i-428b4dc23a93e6cb">
    <textBlock id="i-e3f12555f8459181">1992/93:Ub160--UbU168 till utbildningsutskottet</textBlock>
  </contentBlock>
  <contentBlock page="0" id="i-d0c03fa868b27388">
    <textBlock id="i-fb93a1a850c21382">1992/93:Sk54 och Sk55 till skatteutskottet</textBlock>
  </contentBlock>
  <contentBlock page="0" id="i-91affa7e27cb3f49">
    <textBlock id="i-68de04e4c73adaaa">6 §  Bordläggning</textBlock>
  </contentBlock>
  <contentBlock page="0" id="i-262551a491722f0d">
    <textBlock id="i-6511ec2217c5b0c9">Anmäldes och bordlades</textBlock>
  </contentBlock>
  <contentBlock page="0" id="i-d33636edce422aaf">
    <textBlock id="i-9f048279726786bc">Finansutskottets betänkande</textBlock>
  </contentBlock>
  <contentBlock page="0" id="i-306c8d7bec019b23">
    <textBlock id="i-41659f21d341993d">1992/93:FiU26 Statlig lokalförsörjning</textBlock>
  </contentBlock>
  <contentBlock page="0" id="i-6a0dd3de2cb3a4ad">
    <textBlock id="i-4f603a6f4ae1e508">Skatteutskottets betänkande</textBlock>
  </contentBlock>
  <contentBlock page="0" id="i-ba8836f145d5f2f8">
    <textBlock id="i-e8e58f71a0d7a6f5">1992/93:SkU32 Godkännande av en överenskommelse mellan Sverige och Estland om ömsesidigt bistånd i tullfrågor</textBlock>
  </contentBlock>
  <contentBlock page="0" id="i-9af69f5dd538bcc1">
    <textBlock id="i-5353f5339704b6cc">Justitieutskottets betänkande</textBlock>
  </contentBlock>
  <contentBlock page="0" id="i-57d839292fa66c92">
    <textBlock id="i-6e4da5d35fa3bec8">1992/93:JuU29 Handläggning av brottmål efter rättspsykiatrisk undersökning, m.m.</textBlock>
  </contentBlock>
  <contentBlock page="0" id="i-e5959f657016625f">
    <textBlock id="i-e80b375dec694355">Lagutskottets betänkanden</textBlock>
  </contentBlock>
  <contentBlock page="0" id="i-d74992adf7688634">
    <textBlock id="i-fabdf29ba21230ad">1992/93:LU42 Rätt att förrätta vigsel inom andra trossamfund än Svenska kyrkan, m.m.</textBlock>
  </contentBlock>
  <contentBlock page="0" id="i-496936bbcc93b781">
    <textBlock id="i-465c9bd782c8580e">1992/93:LU43 Ändring i lagen om handelsbolag och enkla bolag m.m.</textBlock>
  </contentBlock>
  <contentBlock page="0" id="i-c36d5be8784f389d">
    <textBlock id="i-98b95d7eaa3211f5">Socialutskottets betänkanden</textBlock>
  </contentBlock>
  <contentBlock page="0" id="i-253fbc0815e8e3ab">
    <textBlock id="i-20bff1525d3fb3b2">1992/93:SoU19 Stöd och service till vissa funktionshindrade</textBlock>
  </contentBlock>
  <contentBlock page="0" id="i-27f483c74eab9bbf">
    <textBlock id="i-8f7b3a8a1195df8c">1992/93:SoU21 Barnombudsman</textBlock>
  </contentBlock>
  <contentBlock page="0" id="i-6529f7fc420d46b0">
    <textBlock id="i-de4ca239f9f4d58b">1992/93:SoU24 Kontroll över ämnen som kan användas vid olaglig tillverkning av narkotika</textBlock>
  </contentBlock>
  <contentBlock page="0" id="i-0ecf2fbc14916248">
    <textBlock id="i-14029fed2a39363c">Utbildningsutskottets betänkande</textBlock>
  </contentBlock>
  <contentBlock page="0" id="i-b4ddb46e5fdd57cc">
    <textBlock id="i-b5e0b4d454501e8d">1992/93:UbU12 Skolans internationalisering</textBlock>
  </contentBlock>
  <contentBlock page="0" id="i-489ed46ce3080b92">
    <textBlock id="i-8baa9ccabf9e4d33">Arbetsmarknadsutskottets betänkande</textBlock>
  </contentBlock>
  <contentBlock page="0" id="i-3ed4a21c4ac11b4b">
    <textBlock id="i-25052ab85e06c153">1992/93:AU13 Regionalpolitik</textBlock>
  </contentBlock>
  <contentBlock page="0" id="i-5b63bb1f992b7745">
    <textBlock id="i-3af8a95fc4b92dcd">7 §  Anmälan om interpellationer</textBlock>
  </contentBlock>
  <contentBlock page="0" id="i-1ac38bacc3c513b1">
    <textBlock id="i-bea355842a81d3f4">Anmäldes att följande interpellationer framställts</textBlock>
  </contentBlock>
  <contentBlock page="0" id="i-2bc672113c963e33">
    <textBlock id="i-0bb9a64ab9231980">den 29 april</textBlock>
  </contentBlock>
  <contentBlock page="0" id="i-ddfc0e7e7b34d12f">
    <textBlock id="i-b94417d0eff58dc7">1992/93:163 av Ingela Thalén (s) till kommunikationsministern om SAS planerande:</textBlock>
  </contentBlock>
  <contentBlock page="0" id="i-b455082475457ea1">
    <textBlock id="i-79ef393247c5a222">Sverige har en fin tradition som industrination. För att hävda denna tradition krävs goda förutsättningar att kommunicera med andra länder.</textBlock>
  </contentBlock>
  <contentBlock page="0" id="i-f2ddd29a8876869b">
    <textBlock id="i-3342ba921159bd0b">Under senare år har den globala konkurrensen hårdnat samtidigt som produktivitetsutvecklingen i</textBlock>
    <textBlock id="i-b3afa0124d67b26c">Sverige har mattats och utbildningsnivån sjunkit i förhållande till omvärlden.</textBlock>
  </contentBlock>
  <contentBlock page="0" id="i-5e7654aaa576d7a2">
    <textBlock id="i-94ac72463cf78eaa">Den svaga utvecklingen av samtliga inhemska efterfrågekomponenter och exporten har inneburit att kapacitetsutnyttjandet i ekonomin sjunkit ytterligare. Det har under de senaste åren medfört en kraftig nedgång i sysselsättningen och en ökad arbetslöshet.</textBlock>
  </contentBlock>
  <contentBlock page="0" id="i-23ef16e7e5f5a33f">
    <textBlock id="i-dc877e65013d1f9a">Detta stärker ytterligare behovet av att utveckla nya arbetsmarknader i Sverige och att komma närmare andra länders marknader och få utbyta erfarenheter och kunskap med andra länders utbildningar och företag.</textBlock>
  </contentBlock>
  <contentBlock page="0" id="i-bb868cf1d7c66d6b">
    <textBlock id="i-f0c559d9e8c9e505">Vi socialdemokrater vill föra en politik som återupprättar Sverige som industrination. Det kan bara ske genom att vår konkurrenskraft är god samtidigt som produktiviteten och reallönerna är höga. Vår förmåga till konkurrens skall bygga på produktivitet och kvalitet i produktionen.</textBlock>
  </contentBlock>
  <contentBlock page="0" id="i-5532a1f5bd50de36">
    <textBlock id="i-ff2c107b5e99cba2">Teknisk utveckling, höjd kompetens och ökad produktivitet är nyckeln till industriell återhämtning. Den svenska industrins främsta konkurrensvapen skall vara tekniska innovationer, högkompetent arbetskraft samt en högkvalitativ forskning och utveckling. En av förutsättningarna för detta är en god infrastruktur.</textBlock>
  </contentBlock>
  <contentBlock page="0" id="i-5bdf16147bb6d115">
    <textBlock id="i-48a6618a7018c9ee">För att klara av denna tempoväxling i industrin måste insatser sättas in som kompenserar det faktum att Sverige ligger långt från de stora marknaderna. Det förutsätter stora investeringar i infrastruktur. Till denna hör flyget.</textBlock>
  </contentBlock>
  <contentBlock page="0" id="i-9fa430f8127d389a">
    <textBlock id="i-fca6e0951f16395e">I Stockholmsregionen har strukturförändringarna i näringslivet varit kraftigare än på de allra flesta håll i Sverige. Genom variationen och bredden i sysselsättningen så har emellertid strukturförändringarna inte uppmärksammats i den allmänna debatten på samma sätt som i regioner med mer ensidigt näringsliv.</textBlock>
  </contentBlock>
  <contentBlock page="0" id="i-79a10dbc70ea024a">
    <textBlock id="i-945b132d54f91988">Sverige har genom olika beslut i riksdagen angivit att vi vill närma oss Europa. Ett av syftena är naturligtvis att vi anser att Sverige bör finnas med på den internationella kartan över länder som har bra verksamhet, hög kvalitet på sina produkter och att vi är ett land som det är värt att besöka som t.ex.</textBlock>
    <textBlock id="i-71dfe59ed40d88ea">turist.</textBlock>
  </contentBlock>
  <contentBlock page="0" id="i-4ce8351ac67ff04f">
    <textBlock id="i-2dcfc8677f137d68">För att erbjuda denna möjlighet krävs ett bra och internationellt verksamt flyg. Och det är också ur</textBlock>
    <textBlock id="i-19c2444f19cbed00">Stockholmsregionens synpunkt en viktig angelägenhet. Arlanda flygplats är precis som SAS</textBlock>
    <textBlock id="i-e033f6d25a7dafe6">huvudkontorsverksamhet i Solna en stor och viktig arbetsplats i Stockholms län.</textBlock>
  </contentBlock>
  <contentBlock page="0" id="i-4b66752ecc8b95a5">
    <textBlock id="i-78beea3c0d5f1a8f">Enligt tillgänglig information finns för närvarande en viss överkapacitet på den europeiska flygmarknaden med cirka 10--15 %. Något som kan komma att tynga branschen i ytterligare några år.</textBlock>
  </contentBlock>
  <contentBlock page="0" id="i-11bf7c921b1383b9">
    <textBlock id="i-68f6a390384a1310">Till detta kommer avregleringen på</textBlock>
    <textBlock id="i-046a913cefed2227">Europamarknaden och olika hemmamarknader --</textBlock>
    <textBlock id="i-2e25447053de5475">t.ex. i Sverige -- som kräver genomtänkta strategier för att de bolag som vill behålla en sund affärsverksamhet skall kunna göra detta med god lönsamhet och hög kvalitet för sina kunder.</textBlock>
  </contentBlock>
  <contentBlock page="0" id="i-0b371ef55a8bbe03">
    <textBlock id="i-cb1de8b2673b5425">Enligt uppgifter så innebär SAS-ledningens ställningstagande att man har för avsikt att bilda ett nytt bolag tillsammans med Swissair, Austrian</textBlock>
    <textBlock id="i-5e35d7a86d7daaca">Airlanes och KLM. Ett sådant nytt bolag kommer att bli Europas största.</textBlock>
  </contentBlock>
  <contentBlock page="0" id="i-df289ba677027dce">
    <textBlock id="i-887a24303e602a28">Om detta är rätt sätt att långsiktigt stärka SAS har jag inte med den information jag kunnat skaffa mig kunnat göra någon bedömning av.</textBlock>
  </contentBlock>
  <contentBlock page="0" id="i-4a990a249efc9137">
    <textBlock id="i-c0d887c91aa315fa">Det är däremot utomordentligt oroande att genom medier och andra informationsvägar få veta att de fusionsplaner som finns inom SAS och andra europeiska flygbolag skulle kunna föra med sig minskad internationell trafik genom Arlanda flygplats i Stockholm, genom att det s.k. navet för internationell flygverksamhet flyttas till</textBlock>
    <textBlock id="i-e1acb20eeeb60ade">Amsterdam och att följden av detta blir att huvudkontoret i Solna skulle läggas ned.</textBlock>
  </contentBlock>
  <contentBlock page="0" id="i-26840e899f745b02">
    <textBlock id="i-2eb3465382c67608">Sammantaget riskerar Stockholmsregionen dels att dels mista viktiga centrala arbetsplatser, dels att komma vid sidan av den internationella flygkartan och därmed få betydligt sämre konkurrensmöjligheter för vårt näringsliv.</textBlock>
  </contentBlock>
  <contentBlock page="0" id="i-6c721bbd7c8a739f">
    <textBlock id="i-f3351303277820c8">Jag vill mot denna bakgrund ställa följande frågor till kommunikationsministern:</textBlock>
  </contentBlock>
  <contentBlock page="0" id="i-68abbae696d4e645">
    <textBlock id="i-8a669d56b115190d">Är regeringen beredd att tillsätta en parlamentarisk arbetsgrupp med representation från de fackliga organisationerna i syfte att utreda de infrastrukturella effekterna för svensk del med en eventuell storfusion mellan SAS och de tre andra flygbolagen?</textBlock>
  </contentBlock>
  <contentBlock page="0" id="i-e545559b55ed04e2">
    <textBlock id="i-355b2514fef73707">Har regeringen för avsikt att som delägare i SAS ge sådana direktiv att inte svensk infrastruktur blir eftersatt eller att svenskt näringsliv drabbas av de nu aktuella fusionsplanerna?</textBlock>
  </contentBlock>
  <contentBlock page="0" id="i-189cf141a522a805">
    <textBlock id="i-4ee65f7b420a25f8">Är regeringen beredd att för riksdagen presentera en plan för den framtida infrastrukturen avseende flygtrafiken, dess kvalitet och service så att den blir till nytta för Sverige?</textBlock>
  </contentBlock>
  <contentBlock page="0" id="i-256248c874b3e5ab">
    <textBlock id="i-ee71c8808d1e9e41">1992/93:164 av Gunhild Bolander (c) till försvarsministern om räddningstjänst till sjöss:</textBlock>
  </contentBlock>
  <contentBlock page="0" id="i-729f035ddf1c7cd6">
    <textBlock id="i-3620620772293d4f">Räddningsverket har tecknat avtal med fem kommuner angående medverkan vid räddningstjänst till sjöss. Dessa avtal betecknas som exempel på bra resultat av samverkanssträvanden mellan olika myndigheter där Sjöfartsverket och Kustbevakningen har ett särskilt ansvar.</textBlock>
  </contentBlock>
  <contentBlock page="0" id="i-323abb83ca7e9ccd">
    <textBlock id="i-eca7976b49f2d1e4">Det är då mycket märkligt att Gotlands kommun, som har yrkesbrandmän och helikoptrar, ej har tillfrågats om medverkan vid olyckor ute till havs.</textBlock>
    <textBlock id="i-aab5fd875a2c3a37">Det förekommer sedan många år tillbaka ett mycket bra samarbete med flygvapnets räddningshelikopter och många insatser har gjorts i</textBlock>
    <textBlock id="i-9d9111c60536469f">Östersjön.</textBlock>
  </contentBlock>
  <contentBlock page="0" id="i-009f8428af225bb5">
    <textBlock id="i-4aad60c5adc681cd">Det torde vara odiskutabelt att Visbykåren är snabbast på plats vid en fartygsolycka i centrala delar av Östersjön. Det finns inget avtal med någon kommun längs hela kusten mellan Stockholm och</textBlock>
    <textBlock id="i-ebfa974649fe59ed">Malmö, vilket måste betecknas som mycket egendomligt. Självklart borde Gotlands kommun ingå i detta samarbete.</textBlock>
  </contentBlock>
  <contentBlock page="0" id="i-124e4f5301f30d52">
    <textBlock id="i-259f5604b7583a8e">Jag vill därför fråga försvarsministern om han är beredd att låta utvidga detta samarbete till att omfatta även Gotlands kommun?</textBlock>
  </contentBlock>
  <contentBlock page="0" id="i-570f7c357761a0cd">
    <textBlock id="i-2183abfad69d1eb7">1992/93:165 av Maj Britt Theorin (s) till utrikesministern om kärnvapenprov och dumpning av radioaktivt avfall:</textBlock>
  </contentBlock>
  <contentBlock page="0" id="i-0e438ee4cde3ab02">
    <textBlock id="i-04ebe44d347f30e9">Fram till den 1 juli i år gäller ett moratorium för kärnvapenprov i USA, Ryssland och Frankrike.</textBlock>
    <textBlock id="i-b5e455a2e92dc005">Moratoriet bör förlängas och förhandlingar om ett avtal om ett fullständigt stopp för alla kärnvapenprov snabbt påbörjas. Vid nedrustningskonferensen i Genève finns sedan juli</textBlock>
    <textBlock id="i-06aa228a12ca364c">1991 ett svenskt förslag till fullständig avtalstext, kring vilket förhandlingar omedelbart kan starta.</textBlock>
  </contentBlock>
  <contentBlock page="0" id="i-0d0ef6d5d68c98e6">
    <textBlock id="i-26ebaf44729ad287">Den starka folkliga opinionen tvingade fram ett stopp för alla kärnvapenprov i</textBlock>
    <textBlock id="i-7114409a89c33de4">Semipalatinskområdet och de dåvarande sovjetiska proven flyttades till Novaja Semlja. Enligt ryska officiella hällor har ca 30 % av de sovjetiska proven läckt radioaktivitet. Ett återupptagande av de ryska kärnvapenproven i Novaja Semlja hotar allvarligt den arktiska miljön med ytterligare kontaminering.</textBlock>
  </contentBlock>
  <contentBlock page="0" id="i-5afea765a705a01f">
    <textBlock id="i-e17791b4da28af55">Alltför länge har dumpningen av radioaktivt avfall i haven tillåtits pågå. I Barents hav/Kara-havet finns 15 marina kärnreaktorer från skadade ubåtar och isbrytare av vilka några fortfarande innehåller sitt bränsle och ca 17 000 behållare med radioaktivt avfall, som den forna sovjetiska flottan dumpat illegalt utanför Novaja Semlja. Enligt en analys av den brittiska kärnfysikern John Large innehåller reaktorerna och behållarna mellan 2,2 och 3,2</textBlock>
    <textBlock id="i-59f30fe2b2138fd7">miljoner curies radioaktivitet.</textBlock>
  </contentBlock>
  <contentBlock page="0" id="i-783b8407eb43ff29">
    <textBlock id="i-9ff801f86c6e5b11">Tills helt nyligen har den ryska militären hindrat alla försök att undersöka effekten på miljön i omgivningarna. En norsk-rysk vetenskaplig expedition fick inte göra mätningar eller ta prover runt själva dumpningsplatserna, eftersom de ligger innanför ryskt territorialvatten på militärt område.</textBlock>
  </contentBlock>
  <contentBlock page="0" id="i-96d4b7f7d07d098a">
    <textBlock id="i-ca01abf6fab1e645">Även andra länder har dumpat radioaktivt avfall i haven. OECD-länderna dumpade totalt mellan</textBlock>
    <textBlock id="i-334fd4eaad8f9826">800 000 och 1,1 miljoner curies radioaktivt avfall fram till 1982. Den brittiska upparbetningsanläggningen Sellafield har släppt ut ungefär 1 miljon curies i Irländska sjön.</textBlock>
  </contentBlock>
  <contentBlock page="0" id="i-6d345027a2b476c9">
    <textBlock id="i-ed063091633a43a2">Mot bakgrund av ovanstående vill jag fråga utrikesministern följande:</textBlock>
  </contentBlock>
  <contentBlock page="0" id="i-d34fc253b4e09cb5">
    <textBlock id="i-a926a964e3482da8">Avser regeringen att i Genève på nytt lägga fram förslag om ett avtal om totalt stopp för alla kärnvapenprov?</textBlock>
  </contentBlock>
  <contentBlock page="0" id="i-f8fb1a64d93b8528">
    <textBlock id="i-910b97f594302cf7">Avser regeringen kräva att oberoende internationella vetenskapliga undersökningar av dumpningsplatserna i Barents hav görs?</textBlock>
  </contentBlock>
  <contentBlock page="0" id="i-f4c9194594c68fc6">
    <textBlock id="i-187745572ed41a3a">Avser regeringen kräva ett permanent förbud för dumpning av radioaktivt avfall, inkluderande militärt avfall?</textBlock>
  </contentBlock>
  <contentBlock page="0" id="i-6850dfd121d4e014">
    <textBlock id="i-0e726e7da99e2cda">1992/93:166 av Per Stenmarck (m) till arbetsmarknadsministern om regionalpolitiken:</textBlock>
  </contentBlock>
  <contentBlock page="0" id="i-b843c28f0282fbe8">
    <textBlock id="i-3d7db000aea91c2a">Det förs för tillfället en debatt med krav om att vända på den svenska regionalpolitiken. Alltför länge har det varit en självklarhet att investeringar huvudsakligen skall göras i glesbygd i Norrland.</textBlock>
    <textBlock id="i-720a639f3de821a7">Och ju mer norrut och ju mer glesbygd desto mer statliga bidrag.</textBlock>
  </contentBlock>
  <contentBlock page="0" id="i-8625c7a1d7bd9d2b">
    <textBlock id="i-185cd128e03c18a3">Och i någon utsträckning måste det förmodligen vara på det viset. Stora delar av Norrland utgör</textBlock>
    <textBlock id="i-701c4da1f553e5d0">Europas mest utpräglade glesbygdsområde. Så kommer det att vara även i fortsättningen och för de människor som bor och verkar där är det nödvändigt med en fortsatt penningström från söder till norr.</textBlock>
  </contentBlock>
  <contentBlock page="0" id="i-e3073e8d9454556d">
    <textBlock id="i-09d1b206356d1c57">Men detta förutsätter samtidigt att de delar av vårt land som har de bästa tillväxtmöjligheterna också får möjlighet att utvecklas. Om vi genom en annorlunda politik kan få fart på den ekonomiska tillväxten i södra och västra Sverige så skapar vi samtidigt de bästa möjligheterna att också göra satsningar i Norrland.</textBlock>
  </contentBlock>
  <contentBlock page="0" id="i-66bb2f2b39daa449">
    <textBlock id="i-089873e0f76a72ea">En ökad tillväxt är på sikt den enda möjligheten att klara detta. I dag sysslar vi enbart med att fördela pengar. För framtiden måste det vara viktigt att se till att vi först skapar de nödvändiga förutsättningarna. I annat fall så fortsätter vi med någonting som i bästa fall är ett nollsummespel, men som i förlängningen kan innebära någonting betydligt värre.</textBlock>
  </contentBlock>
  <contentBlock page="0" id="i-9a0d8950433dbc93">
    <textBlock id="i-0a0837f55ee69594">I en debattartikel i Dagens Nyheter den 28 april skriver departementsrådet Gunnar Wetterberg bl.a. så här:</textBlock>
  </contentBlock>
  <contentBlock page="0" id="i-2225489af90494e4">
    <textBlock id="i-842dd4c1a48ad088">''Hittills har regionalpolitiken varit en fråga om fördelning av ett givet välstånd. Nu måste en del av regionalpolitiken inriktas på tillväxten av det osäkra välståndet . . .</textBlock>
  </contentBlock>
  <contentBlock page="0" id="i-7f432070e49fb546">
    <textBlock id="i-42493c1472be40a7">Åtminstone en del av morgondagens regionalpolitik måste ha helt andra mål -- och kanske också andra mottagare.</textBlock>
  </contentBlock>
  <contentBlock page="0" id="i-4ee377dcfa76fa0f">
    <textBlock id="i-5b5eb93eae988243">. . .en klok regionalpolitik (kan) komplettera en landsdels resurser så att denna kan hävda sig i kampen om hela Europas investeringar. Och om den landsändan kan dra till sig mer investeringar, då skapar den välstånd som kommer hela landet tillgodo . . .''</textBlock>
  </contentBlock>
  <contentBlock page="0" id="i-353685b2209327bc">
    <textBlock id="i-aee229412d7f5391">Gunnar Wetterberg menar att det gäller att stärka tillväxtpolitiken i de regioner som kan delta i konkurrensen om den mer avståndsberoende produktionen. Då är det Göteborgs- och</textBlock>
    <textBlock id="i-f67204e786b8d854">Malmöområdena som räknas. Det är där som en större del av de nödvändiga investeringarna måste göras.</textBlock>
  </contentBlock>
  <contentBlock page="0" id="i-ac4dc62d3b6f504d">
    <textBlock id="i-4bd8b37742a22696">Det är också viktigt att börja se dessa regioner som en enhet. I Skåne finns två län, tre landsting och en stor mängd kommuner. Men det finns ingen som representerar regionen som helhet. Detta är en stor brist. I dag behövs ett gemensamt organ för hela regionen. Och det är viktigt att ett sådant kan skapas utan onödig segdragning i statliga utredningar. En sådan utveckling skulle stärka</textBlock>
    <textBlock id="i-14fce7dfc7ef609b">Skåne som region i det nya framväxande Europa.</textBlock>
    <textBlock id="i-ab9002f93f6e6734">Men det skulle också vara en fördel för hela vårt land.</textBlock>
  </contentBlock>
  <contentBlock page="0" id="i-925e0a81d02a74df">
    <textBlock id="i-29ebb2be780ec244">Den debatt som nu har dragits i gång kan mycket väl vara början till en svensk ''nord--syd-konflikt''.</textBlock>
    <textBlock id="i-6549fa002304c409">Ur många synvinklar kan det vara nyttigt om vi börjar ifrågasätta och diskutera sådant som alltför länge ansetts vara självklarheter. Det är viktigt att ifrågasätta den traditionella regionalpolitiken. Det statliga stödet måste fördelas på ett, för alla parter, bättre sätt. Detta vore en fördel, dels för de områden i södra Sverige som skulle få en större del av investeringspengarna, dels för norrländsk glesbygd, som skulle dra nytta av den ökade tillväxt som geografiskt välplacerade investeringar skulle innebära.</textBlock>
  </contentBlock>
  <contentBlock page="0" id="i-a644ece6ef86efcc">
    <textBlock id="i-246f7d07bac2966d">Är regeringen beredd att föreslå, att de statliga investeringarna i större utsträckning går till södra</textBlock>
    <textBlock id="i-27832004b2fca24d">Sverige?</textBlock>
  </contentBlock>
  <contentBlock page="0" id="i-6d170e286714ed46">
    <textBlock id="i-35f7520cab5860a0">Vilka initiativ är regeringen beredd att ta för att möjliggöra att det i Skåne skall kunna bildas ett gemensamt regionalt organ?</textBlock>
  </contentBlock>
  <contentBlock page="0" id="i-8848cb7f04d16f6f">
    <textBlock id="i-5783a603eb1f9643">1992/93:167 av Sylvia Lindgren (s) till statsrådet Bo</textBlock>
    <textBlock id="i-50eab7e608a367ca">Könberg om behandling av skador från tortyr:</textBlock>
  </contentBlock>
  <contentBlock page="0" id="i-359f8e91defd127b">
    <textBlock id="i-fbecbf601acc4717">Enligt artikel 14 i FN:s konvention mot tortyr skall varje konventionsstat säkerställa att offret för tortyrhandling får ''medel för ett så fullständigt återvinnande av hälsa som möjligt''.</textBlock>
  </contentBlock>
  <contentBlock page="0" id="i-894e6144a4f21355">
    <textBlock id="i-0422198c8216576c">Konventionen skiljer inte mellan flyktingar och asylsökande. Man kan därför ifrågasätta om det är förenligt med konventionen att tortyrskadade asylsökanden, liksom övriga asylsökande, endast har rätt till akut sjukvård i Sverige.</textBlock>
  </contentBlock>
  <contentBlock page="0" id="i-1198b2f26e4f45d6">
    <textBlock id="i-a7eedb89315a3bf0">Torterade och andra traumatiserade asylsökande har det särskilt svårt bl.a. för att de endast har rätt till akut sjukvård, men även för att de långa förläggningsvistelserna och handläggningstiderna i asylärenden är särskilt påfrestande för dem. Ett närmare resonemang om vilket ansvar Sverige har när det gäller tortyrskadade asylsökande och förpliktelserna i enlighet med nämnda konvention vore på sin plats.</textBlock>
  </contentBlock>
  <contentBlock page="0" id="i-c8e13b98ad07cf05">
    <textBlock id="i-6f4035fde4ae7b63">Inom dagens sjukvård har man i allmänhet inte tillräckliga kunskaper för att kunna konstatera om patientens problem har ett samband med tortyr. I</textBlock>
    <textBlock id="i-59f5f75cb4f3b534">Danmark t.ex. har läkarförbundet tagit initiativ till en specialutbildning för s.k. ''high risk doctors'', främst rätts-, fängelse- och militärläkare som dem som ska arbeta i tredje världen.</textBlock>
  </contentBlock>
  <contentBlock page="0" id="i-619d3f1ea9c3dcdc">
    <textBlock id="i-5b581767029c121b">I Sverige borde en sådan utbildning också vara angelägen för alla läkare -- främst för dem som arbetar med sjuk- och hälsovård på flyktingförläggningar samt inte minst</textBlock>
    <textBlock id="i-83466c1195915356">Invandrarverkets förtroendeläkare. Även i Sverige kan efterlevnaden av läkaretiken brista och det kan därför vara viktigt att betona att läkarna måste arbete som patientens läkare och inte som myndighetens i bedömningen av tortyrskador.</textBlock>
  </contentBlock>
  <contentBlock page="0" id="i-75ab8b0fb4dc207e">
    <textBlock id="i-c86a5c39d7621c30">Läkare och annan personal som möter flyktingar/asylsökanden på bl.a. förläggningar borde också ha utbildning om tortyrskador och andra trauma.</textBlock>
  </contentBlock>
  <contentBlock page="0" id="i-6be6ca4744990119">
    <textBlock id="i-249da4fecc59c79f">Jag vill med anledning av ovanstående fråga sjukvårdsministern följande:</textBlock>
  </contentBlock>
  <contentBlock page="0" id="i-df348a5933287722">
    <textBlock id="i-e3637b7dff2426e9">Avser regeringen att närmare klargöra Sveriges ansvar för tortyrskadade asylsökanden?</textBlock>
  </contentBlock>
  <contentBlock page="0" id="i-5f0daa233146fc35">
    <textBlock id="i-f73aedc08363de8d">Ämnar regeringen vidtaga några åtgärder för att starta utbildning för i första hand läkare som löper yrkesetiska risker?</textBlock>
  </contentBlock>
  <contentBlock page="0" id="i-993a400092bbfaa6">
    <textBlock id="i-003f1467859acc82">1992/93:168 av Gustaf von Essen (m) till statsrådet</textBlock>
    <textBlock id="i-f8d690c61fba2eef">Reidunn Laurén om vårdnadstvister m.m.:</textBlock>
  </contentBlock>
  <contentBlock page="0" id="i-919117d3787d6f07">
    <textBlock id="i-16674c674a897d80">Det legala förfarandet rörande separationer, vårdnad och umgänge kan ofta leda till traumatiska upplevelser för de inblandade. I legal mening syftar det nuvarande förfarandet till ett resultat ''för barnets bästa'' men i praktiken blir resultatet stundom kontraproduktivt.</textBlock>
  </contentBlock>
  <contentBlock page="0" id="i-6ec1aa6dcf9cbd37">
    <textBlock id="i-0148e035d3c49756">En modell som borde kunna övervägas är införande av familjenämnd som på domstolens förordnande skulle arbeta fram förslag till lösning och där olika företrädare från socialtjänsten samt familjeterapeut, barnpsykolog, jurist och ekonom skulle kunna ingå. Nämndens uppgift är att lotsa föräldrarna fram till ett gemensamt beslut samt därefter förelägga detta för tingsrätten för ett slutligt beslut.</textBlock>
  </contentBlock>
  <contentBlock page="0" id="i-aa9a3630c402ef8e">
    <textBlock id="i-7f42fde8fd6c6ec2">Eftersom Domstolsutredningen har tankegångar som liknar detta vill jag ställa följande fråga till statsrådet:</textBlock>
  </contentBlock>
  <contentBlock page="0" id="i-0db69d81a6b1fd8f">
    <textBlock id="i-760eaa6f548b9fdd">Avser regeringen att komma med förslag till riksdagen i denna fråga och vad övervägs i övrigt i departementet angående att utveckla förfarandet avseende separationer och vårdnads- och separationstvister?</textBlock>
  </contentBlock>
  <contentBlock page="0" id="i-b42f393b0fca95ec">
    <textBlock id="i-d803b7f411b31c54">1992/93:169 av Kent Carlsson (s) till statsrådet Bo</textBlock>
    <textBlock id="i-34e9439140154613">Könberg om effekterna av reformeringen av läkemedelsförsäkringen:</textBlock>
  </contentBlock>
  <contentBlock page="0" id="i-ffbd7272553e0b8a">
    <textBlock id="i-127ccd35384fbee9">Riksdagen beslutade våren 1992 att göra omfattande förändringar i försäkringssystemet för läkemedel. I korthet innebar förändringarna att läkemedelskonsumenten från den 1 juli fick betala en högre egenavgift för receptbelagda läkemedel.</textBlock>
    <textBlock id="i-ac854df4d5369803">Från den 1 januari 1993 infördes ett system med referenspriser som innebär att när det finns två eller flera helt identiska läkemedel ersätter staten det billigaste av dessa -- det s.k. referenspriset.</textBlock>
    <textBlock id="i-f50d688191009f5a">Överstigande kostnad får betalas av konsumenten om denne, trots att en billigare helt identisk variant finns, väljer att ta ut den dyrare läkemedelsvarianten.</textBlock>
  </contentBlock>
  <contentBlock page="0" id="i-ce63546676a678f3">
    <textBlock id="i-3093e81a832bd717">En mindre uppmärksammad förändring som beslutades av riksdagen var att det prisförhandlingssystem som skötts av</textBlock>
    <textBlock id="i-b5238bcb3a87411a">Apoteksbolaget avskaffades med hänvisning till harmoniseringen till EG. Genom detta beslut råder i princip fri prissättning på läkemedel. Istället infördes en ordning som innebär att den tillverkare som vill att företagets läkemedelsprodukter skall omfattas av statens subventionering måste förhandla med Riksförsäkringsverket för att få produkten uppförd på subventionslistan.</textBlock>
  </contentBlock>
  <contentBlock page="0" id="i-80d924422b6bb6c0">
    <textBlock id="i-5451a6cd70073ca3">Riksdagen beslutade också att läkemedelskommittéerna skall få en utvecklad roll vad gäller val av läkemedel och informationen kring läkemedel. Riksdagen uttalade att man genom ökad information och rekommendationer kan skapa mer långsiktiga förutsättningar för att hålla läkemedelskostnaderna nere. Regeringen fick i uppdrag att ta ett initiativ i denna fråga.</textBlock>
  </contentBlock>
  <contentBlock page="0" id="i-0dc280fbba2bc578">
    <textBlock id="i-9ba5c500d4fe104e">Även om reformeringen av läkemedelssystemet bara har varit i kraft under en kortare tid börjar nu de första erfarenheterna av denna bli kända. Vissa företag inom läkemedelsindustrin vidtog snabbt motåtgärder för att minimera effekterna på det egna företaget. Mycket snabbt lät tillverkare av s.k.</textBlock>
    <textBlock id="i-0d1774cd6115b06c">originalpreparat sina dotterbolag registrera originalprodukten som kopiepreparat (generika)</textBlock>
    <textBlock id="i-754bd0b2fc10ea73">med ett annat varunamn. Det är helt identiska produkter, ofta tillverkade samtidigt i samma fabrik, men som packas i olika förpackningar med olika varunamn. Skillnaden mellan de två produkterna är att dotterbolagets pris är betydligt lägre än moderbolagets.</textBlock>
  </contentBlock>
  <contentBlock page="0" id="i-b0ab380386b2b049">
    <textBlock id="i-dc4873c69a0ba23a">Avsikten med denna manöver kan tyckas vara god -- att ge konsumenterna bra läkemedel till en lägre kostnad. Bakom originaltillverkarnas agerande fanns dock mer tvivelaktiga motiv.</textBlock>
    <textBlock id="i-4f73508a07aeba4d">Genom att lansera samma produkt under annat varummärke, men till ett betydligt lägre pris, kunde man i praktiken förhindra konkurrens från andra tillverkare av samma produkt.</textBlock>
  </contentBlock>
  <contentBlock page="0" id="i-35c28c76223c8532">
    <textBlock id="i-91d6e9418b4ddfe7">Genom att låta sitt dotterbolag sätta ett mycket lågt pris påverkas det s.k. referenspriset nedåt.</textBlock>
    <textBlock id="i-0b6f70ac1726cb99">Kortsiktigt innebär detta förvisso att moderbolagets försäljning av det gamla originalpreparatet minskar, men i gengäld blir det ytterligt svårt för en annan tillverkare av samma produkt att ta sig in på marknaden. Den som försöker tvingas att lägga sig prismässigt så lågt att det inte går att få lönsamhet.</textBlock>
  </contentBlock>
  <contentBlock page="0" id="i-af1b1c26bc357879">
    <textBlock id="i-e3a33de7fc1dfa02">Originaltillverkarens avsikt är att hålla detta låga pris via sitt dotterbolag tills konkurrenterna antingen drar tillbaka sina produkter eller tills man rent av konkurrerat ut dem. I det läget kan orginaltillverkaren helt bestämma prisnivån --</textBlock>
    <textBlock id="i-8d11bb75c491cc85">systemet med referenspriser har i praktiken satts ur spel.</textBlock>
  </contentBlock>
  <contentBlock page="0" id="i-5e3d4abf9f69a99a">
    <textBlock id="i-8d7bf14dc00ee40d">För staten innebär detta agerande att man under en kortare tid får minskade kostnader, vilket är bra.</textBlock>
    <textBlock id="i-8042fe4851d2cf00">Men efter en tid då konkurrensen upphört kommer skattebetalarnas kostnader med största sannolikhet åter att öka.</textBlock>
  </contentBlock>
  <contentBlock page="0" id="i-bcc3e0b7f278cf85">
    <textBlock id="i-8fccd9538cd6957b">Att originaltillverkarna försöker hitta sätt att kontrollera hela läkemedelsmarknaden kan man se i många andra länder. Där köper originaltillverkarna upp mindre företag som tillverkar kopiepreparat/generika. Även i Sverige har detta förekommit. Bl.a. har Kabi-Pharmacia köpt generikabolaget NM Pharma.</textBlock>
  </contentBlock>
  <contentBlock page="0" id="i-dabe91c9f9871caf">
    <textBlock id="i-4314fb8182d4c149">Farhågorna för en sådan utveckling, som nu blivit verklighet, uppmärksammades i riksdagsmotioner i samband med regeringens proposition om förändringar av läkemedelssystemet. Bl.a.</textBlock>
    <textBlock id="i-0eb1e950580cdf5e">föreslogs ett modifierat referensprissystem baserat på läkemedelskommittéerna i de 24 länen.</textBlock>
    <textBlock id="i-78e1fd29b5616f45">Uppdelningen på 24 självständiga marknader föreslogs bl.a. för att minimera riskerna för konkurrensbegränsande motåtgärder från originaltillverkarna och för att underlätta etableringen för nya tillverkare av kopiepreparat.</textBlock>
    <textBlock id="i-18b4445f8f159b26">Dessutom skulle en sådan ordning ha tagit tillvara de olika terapitraditioner som finns i olika delar av landet. Riksdagen avslog tyvärr detta krav.</textBlock>
  </contentBlock>
  <contentBlock page="0" id="i-d0fb91cd4a2be3d1">
    <textBlock id="i-3f23af93462d2b1a">En annan erfarenhet av det nya systemet är att flera tillverkare av läkemedel valt att inte låta sina läkemedel ingå i den s.k. subventionslistan. För konsumenten innebär detta att han eller hon får betala hela kostnaden för ett läkemedel. Speciellt gäller detta för s.k. sjukhusprodukter, som en hel del kroniker använder regelbundet, där tillverkarna dessutom i många fall också passat på att höja sina priser.</textBlock>
  </contentBlock>
  <contentBlock page="0" id="i-5cf0b26d91d76887">
    <textBlock id="i-403976b954082a3e">Det är svårt att förstå motiven i de fall där tillverkaren medvetet valt att inte förhandla med</textBlock>
    <textBlock id="i-cc157f06f9faa469">Riksförsäkringsverket om ett pris och registrering på subventionslistan. Försäljningen av produkten kommer säkerligen att minska eftersom konsumenten får ta hela kostnaden för läkemedlet.</textBlock>
  </contentBlock>
  <contentBlock page="0" id="i-f3f8b40f0610c4ce">
    <textBlock id="i-8644d59812b4b051">Man kan bara spekulera i de verkliga skälen till att en tillverkare avstår från att låta ett preparat ingå i subventioneringen. Troligast är nog att man på detta sätt vill sätta press på myndigheter och politiska beslutsfattare att helt släppa prissättningen på läkemedel fritt. När konsumenten upptäcker att det läkemedel han eller hon är i behov av helt skall betalas av den enskilde kommer konsumenten att rikta kravet på politikerna att förändra systemet.</textBlock>
  </contentBlock>
  <contentBlock page="0" id="i-32c485123788e97e">
    <textBlock id="i-db8bc68dea99a035">I vissa enskilda fall kan förklaringen givetvis vara att man inte förstått det nya systemets konstruktion. För dessa läkemedel är det förhoppningsvis en tidsfråga innan tillverkaren väljer att förhandla med Riksförsäkringsverket om att låta dem omfattas av rabatteringen.</textBlock>
  </contentBlock>
  <contentBlock page="0" id="i-411d3986d7866019">
    <textBlock id="i-edc34f59a9a61eb3">I princip är ju prissättningen fri, men om man i dag vill åtnjuta statens subvention är tillverkaren tvingad att förhandla om priset med</textBlock>
    <textBlock id="i-bc7f9448390b60eb">Riksförsäkringsverket. Med press på beslutsfattarna kan man anta att vissa läkemedelstillverkare hoppas på att regering och riksdag ser sig tvingade att även ta bort denna form av prisreglering.</textBlock>
  </contentBlock>
  <contentBlock page="0" id="i-36ea3532547933d0">
    <textBlock id="i-99c436c2b2751547">En mindre vanlig, men förekommande, motåtgärd från industrins sida är att registrera ett läkemedel, sätta ett lågt pris men inte tillhandahålla det på marknaden. På det sättet tvingar man andra tillverkare av exakt samma produkt att sätta samma låga pris på sina produkter. Detta eftersom referenspriset gör att subventioneringen utgår från det lägsta priset -- även om den produkt som har det lägsta priset inte tillhandahålls på marknaden.</textBlock>
  </contentBlock>
  <contentBlock page="0" id="i-6ec0b220e748307f">
    <textBlock id="i-bd7e666d3cfa9194">Denna form av ''blockeringsregistreringar''</textBlock>
    <textBlock id="i-4b41ee6d8eea6e29">motiveras av företagen med att man ännu inte bestämt sig för om man skall marknadsföra produkten i Sverige. I realiteten handlar det om att kraftigt försvåra för konkurrenter att ta sig in på marknaden. Sätts priset på den produkt, som sedan inte tillhandahålls, riktigt lågt blir det i praktiken omöjligt för andra tillverkare att lansera sina exakt likadana produkter genom att referenspriset utgår från det fiktivt lägsta priset.</textBlock>
  </contentBlock>
  <contentBlock page="0" id="i-844a765922ed7f14">
    <textBlock id="i-47c378aba535d4ba">Ett av syftena med reformeringen av läkemedelssystemet var att minska skattebetalarnas kostnad för subventioneringen av läkemedel. Tanken var att man, på den del av läkemedelsmarknaden som inbegriper ickepatenterade läkemedel, skulle få en övergång från dyra preparat till helt identiska men betydligt billigare sådana. Regeringen uppskattade den möjliga besparingen till ca 400 miljoner kronor per år.</textBlock>
  </contentBlock>
  <contentBlock page="0" id="i-7b6320d24fa43c41">
    <textBlock id="i-c9a2278ed97d427a">Denna besparing verkar nu ätas upp av en ökad förskrivning av dyra patenterade preparat.</textBlock>
    <textBlock id="i-802618a09bec4497">Industrin har genom intensiv och tvivelaktig bearbetning av de receptförskrivande läkarna i många fall lyckats få dessa att byta från ickepatenterade och billiga preparat till betydligt dyrare patentskyddade. Det finns klara tecken på att så har skett under de senaste året.</textBlock>
  </contentBlock>
  <contentBlock page="0" id="i-01bb14d137b71155">
    <textBlock id="i-870fb7be6154bb8f">Argumentet från industrins sida är att dessa nya</textBlock>
    <textBlock id="i-8a95a71952648985">''mer avancerade'' preparat är bättre ur medicinsk synpunkt. Ibland stämmer detta, ibland är det bara frågan om att stoppa in den gamla läkemedelssubstansen i en ny typ av kapsel och förändra styrkan något.</textBlock>
  </contentBlock>
  <contentBlock page="0" id="i-782fc8c2856fcfec">
    <textBlock id="i-bcf3c9dae69f510f">Även när det är frågan om en medicinskt mer avancerad produkt typ Losec från Astra är det tveksamt om samtliga patienter med magbesvär skall ordineras Losec vid sin första kontakt med läkaren. Ur medicinsk synpunkt kan en rad andra alternativ, effektiva och betydligt billigare, prövas först innan Losec-preparatet skrivs ut.</textBlock>
  </contentBlock>
  <contentBlock page="0" id="i-f9149b5453bb13f9">
    <textBlock id="i-6a2d218cf7370c32">För industrin handlar det nu om stora pengar.</textBlock>
    <textBlock id="i-a580196ce1357c79">Referensprissystemets införande skulle för de etablerade originaltillverkarna ha kunnat medföra ett inkomstbortfall. Genom de ''motåtgärder'' som beskrivits ovan har man effektivt neutraliserat denna risk.</textBlock>
  </contentBlock>
  <contentBlock page="0" id="i-0f165117297b7af6">
    <textBlock id="i-3574e358f62bb5f8">Landets skattebetalare får snällt fortsätta att ständigt öka på sina subventioner av läkemedel.</textBlock>
  </contentBlock>
  <contentBlock page="0" id="i-b5fa0702ca6aeca3">
    <textBlock id="i-f88c5c55b7cca8c1">Dessa ''motåtgärder'' från industrins sida måste på något sätt motverkas från statens sida.</textBlock>
  </contentBlock>
  <contentBlock page="0" id="i-860976f119be35cc">
    <textBlock id="i-a04b40c65b9ac0c4">För att komma åt den form av prisdumpning som originaltillverkarna gör via sina dotterbolag måste referensprissystemet modifieras. Ett alternativ är att dela upp landet i flera delmarknader där man självständigt inom dessa får större möjligheter att lokalt variera referenspriset. Ett annat alternativ är att ge Riksförsäkringsverket/Läkemedelsverket möjlighet till en större marginal vid bestämmande av referenspriset, exempelvis genom att referenspriset får sättas med utgångspunkt från det lägsta priset +/- 20 %.</textBlock>
  </contentBlock>
  <contentBlock page="0" id="i-03e18cca71b6a8ff">
    <textBlock id="i-f3b0e1056bfe2ecc">För att undvika den form av ''utpressning'' som tillverkarna utsätter staten för genom att inte låta föra upp sina produkter på subventionslistan finns bara ett sätt. Staten kan genom att tillåta och förenkla s.k. parallellimport av läkemedel garantera att läkemedelskonsumenterna får bra läkemedel till låg kostnad. Läkemedelstillverkarna har idag i princip ensamrätt på att föra in sitt företags produkter i Sverige. Det ger dem en unik position gentemot</textBlock>
    <textBlock id="i-1a71298b08adec80">Riksförsäkringsverket/Läkemedelsverket. Skulle staten tillåta att andra direktimporterar samma företags läkemedel till Sverige skulle trycket öka på tillverkarna att dels hålla nere sina priser i Sverige, dels låta läkemedlen föras upp på subventionslistan.</textBlock>
  </contentBlock>
  <contentBlock page="0" id="i-bead4c8078c0a96b">
    <textBlock id="i-1a04974aced3c80c">För att undvika ''blockeringsregistreringar'' kan staten vidta flera åtgärder. Man kan förbjuda denna form av registrering rakt av. Detta kan dock möta på hinder eftersom tillverkarna rimligen måste kunna få skydda sin produkt genom registrering.</textBlock>
    <textBlock id="i-191b9f6eacb9bfc9">För en sådan åtgärd talar dock att produkten genom patentskyddet redan har ett tillräckligt skydd. En annan, och kanske lämpligare, åtgärd är att man separerar registrering och prissättning.</textBlock>
    <textBlock id="i-78809540fd76b331">Produkten får gärna registreras, men prissättning</textBlock>
    <textBlock id="i-58e84b3d784e9e40">(som påverkar referenspriset) får endast ske om produkten verkligen tillhandahålls på marknaden.</textBlock>
  </contentBlock>
  <contentBlock page="0" id="i-1e198cdf97753dbc">
    <textBlock id="i-6c72007151bd8365">För att minska överflyttningen från billiga till dyra läkemedel krävs betydligt mer omfattande ingrepp.</textBlock>
    <textBlock id="i-6c7aabebfb50b9c9">Ett sätt är att låta utfärda centrala terapirekommendationer, ett slags basläkemedelslista, för olika diagnoser och att dessa sedan har betydelse för statens subventionering. Ett annat sätt är att låta de lokala läkemedelskommittéerna få en styrande roll vid val av terapi och därmed subventionering av läkemedel. Ett sätt att ytterligare öka incitamentet för de receptförskrivande läkarna att följa de rekommendationer som kommittéerna gör kan vara att låta en del av de besparingar som dessa kan åstadkomma komma läkare, sjuksköterskor m.fl.</textBlock>
    <textBlock id="i-5fd35f7bf2d6f94a">till del genom ökad utbildning och pengar till lokal forskning.</textBlock>
  </contentBlock>
  <contentBlock page="0" id="i-25a13218a315f151">
    <textBlock id="i-cea03b27670f9995">I samband med riksdagens behandling av läkemedelssubventioneringen diskuterades informationen till konsumenten och den förskrivande läkaren.</textBlock>
  </contentBlock>
  <contentBlock page="0" id="i-0d2a7589060e84fe">
    <textBlock id="i-317417690be8fd53">Många apoteksanställda kan i dag vittna om att informationen till konsumenten om de förändrade villkoren för subventionering inte har fungerat.</textBlock>
    <textBlock id="i-185c6ee40b4358d5">Inte heller receptförskrivarna tycks ha blivit ordentligt informerade om det nya systemet.</textBlock>
  </contentBlock>
  <contentBlock page="0" id="i-54a11c8a2fcd7b15">
    <textBlock id="i-d2fcd818759d67e7">De som förskriver läkemedel fortsätter slentrianmässigt att skriva ut gamla dyra preparat, trots att billigare helt identiska kopior finns att tillgå. Om patienten fått läkemedel förskrivna som medför en kostnad över 120 kr upptäcker patienten i de flesta fall först vid sitt besök på apoteket att han/hon på grund av läkarens förskrivning får betala en mellanskillnad om patienten skall få det som läkaren skrivit på receptet.</textBlock>
  </contentBlock>
  <contentBlock page="0" id="i-3b4624fb906cd30b">
    <textBlock id="i-5eb697e0e0d25607">Om patienten fått läkemedel förskrivna som understiger 120 kr är det inte alls säkert att han/hon får reda på att det finns betydligt billigare alternativ. I många av dessa fall skulle patienten kunna spara uppemot 50 % av läkemedelskostnaden om informationen till konsumenten från läkare och apotek verkligen fungerade.</textBlock>
  </contentBlock>
  <contentBlock page="0" id="i-022abc0b7fedb5a1">
    <textBlock id="i-7b2c5010113d25a6">En annan försvårande faktor för apotekens informationsgivning är att vissa läkemedel ena månaden finns med på subventionslistan och nästa månad är bortplockade. För patienten kan detta innebära oerhörda förändringar i kostnaden för att få ut ett visst läkemedel.</textBlock>
  </contentBlock>
  <contentBlock page="0" id="i-f587dbb9313f5ad7">
    <textBlock id="i-5aa2995638a8131a">Apotekspersonalen får genom detta en tung uppgift att förklara det nya referensprissystemet för kunden. Även om apotekspersonalen genom beslut av Socialstyrelsen/Läkemedelsverket fått möjlighet att med kundens medgivande byta till det billigare och fullt subventionerade läkemedlet är det många konsumenter som inte vågar göra bytet. För den enskilde medför detta en stor extrakostnad.</textBlock>
    <textBlock id="i-6aca919fe83294c6">Speciellt många äldre personer vågar inte göra ett sådant byte eftersom ''doktorn har skrivit så på receptet''.</textBlock>
  </contentBlock>
  <contentBlock page="0" id="i-cd5fbeb7131a1171">
    <textBlock id="i-02c822a0fcc99906">De förskrivande läkarna har här en viktig roll att fylla. Detta förutsågs också vid riksdagsbehandlingen. Det är vid mötet mellan läkare och patient som informationen om det nya subventionssystemet måste ges. Patienten som i de allra flesta fall har stort förtroende för sin läkare har antagligen lättare för att ta emot informationen från sin läkare än av apotekspersonal stående vid en betjäningsdisk. I samband med att läkaren informerar sin patient är det som lättast att motivera sin patient för ett byte från ett dyrt preparat till ett billigare helt identiskt.</textBlock>
  </contentBlock>
  <contentBlock page="0" id="i-27ce4ffe5cd1c338">
    <textBlock id="i-463f6e22f3a0feed">I många fall verkar denna information inte ha fungerat. De ansvariga myndigheterna bör tydligt informera de förskrivande läkarna om deras ansvar att ge denna information till sina patienter. För att underlätta för de receptförskrivande läkarna att agera kostnadsmedvetet måste dessa regelbundet få prisjämförande läkemedelsinformation. Logiskt vore att försäkringsgivaren Riksförsäkringsverket åtog sig att en gång per kvartal göra en prissammanställning över identiskt lika läkemedel och distribuera denna till läkarna.</textBlock>
  </contentBlock>
  <contentBlock page="0" id="i-311c6af52229652e">
    <textBlock id="i-d1a2394b66f48cd1">Dessutom bör arbetet med att återföra s.k.</textBlock>
    <textBlock id="i-78b85eccbfbb8c3a">förskrivningsprofiler till varje receptutfärdande läkare påskyndas. Genom detta kan läkarna göras medvetna om att man fortsätter att skriva ut dyra preparat trots att billigare helt identiska finns att tillgå.</textBlock>
  </contentBlock>
  <contentBlock page="0" id="i-9197639b832b8455">
    <textBlock id="i-92b5f2defbefb3c5">Apoteken bör också stimuleras att informera konsumenterna om de billigare helt identiska alternativ som finns att tillgå, detta oavsett om preparaten kostar mindre eller mer än 120 kr.</textBlock>
    <textBlock id="i-c384b6e1ec41ab14">Tyvärr motverkar Apoteksbolagets nuvarande prispåslagsmodell detta. Om apotekens information skulle fungera och få genomslag skulle detta, med apotekens nuvarande sätt att ta ut sina kostnader, innebära kraftigt minskade intäkter för</textBlock>
    <textBlock id="i-9e0c02badf6a159e">Apoteksbolaget. Apotekens påslagsmodell bör därför förändras så det blir egalt om apoteken säljer dyra eller billiga läkemedel.</textBlock>
  </contentBlock>
  <contentBlock page="0" id="i-619f6cc75d290a50">
    <textBlock id="i-8e7ba5a39cb36e05">Mot bakgrund av ovanstående vill jag fråga biträdande socialministern följande:</textBlock>
  </contentBlock>
  <contentBlock page="0" id="i-f28ec3dfd1eef44d">
    <textBlock id="i-5b56ca1d12b0020d">Avser regeringen att framlägga förslag som förhindrar den form av prismanipulation som vissa läkemedelstillverkare börjat använda sig av efter införandet av referenspriser?</textBlock>
  </contentBlock>
  <contentBlock page="0" id="i-20be127100518830">
    <textBlock id="i-67da51e48b89a688">Avser regeringen lägga fram förslag som förhindrar s.k. blockeringsregistrering?</textBlock>
  </contentBlock>
  <contentBlock page="0" id="i-29efc254172c3260">
    <textBlock id="i-2f2a0763b1f1bf6f">Avser regeringen lägga fram förslag som gör det tillåtet och enkelt att parallellimportera läkemedel till Sverige?</textBlock>
  </contentBlock>
  <contentBlock page="0" id="i-af2589d0d071108d">
    <textBlock id="i-91968b3631936920"/>
    <textBlock id="i-0e0d3668da41b436">Kommer det nya referensprissystemet medföra en minskning av statens kostnader för subventionering av läkemedel?</textBlock>
  </contentBlock>
  <contentBlock page="0" id="i-3ae4cb61528e8489">
    <textBlock id="i-7a3a0d42d4cd76c0">På vilket sätt avser regeringen att förbättra informationen till läkemedelskonsumenterna om det nya referensprissystemet?</textBlock>
  </contentBlock>
  <contentBlock page="0" id="i-022c9412ae3bf522">
    <textBlock id="i-7832b93b2b8f2930">Hur har regeringen tänkt följa upp riksdagens beslut om att utveckla läkemedelskommittéernas roll på läkemedelsmarknaden?</textBlock>
  </contentBlock>
  <contentBlock page="0" id="i-45b43322c6617d02">
    <textBlock id="i-b549ba9a922d08a9">Hur har regeringen följt upp riksdagens beslut om bättre prisinformation till de receptförskrivande läkarna?</textBlock>
  </contentBlock>
  <contentBlock page="0" id="i-95b29bfb4f33ed4a">
    <textBlock id="i-0365636d53e7f665">1992/93:170 av Maj Britt Theorin (s) till utrikesministern om förbud mot vissa landminor m.m.:</textBlock>
  </contentBlock>
  <contentBlock page="0" id="i-12fa994180dd8b34">
    <textBlock id="i-d39eceb10723a42f">Varje år lemlästats över 200 000 människor av minor, även i länder som har haft fred i åratal. Det är främst de fattiga på landsbygden som drabbas.</textBlock>
    <textBlock id="i-f1eb9044ba13bdb5">Barnen tror att plastminorna är leksaker. De tar upp minorna som exploderar i deras händer.</textBlock>
    <textBlock id="i-3637f9a3858154b9">Kvinnor som samlar ved och män som brukar jorden lemlästas eller mister livet när minor exploderar utan förvarning.</textBlock>
  </contentBlock>
  <contentBlock page="0" id="i-1ea2616a02343f04">
    <textBlock id="i-c3c24ee914fc91a3">Tyngden av ett litet barn räcker för att minan skall explodera. Kroppen fylles av plastsplitter som är svårt att se på röntgenplåtar.</textBlock>
  </contentBlock>
  <contentBlock page="0" id="i-69768023dc92c7e2">
    <textBlock id="i-9d049c3c2a24cff3">I bl.a. Afghanistan, Cambodja, Kurdistan och</textBlock>
    <textBlock id="i-645b67b88dc409ca">Somalia finns miljontals minor. Ingen vet var, eftersom de spridits helt utan kontroll, minkartor och hänsyn till civilbefolkningen.</textBlock>
  </contentBlock>
  <contentBlock page="0" id="i-e2779d9166f3806b">
    <textBlock id="i-ece75e522f38e12a">För att komma till rätta med dessa problem krävs ett internationellt samarbete genom FN. Detta kan bl.a. ske genom en översynskonferens av 1981 års vapenkonvention, vars uppgift är att föra in vapenkategorier, som bör förbjudas eller begränsas.</textBlock>
  </contentBlock>
  <contentBlock page="0" id="i-485e9dfa87ce9899">
    <textBlock id="i-6ff205bfbe80b09f">Tillverkning och försäljning av antipersonella minor bör förbjudas och de länder som tillverkat och exporterat minorna bör i första hand ta ansvar för minröjning.</textBlock>
  </contentBlock>
  <contentBlock page="0" id="i-a474bf58d3a8cdd4">
    <textBlock id="i-9358315f19f93a73">Mot bakgrund av ovanstående vill jag fråga utrikesministern följande:</textBlock>
  </contentBlock>
  <contentBlock page="0" id="i-3d5027bdf04e153e">
    <textBlock id="i-c3bea76cae90de63">Är regeringen beredd att förbjuda tillverkning och försäljning av antipersonella minor eller komponenter till antipersonella minor?</textBlock>
  </contentBlock>
  <contentBlock page="0" id="i-c7360e22000e611f">
    <textBlock id="i-00fe55ae84635128">Är regeringen beredd att framlägga förslag om internationellt förbud för tillverkning och använding av antipersonella minor?</textBlock>
  </contentBlock>
  <contentBlock page="0" id="i-44903a96c9428f05">
    <textBlock id="i-08335e2cd67aaf3e">Är regeringen beredd att verka för att ansvar för minröjning också läggs på det land som tillverkat och exporterat minor?</textBlock>
  </contentBlock>
  <contentBlock page="0" id="i-879f02971038fc25">
    <textBlock id="i-b478dd203f29147a">Är regeringen beredd att internationellt agera för minröjning i de värst drabbade länderna och bistånd till minröjningsprogram och svenska minröjningsgrupper?</textBlock>
  </contentBlock>
  <contentBlock page="0" id="i-7e0f1ef384af4d86">
    <textBlock id="i-24f16c07ef95ecf3">den 31 april</textBlock>
  </contentBlock>
  <contentBlock page="0" id="i-6171bdb2fde4ae64">
    <textBlock id="i-f22809d19f0ec7ac">1992/93:171 av Torgny Larsson (s) till kulturministern om peruanska flyktingars behandling vid återförvisning:</textBlock>
  </contentBlock>
  <contentBlock page="0" id="i-db4e2c6ae46d356e">
    <textBlock id="i-2c35e9388855ae50">Under år 1992 sökte 942 peruaner asyl i Sverige.</textBlock>
    <textBlock id="i-5be3f50062cd9215">Samma år avgjordes 160 asylärenden som rörde peruaner. Av dessa 160 fick 48 stanna medan 98</textBlock>
    <textBlock id="i-6d8a2908b92cd3d4">avvisades, 14 ärenden avskrevs.</textBlock>
  </contentBlock>
  <contentBlock page="0" id="i-5c09d02b316a485b">
    <textBlock id="i-515766c4f76d9deb">Av de peruaner som söker asyl i Sverige finns olika skäl angivna. Frågan är hur beslutande myndigheter bedömer dessa skäl.</textBlock>
  </contentBlock>
  <contentBlock page="0" id="i-fba4070e4fc3fbc2">
    <textBlock id="i-ad96516340731ba0">Rapporter har kommit från skilda håll om en allt svårare situation i Peru. Bl.a. har det uppgetts att tortyr förekommer i militärfängelser, något som kan drabba män som inte beviljats uppehållstillstånd i Sverige och som därför avvisas.</textBlock>
    <textBlock id="i-da619ad5ee09a962">Även på annat sätt uppges de mänskliga rättigheterna kränkas.</textBlock>
  </contentBlock>
  <contentBlock page="0" id="i-fc417c6f430be3aa">
    <textBlock id="i-31e9a22dcf4c1748">Mot bakgrund härav frågar jag:</textBlock>
  </contentBlock>
  <contentBlock page="0" id="i-e95c0dfede84cd03">
    <textBlock id="i-18b3cda68c9c3a99">Hur bedömer regeringen situationen i Peru?</textBlock>
  </contentBlock>
  <contentBlock page="0" id="i-99a5ec83fdd574d7">
    <textBlock id="i-f579d728157b96c0">Vilka konsekvenser bör detta få för bedömningen av skäl för anhållan av uppehållstillstånd? Hur många personer har hittills under 1993 anhållit om uppehållstillstånd? Hur många har avvisats? Vad har skälen härtill varit? Vilken grad av säkerhet kan garanteras personer som inte beviljats tillstånd att stanna i Sverige?</textBlock>
  </contentBlock>
  <contentBlock page="0" id="i-11f85f8b3a29f4a5">
    <textBlock id="i-98b429e2ecf45f9b">1992/93:172 av Ian Wachtmeister (nyd) till näringsministern om riskkapitalbolagen:</textBlock>
  </contentBlock>
  <contentBlock page="0" id="i-a44e334acb97f7c2">
    <textBlock id="i-4ea865262377e3b6">För ungefär ett år sedan var disponeringen av löntagarfonderna med all rätt en stor politisk fråga.</textBlock>
    <textBlock id="i-c01fbaa70df75f23">Från Ny demokratis sida drev vi envetet en linje som innebar, att så stor del som möjligt av pengarna skulle komma det fria näringslivet till del, så att små och medelstora företag kunde få den finansiering som är en förutsättning för deras utveckling och därmed också för deras förmåga att generera riktiga produktiva jobb.</textBlock>
  </contentBlock>
  <contentBlock page="0" id="i-7f37390bdd28d4c9">
    <textBlock id="i-b04e9876085d5f5a">De riskkapitalbolag och portföljföretag som så småningom bildades, verkade uppfylla intentionerna.</textBlock>
  </contentBlock>
  <contentBlock page="0" id="i-0ae0d3650cb129db">
    <textBlock id="i-926444f273478c3c">Det har emellertid visat sig att portföljföretagen, framför allt Bure, sökt sig andra vägar och läst bolagsordningen som fan läser bibeln. I stället för en multiplikatoreffekt åstadkommen genom samarbete med andra riskkapitalbolag och genom förvaltningsuppdrag, försöker man bygga sin egen koncern. De privatiserade löntagarfondernas</textBlock>
    <textBlock id="i-1d91b396eb216694">Investor.</textBlock>
  </contentBlock>
  <contentBlock page="0" id="i-2b711ae2ffd014d1">
    <textBlock id="i-1dd0097dead1221a">Samtidigt klagar många små och medelstora företag på att det fortfarande inte finns riskkapital.</textBlock>
  </contentBlock>
  <contentBlock page="0" id="i-0c12263982f8c063">
    <textBlock id="i-f5bb0a9b081a8ad4">Industri- och nyföretagarfonderna har dragit i gång nyföretagarlån m.m., men intresserade innovatörer och entreprenörer tycker sig finna föga stöd. Även här en spänd förväntans upplösning i nästan intet.</textBlock>
  </contentBlock>
  <contentBlock page="0" id="i-27a762e68b4e29bb">
    <textBlock id="i-72e27af867ad3a58">Bankkrisen pågår för fullt med de enorma brister i kreditsystemen som detta innebär. Riksbanken vägrar sänka räntan osv. Situationen är utomordentligt allvarlig.</textBlock>
  </contentBlock>
  <contentBlock page="0" id="i-80ea8392c6f0e875">
    <textBlock id="i-620e83d432347f43">Är näringsministern beredd att diskutera och vidtaga åtgärder för att rätta till de uppenbara brister som redan kan noteras?</textBlock>
  </contentBlock>
  <contentBlock page="0" id="i-13b7eb4d9097d90a">
    <textBlock id="i-8eac0603eeb96767">1992/93:173 av Ian Wachtmeister (nyd) till statsrådet Bo Lundgren om fallskärmsavtalen:</textBlock>
  </contentBlock>
  <contentBlock page="0" id="i-090df685c15efeed">
    <textBlock id="i-64359f80ef483d66">Först var det bara de riktigt höga cheferna i de verkligt stora företagen som hade dem. Sedan spred de sig in absurdum; till chefer, styrelseledamöter och alla möjliga befattningshavare inom stat, kommun och landsting, näringsliv och organisationer.</textBlock>
  </contentBlock>
  <contentBlock page="0" id="i-0bd79e2b19639e7d">
    <textBlock id="i-c503258f1977dfb4">Svenska folket har all rätt att reagera mot att behöva betala för dem som riskerar att falla från hög höjd.</textBlock>
  </contentBlock>
  <contentBlock page="0" id="i-698a935d1a84fad4">
    <textBlock id="i-e223129b79230f35">Den vanliga svensk som förlorar sitt jobb och blir arbetslös, hänvisas till socialhjälp eller i bästa fall till kontant arbetsmarknadsstöd. En kommunalpamp däremot, som kanske till och med misskött sitt arbete och vars lön den arbetslösa svensken betalat via skattsedeln, faller mjukt med hjälp av en fallskärm.</textBlock>
  </contentBlock>
  <contentBlock page="0" id="i-b8316a536e11851d">
    <textBlock id="i-ba767f1eb4608d03">Vad kan då göras?</textBlock>
  </contentBlock>
  <contentBlock page="0" id="i-0323b44d23ea3ef9">
    <textBlock id="i-d59a7d7ecbd76fc3">Till att börja med bör fallskärmar förbjudas för all framtid i offentlig verksamhet.</textBlock>
  </contentBlock>
  <contentBlock page="0" id="i-116d2c8b98e4c880">
    <textBlock id="i-beb9bf88e8ef6fac">Det går också att förbjuda dem i företag som helt eller delvis ägs av staten.</textBlock>
  </contentBlock>
  <contentBlock page="0" id="i-451005f90ff788e6">
    <textBlock id="i-426bf1da1eefd26c">Stat och kommuner kan villkora stöd till organisationer, banker m.m., med att fallskärmsavtal inte får förekomma eller vart fall öpppet måste godkännas.</textBlock>
  </contentBlock>
  <contentBlock page="0" id="i-30048d2b9a819b76">
    <textBlock id="i-083d64068ffe680d">Vidare är det dags för samhällets toppar -- inom såväl offentlig som privat verksamhet -- att ta ansvar och föregå med gott exempel. Alla talar ju om att det är dags för vanliga svenskar att göra det.</textBlock>
  </contentBlock>
  <contentBlock page="0" id="i-0781231d627a0a9d">
    <textBlock id="i-4c68266d1a6877fc">Vad -- i klartext -- avser skatteministern görs åt fallskärmsavtalen?</textBlock>
  </contentBlock>
  <contentBlock page="0" id="i-9ff53b890ce69bac">
    <textBlock id="i-ba8fc2b7bc1eb43d">1992/93:174 av Birgitta Dahl (s) till socialministern om barnfamiljernas situation:</textBlock>
  </contentBlock>
  <contentBlock page="0" id="i-34f5c2e692f99212">
    <textBlock id="i-320f88cf2ee226dd">Den kris som vårt land för närvarande går igenom drabbar i stor utsträckning de yngre i vårt samhälle och inte minst barnfamiljerna. Ungefär två tredjedelar av de arbetslösa är under 35 år, dvs. de som just avslutat sin utbildning och de unga familjerna. Det är också barnfamiljerna som drabbas särskilt svårt av regeringens bostadspolitik, sänkt ersättning till a-kassan, höjda taxor inom barnomsorgen och skolmåltidsavgifter och förfallet i skolorna och barnomsorgen.</textBlock>
  </contentBlock>
  <contentBlock page="0" id="i-068977972968b796">
    <textBlock id="i-9f8e251841ea63eb">Enligt uppgifter i pressen har</textBlock>
    <textBlock id="i-d46a3cbfcd6a28e8">Finansdepartementets fördelningspolitiska grupp genomfört analyser av barnfamiljernas ekonomi.</textBlock>
    <textBlock id="i-1ae305493cf437f6">Dessa analyser sägs visa på att barnfamiljerna har råkat mer illa ut än några andra grupper. Resultatet av analyserna anges också ha påverkat utformningen av regeringens kompletteringsproposition.</textBlock>
  </contentBlock>
  <contentBlock page="0" id="i-234edc6464cb6af0">
    <textBlock id="i-da5ff7f6eae98638">Regeringens politik ökar klyftorna i samhället och missgynnar dem i samhället som har de sämsta ekonomiska förutsättningarna och de största behoven. Detta är naturligtvis särskilt allvarligt när det gäller barnen eftersom det påverkar hela deras framtid. Den utveckling vi nu ser är på många sätt dramatisk och mycket snabb.</textBlock>
  </contentBlock>
  <contentBlock page="0" id="i-765288f405b44787">
    <textBlock id="i-7d48cbe1d5fb84f5">Med en kombination av social nedrustning och olika sorters peng är man nu i de borgerligt styrda kommunerna på vild flykt iväg från den generella välfärdspolitiken. När fler och fler utförsäkrade långtidsarbetslösa skall försörjas med hjälp av socialhjälp, tas pengarna från verksamheter som redan drabbats hårt av regeringens indragningar.</textBlock>
    <textBlock id="i-869efddd995d64c6">Värst drabbas barnen eftersom det är från daghem, skolor och kultur- och fritidsverksamheten de största indragningarna sker. Då sjunker kvaliteten.</textBlock>
    <textBlock id="i-a950905f6749ad6c">Det blir då allt vanligare att de föräldrar som kan och orkar tar sina barn och sin peng och går från gemensamma verksamheter till privata alternativ som får större bidrag än kommunens barnomsorg och skolor. Kvar i kommunernas alltmer förslummade och segregerade verksamheter blir de barn och äldre som behöver mest, men nu får minst. De extra resurserna som behövs för att utsatta barn skall få en chans till ett bra liv försvinner.</textBlock>
  </contentBlock>
  <contentBlock page="0" id="i-841c5a75081e0b31">
    <textBlock id="i-d8dfdb7db8865461">Resultaten kan enligt personal i hälso- och socialvården redan mätas i sämre hälsotillstånd och ökad social oro. Vi riskerar att en mycket stor grupp barn och ungdomar skadas varaktigt.</textBlock>
  </contentBlock>
  <contentBlock page="0" id="i-315ebf26ef882c80">
    <textBlock id="i-6a817137436c4014">Samtidigt planerar regeringen att lämna förslag till införande av vårdnadsbidrag för småbarnsföräldrarna. Vårdnadsbidragen ökar samhällets kostnader kraftigt, vilket bl.a.</textBlock>
    <textBlock id="i-65c0308c12b8d7b9">beräkningar från socialministerns eget departement visar, och tar på så sätt i anspråk resurser som bättre kunde användas för att ge stöd till barnen. Vårdnadsbidrag innebär allvarliga hot mot jämställdheten. Inte minst hotas de arbetslösa unga kvinnorna. Om vårdnadsbidrag införs riskerar dessa kvinnor att aldrig kunna komma ut på arbetsmarknaden. Deras arbetslöshet permanentas. Risken är stor för att de hamnar i ett livslångt beroende och aldrig får en chans att tjäna ihop till en rejäl pension.</textBlock>
  </contentBlock>
  <contentBlock page="0" id="i-2e7360c7e4af8a10">
    <textBlock id="i-94f918c4548e3dd2">Vårt alternativ, föräldraförsäkringen, som hittills värnats av socialministern och det parti han företräder, ger tydliga signaler till blivande småbarnsföräldrar att först skaffa sig utbildning och fotfäste på arbetsmarknaden innan man skaffar barn. Vårdnadsbidraget ger rakt motsatt signal.</textBlock>
    <textBlock id="i-820c398ca124bde9">Det blir extra farligt när så många unga kvinnor är arbetslösa.</textBlock>
  </contentBlock>
  <contentBlock page="0" id="i-b2d3753459c9243b">
    <textBlock id="i-6d9c3341ee6eaa79">Mot denna bakgrund vill jag fråga social- och jämställdhetsministern följande:</textBlock>
  </contentBlock>
  <contentBlock page="0" id="i-d0eaa752a5e30695">
    <textBlock id="i-a8449333b12d4a9c">Är regeringen beredd att vidta åtgärder för att förhindra att barnfamiljerna drabbas särskilt hårt av den ekonomiska krisen och arbetslösheten?</textBlock>
  </contentBlock>
  <contentBlock page="0" id="i-aeafb5c462338da1">
    <textBlock id="i-01b323bc9844bd22">Finns det, mot bakgrund av de oroande uppgifterna om barnfamiljernas ekonomi, anledning att ompröva regeringens bostadspolitik eller beslutet att sänka ersättningsnivån i arbetslöshetsförsäkringen?</textBlock>
  </contentBlock>
  <contentBlock page="0" id="i-06460be17350d4fb">
    <textBlock id="i-9fdaa4c27a93d074">Är socialministern beredd att vidta omedelbara och aktiva åtgärder för att motverka den kraftiga försämringen av kvaliteten i barnomsorgen och skolan och den utslagning och segregation som detta leder till?</textBlock>
  </contentBlock>
  <contentBlock page="0" id="i-4f6e090819fe351c">
    <textBlock id="i-c435e21530b2eff7">Vilka skäl har social- och jämställdhetsministern att nu förorda ett vårnadsbidrag trots att det skulle leda till ökade kostnader på statsbudgeten och kraftiga nedskärningar på andra områden av det sociala trygghetssystemet samt innebära ett förödande slag mot jämställdheten?</textBlock>
  </contentBlock>
  <contentBlock page="0" id="i-7f2cb4ee207d7fc0">
    <textBlock id="i-f9f2318a66aa3ea9">1992/93:175 av Sven-Olof Petersson (c) till försvarsministern om kommunal medverkan i sjöräddningstjänst:</textBlock>
  </contentBlock>
  <contentBlock page="0" id="i-3915c7417723ea76">
    <textBlock id="i-3ebfc20e9397231f">Staten har för närvarande avtal med fem kommuner om medverkan av resp. kommuns räddningstjänster vid olika typer av räddningstjänst till sjöss.</textBlock>
  </contentBlock>
  <contentBlock page="0" id="i-4ecf91252131c981">
    <textBlock id="i-e9161d92b4c622b1">Sett ur såväl regional- som säkerhetssynpunkt är det anmärkningsvärt att det inte finns något avtal med någon kommun på kuststräckan Malmö--</textBlock>
    <textBlock id="i-1900d7b6d62ad510">Stockholm.</textBlock>
  </contentBlock>
  <contentBlock page="0" id="i-0982527f760e7f34">
    <textBlock id="i-4af4f79a118bb331">Längs sydkusten och området i södra Östersjön finns den mest omfattande sjötrafiken i svenskt närområde. I området finns också landets största koncentration av fiskefartyg. Till detta kommer en uppbyggnad av färjetrafiken mellan sydöstra</textBlock>
    <textBlock id="i-d75b6b096c879f98">Sverige och länderna på andra sidan Östersjön.</textBlock>
  </contentBlock>
  <contentBlock page="0" id="i-a3db9242b52c9be4">
    <textBlock id="i-afd71ceff058d64a">Vid F 17 i Kallinge finns flygvapnets räddningstjänst centralt och strategiskt placerad.</textBlock>
    <textBlock id="i-56970268e0c993c8">Dessutom finns även Marinens 13:e helikopterdivision placerad i Kallinge. Till detta kommer marinens olika fartygsenheter liksom resurser ur kustbevakningen, lokaliserade med</textBlock>
    <textBlock id="i-f96a6a4b656fcecb">Karlskrona som hemmahamn. Det finns skäl att anta att dessa resurser kommer att tas i anspråk vid de räddningsuppdrag där också de aktuella kommunernas räddningstjänster kan bli engagerade. Det vore därför rimligt att exempelvis</textBlock>
    <textBlock id="i-37701489f414bfb4">Karlskronas och Ronnebys kommuner blev engagerade i de avtal som har tecknats.</textBlock>
  </contentBlock>
  <contentBlock page="0" id="i-cf32d4efa56fd597">
    <textBlock id="i-140be97a8a88d210">Jag ställer därför frågan till försvarsministern om han är beredd att se till så att åtgärder vidtas som möjliggör att förändringar kommer till stånd som möjliggör ett effektivare sambruk mellan de olika resurser som kan användas i räddningstjänst till sjöss och därmed låta Blekingekommuner bli aktuella som samarbetspartner.</textBlock>
  </contentBlock>
  <contentBlock page="0" id="i-69df9e79888ce905">
    <textBlock id="i-c99f42ad8687adad">1992/93:176 av Sinikka Bohlin (s) till miljöministern om Statens institut för byggnadsforskning:</textBlock>
  </contentBlock>
  <contentBlock page="0" id="i-a0a7116ca7e53889">
    <textBlock id="i-4d790925d84d2b0a">I forskningspropositionen föreslås att Statens institut för byggnadsforskning (SIB) läggs ner och avvecklas under budgetåret 1993/94.</textBlock>
    <textBlock id="i-7817babac8a9294e">Verksamheten vid SIB föreslås ombildas till två nya forskningsenheter, en teknisk som är knuten till</textBlock>
    <textBlock id="i-a8b4928c68e7b0c8">Tekniska högskolan i Stockholm och en samhällsvetenskaplig som är knuten till Uppsala universitet. För den senare anvisar propositionen ingen finansiering.</textBlock>
  </contentBlock>
  <contentBlock page="0" id="i-90baca9b78d50924">
    <textBlock id="i-40b0f5cf058930fd">I ett antal motioner, som nu skall behandlas av riksdagen, framförs dock krav på finansiering för även denna del. I ett frågesvar har utbildningsminister framfört att det inte finns tillräckligt underlag för den samhällsvetenskapligt inriktade forskningen vid SIB. Regeringen har därför givit Humanistisk-samhällsvetenskapliga forskningsrådet i uppdrag att utvärdera den samhällsvetenskapliga forskningen vid SIB och pröva förutsättningarna för dess forsatta existens.</textBlock>
    <textBlock id="i-693a9521e989fcc7">Uppdraget kommer att rapporteras till regeringen senast den 1 oktober 1993.</textBlock>
  </contentBlock>
  <contentBlock page="0" id="i-300d0f11e5530f65">
    <textBlock id="i-adebd3282dd3a791">Det bör konstateras att en undersökning redan utförts med följande remissgång. Därför är det ytterst angeläget att beslut om finansiering och organisation av även SIB:s samhällsvetenskapliga forskning fattas redan under våren 1993 innan verksamheten avvecklas. Arbetet med ombildningen måste kunna bedrivas parallellt med den tekniska och samhällsvetenskapliga enheten.</textBlock>
  </contentBlock>
  <contentBlock page="0" id="i-85eef0282b539853">
    <textBlock id="i-f5294f845713265c">Med anledning av det anförda vill jag fråga miljöministern:</textBlock>
  </contentBlock>
  <contentBlock page="0" id="i-4251b2b3ab90e40c">
    <textBlock id="i-508b65581e8b2c13">1.  Avser ministern driva ombildningen av SIB</textBlock>
    <textBlock id="i-1aaed60200afd008">parallellt med båda berörda forskningsgrenar?</textBlock>
  </contentBlock>
  <contentBlock page="0" id="i-56140e52e4ff689d">
    <textBlock id="i-d115b9de1fcd0437">2.  Hur skall den framtida samhällsvetenskapliga forskningen finansieras?</textBlock>
  </contentBlock>
  <contentBlock page="0" id="i-e83d9fc7bdd0e177">
    <textBlock id="i-c897b85af4377a08">1992/93:177 av Lars Stjernkvist (s) till statsrådet</textBlock>
    <textBlock id="i-3d486e144f8a5f1f">Reidunn Laurén om marknadshyror:</textBlock>
  </contentBlock>
  <contentBlock page="0" id="i-808ac8310ca3f053">
    <textBlock id="i-1fb04be2709d9937">Antalet vräkningar har ökat kraftigt. Antalet tomma lägenheter likaså, särskilt i relativt nybyggda hus. Vi ser redan att segregationen ökar.</textBlock>
    <textBlock id="i-9bd7141ad15ccd71">Många tvingas söka sig till billigare alternativ.</textBlock>
  </contentBlock>
  <contentBlock page="0" id="i-6c8eb37101008e9c">
    <textBlock id="i-da354272aee474bb">Det är ofrånkomligt att också subventionerna till boendet ifrågasätts när underskottet i statens finanser ökar. Mot den bakgrunden är det särskilt viktigt att nedskärningarna fördelas på ett så rättvist sätt som möjligt. Dessutom är det nödvändigt, och det borde också vara självklart, att avstå från regeländringar på bostadsmarknaden, som ytterligare höjer hyrorna.</textBlock>
  </contentBlock>
  <contentBlock page="0" id="i-6f1465721283247a">
    <textBlock id="i-1264e221ea84cdbe">Trots det förbereder uppenbarligen regeringen en förändring av hyresförhandlingslagen. När detta skrivs är innehållet förvisso inte officiellt, men statsrådet har redan avslöjat huvudingredienserna.</textBlock>
  </contentBlock>
  <contentBlock page="0" id="i-97ee541ef05b4ad3">
    <textBlock id="i-1b227a3da645891d">--  Allmännyttan skall inte längre vara hyresledande. Det innebär att privatvärdarna ges en möjlighet att justera upp hyrorna på vissa orter.</textBlock>
  </contentBlock>
  <contentBlock page="0" id="i-a9dff5beb5e56658">
    <textBlock id="i-312a56b915852785">--  Det kollektiva förhandlingssystemet bryts sönder. Det innebär bl.a. att dagens kollektiva boinflytande i praktiken omöjliggörs.</textBlock>
    <textBlock id="i-8a9b892cacdd603a">Erfarenheterna visar att med ökat ansvar följer mindre kostnader. Med de planerade förändringarna riskerar gjorda vinster att gå förlorade.</textBlock>
  </contentBlock>
  <contentBlock page="0" id="i-b80f005b0f507805">
    <textBlock id="i-b1f8dce482a9e290">--  Större variationer i förhållande till bruksvärdet skall tillåtas. Hyrorna skall bli ''spänstigare'', förklarade statsrådet i en frågestund i riksdagen.</textBlock>
  </contentBlock>
  <contentBlock page="0" id="i-5b180da33e181bcd">
    <textBlock id="i-02e2c4f4c92f68cd">Slutsatsen är given: Det skall bli lättare att höja hyrorna för värdarna, och det skall i större utsträckning ske på marknadens villkor.</textBlock>
  </contentBlock>
  <contentBlock page="0" id="i-84097a906262017c">
    <textBlock id="i-74d1fedb54b9aef2">I valrörelsen lovade alla partier att inte införa marknadshyror. Med undantag för vissa fastighetsägare, som söker en möjlighet att i framtiden kompensera sig för fastighetskrisen, hörs i dag inga rop på marknadshyror. Därför vore det milt uttryckt anmärkningsvärt om regeringen fullföljer planerna på att förändra hyressättningen i riktning mot marknadshyror.</textBlock>
  </contentBlock>
  <contentBlock page="0" id="i-731885464d308c71">
    <textBlock id="i-c4578d5b8a8a4cd1">Mot den bakgrunden frågar jag statsrådet:</textBlock>
  </contentBlock>
  <contentBlock page="0" id="i-8b87fae678a887dc">
    <textBlock id="i-6e7b4e1f1ab74e31">Är statsrådet beredd vidta åtgärder som lugnar alla oroliga, och som gör att planerna på att införa marknadshyror, eller ''spänstigare'' hyror, skrinläggs?</textBlock>
  </contentBlock>
  <contentBlock page="0" id="i-7e2990d42586381b">
    <textBlock id="i-d98851d225b1c998">1992/93:178 av Harriet Colliander (nyd) till statsministern om utnämningspolitiken:</textBlock>
  </contentBlock>
  <contentBlock page="0" id="i-a6254347472a8f4d">
    <textBlock id="i-defb8e6915b2b1f9">För att den offentliga sektorn skall fungera tillfredsställande behövs kompetenta och skickliga befattningshavare. Framförallt fordras chefer, som på ett effektivt sätt kan driva verksamheten.</textBlock>
  </contentBlock>
  <contentBlock page="0" id="i-8f33e34d8b94be27">
    <textBlock id="i-2acb3b2bad6b2f96">Vår offentliga sektor är utsatt för en kontinuerlig förändringsprocess som ställer krav på dynamik, nytänkande och ledaregenskaper. Därför måste det blir ett slut på politiska utnämningar. Utnämningar måste baseras enbart på kompetens och skicklighet. Angivna kriterier måste ges en mer framskjutande roll vid alla utnämningar av myndighetschefer.</textBlock>
  </contentBlock>
  <contentBlock page="0" id="i-4908b923e054bca7">
    <textBlock id="i-c92e79e9b9cb8026">I de fall då myndigheter bolagiseras ställs särskilda krav dels på att den som utnämns har erfarenhet som företagsledare, dels på att han eller hon har dokumenterat goda affärsresultat och ledaregenskaper.</textBlock>
  </contentBlock>
  <contentBlock page="0" id="i-89bee63a4388e59c">
    <textBlock id="i-4cd964c40bc88b77">Regeringen har vid ett flertal tillfällen valt att utnämna personer på enbart politiska grunder.</textBlock>
  </contentBlock>
  <contentBlock page="0" id="i-11d472595113efe4">
    <textBlock id="i-0c85d9edff207381">1.  Vi önskar en redovisning av statsministern beträffande vilka kriterier som utgör grund för utnämning av generaldirektörer, höga statliga befattningshavare samt statliga bolagschefer.</textBlock>
  </contentBlock>
  <contentBlock page="0" id="i-bc5394c0cfb44dd6">
    <textBlock id="i-6535921d0ab8cc4b">2.  Anlitas utomstående konsult vid rekryteringen eller sker beredningen internt inom regeringskansliet?</textBlock>
  </contentBlock>
  <contentBlock page="0" id="i-c60ca5989cd45db0">
    <textBlock id="i-5870728261a0432b">3.  Behandlas utnämningar av VD och vice VD på samma sätt som höga ämbetsmän i statens tjänst?</textBlock>
  </contentBlock>
  <contentBlock page="0" id="i-03c7307fe72beeb5">
    <textBlock id="i-871246fcb4fab356">1992/93:179 av Lars Biörck (m) till miljöministern om koldioxidskatt:</textBlock>
  </contentBlock>
  <contentBlock page="0" id="i-d3ec5a8c528d1234">
    <textBlock id="i-27fd418f4b71c061">Biobränslen anses ingå i kretslopp varför de till skillnad mot fossila bränslen definitionsmässigt inte anses bidra med koldioxid till atmosfären vid förbränning. Av den orsaken är de befriade från koldioxidskatt.</textBlock>
  </contentBlock>
  <contentBlock page="0" id="i-483b61f29c654d9b">
    <textBlock id="i-a62c8ee91dec828b">Med biobränslen jämställs i dag även torv, vilket enligt min mening är felaktigt. Torven innehåller beståndsdelar som ur bränslesynpunkt kan likställas med fossila bränseln. Nybildning av torv tar visserligen inte lika lång tid som nybildning av olja, kol och naturgas, men det handlar ändå om några tusen år.</textBlock>
  </contentBlock>
  <contentBlock page="0" id="i-eb249722bce0298d">
    <textBlock id="i-1df159a93d5d8522">På grund av de gynnsamma beskattningsreglerna planeras nu också för import av torv, vilket innebär ökad konkurrens med inhemska biobränslen. Utan skattesubventionen skulle denna import sannolikt inte äga rum.</textBlock>
  </contentBlock>
  <contentBlock page="0" id="i-4183ebf9f8d5d4e8">
    <textBlock id="i-f2b6c462a55b2771">Mot denna bakgrund vill jag fråga statsrådet:</textBlock>
  </contentBlock>
  <contentBlock page="0" id="i-c6f4da9c7777ad25">
    <textBlock id="i-36f44acf6b0a5039">Avser regeringen att utreda frågan om det lämpliga i att subventionera ett bränsle som urkretsloppssynpunkt har flera likheter med högt beskattade fossila bränslen?</textBlock>
  </contentBlock>
  <contentBlock page="0" id="i-893b8ce29e1edaa4">
    <textBlock id="i-d4d996845b0541fa">8 §  Anmälan om frågor</textBlock>
  </contentBlock>
  <contentBlock page="0" id="i-56f62e635d981de8">
    <textBlock id="i-48f032d3061a6d82">Anmäldes att följande frågor framställts</textBlock>
  </contentBlock>
  <contentBlock page="0" id="i-192fb684ec4d8c78">
    <textBlock id="i-af67fe7d4479c49c">den 29 april</textBlock>
  </contentBlock>
  <contentBlock page="0" id="i-5f0a9ce21f6f2eda">
    <textBlock id="i-bc05e56dbf58645d">1992/93:651 av Birgitta Dahl (s) till finansministern om barnfamiljernas ekonomiska situation:</textBlock>
  </contentBlock>
  <contentBlock page="0" id="i-bc01df84192c3b0c">
    <textBlock id="i-84faba30e1ba9c95">Enligt uppgifter i pressen har statsrådet Olof</textBlock>
    <textBlock id="i-da9918110e0a53fa">Johansson inför arbetet med kompletteringspropositionen beställt analyser angående barnfamiljernas ekonomiska situation från Finansdepartementets fördelningspolitiska grupp inför arbetet med propositionen. Dessa uppgifter har sedan legat till grund för ställningstagandena i propositionen.</textBlock>
  </contentBlock>
  <contentBlock page="0" id="i-45365ac140eeecf5">
    <textBlock id="i-4d4ad5e95b18d0fe">Kan finansministern redogöra för resultatet av dessa analyser?</textBlock>
  </contentBlock>
  <contentBlock page="0" id="i-365ce7ef0c79fb85">
    <textBlock id="i-9644349dcac25d76">1992/93:652 av Inger Lundberg (s) till statsrådet Bo</textBlock>
    <textBlock id="i-396faac2cf30f051">Lundgren om radioutsändningar från VM i ishockey:</textBlock>
  </contentBlock>
  <contentBlock page="0" id="i-46d319d1ccc0c55c">
    <textBlock id="i-ea817854f3ca371e">För många svenskar tillhör världsmästerskapet i ishockey höjdpunkterna under idrottsåret.</textBlock>
  </contentBlock>
  <contentBlock page="0" id="i-27737bc62c619c49">
    <textBlock id="i-a61ef09091f433ed">Tidigare har svenska folket kunnat följa hockey-</textBlock>
    <textBlock id="i-21702a1794807131">VM genom de allmänna radiokanalerna.</textBlock>
    <textBlock id="i-0a2302a275b613d3">Internationella Ishockeyförbundet har i år valt att för Sveriges del träffa avtal med Kinneviksgruppen varvid public service-kanalerna utestängts från</textBlock>
    <textBlock id="i-06074192e9307f33">VM. Många svenskar går helt miste om möjligheten att följa arrangemanget i radio.</textBlock>
  </contentBlock>
  <contentBlock page="0" id="i-3009e28d62f0c5a7">
    <textBlock id="i-b9f9829b8f5e4de5">Svensk idrott är starkt beroende av gemensamma satsningar på idrottsanläggningar och föreningsstöd. Detta gäller inte minst ishockeyn, där det breda folkliga intresset påverkat tillkomsten av en mängd större och mindre isanläggningar. Det blir därför utomordentligt stötande att inget annat än högsta möjliga profit gäller när idrotten förhandlar med de olika radioföretagen.</textBlock>
  </contentBlock>
  <contentBlock page="0" id="i-7884bbb97b3647f0">
    <textBlock id="i-c9910976640bee73">Är statsrådet beredd att verka för att hela svenska folket genom radion får möjlighet att ta del av VM</textBlock>
    <textBlock id="i-42eb5d4eaa818ed0">i ishockey i framtiden?</textBlock>
  </contentBlock>
  <contentBlock page="0" id="i-ad0c6109bec9424b">
    <textBlock id="i-e806354269ad40d9">1992/93:653 av Georg Andersson (s) till statsrådet</textBlock>
    <textBlock id="i-16bab43a5bddfc93">Beatrice Ask om kvaliteten på den svenska skolan:</textBlock>
  </contentBlock>
  <contentBlock page="0" id="i-533450eb4affa0e4">
    <textBlock id="i-f30aac1b7087b721">Regeringen har utlovat att skapa Europas bästa skola. Därmed har man skapat intryck av att vilja genomföra förbättringar i skolan.</textBlock>
  </contentBlock>
  <contentBlock page="0" id="i-4a1de8e8440a353c">
    <textBlock id="i-f8eba6a7c5df14b3">I verkligheten har klasserna blivit större och lärarna färre. Svaga elever får allt mindre hjälp. Lärarlösa lektioner blir allt vanligare. Nedslitningen av skollokalerna tilltar.</textBlock>
  </contentBlock>
  <contentBlock page="0" id="i-f83aebc1c13baed4">
    <textBlock id="i-bd06d2aecc99b6dd">Med anledning av denna utveckling vill jag fråga skolministern vilka åtgärder regeringen avser att vidta för att hejda försämringen av kvaliteten i skolans verksamhet.</textBlock>
  </contentBlock>
  <contentBlock page="0" id="i-efb8292e721be35a">
    <textBlock id="i-61a61b678915fc75">1992/93:654 av Margareta Viklund (kds) till kulturministern om praktisk yrkesorientering för invandrare:</textBlock>
  </contentBlock>
  <contentBlock page="0" id="i-833ce722683c49d0">
    <textBlock id="i-e1f5606afaea0a77">Stora ansträngningar görs för att förkorta väntetiden för asylsökande vid Invandrarverkets förläggningar. För många blir trots detta väntetiden lång. Bristen på sysselsättning gör att många asylsökande får problem med sin fysiska och mentala hälsa. Personer som på försök deltagit i verksamheter där de upplever sig ha en uppgift mår bättre.</textBlock>
  </contentBlock>
  <contentBlock page="0" id="i-b423f50e8f0d40d8">
    <textBlock id="i-0acabb6cb94f2038">I avvaktan på resultat av pågående utredningar och i väntan på att situationen i det egna landet skall bli bättre så att det går att återvända, skulle en verksamhet liknande skolornas praktiska yrkesorientering kunna prövas.</textBlock>
  </contentBlock>
  <contentBlock page="0" id="i-e37e054e3b31d1b2">
    <textBlock id="i-37dee66d2075e5aa">Avser statsrådet Friggebo att vidtaga några åtgärder för att få till stånd en praktisk yrkesorientering för invandrare?</textBlock>
  </contentBlock>
  <contentBlock page="0" id="i-783183d3ef4888fd">
    <textBlock id="i-4a4241359fb06d0c">9 §  Kammaren åtskildes kl. 15.01.</textBlock>
  </contentBlock>
  <contentBlock page="0" id="i-580ff0c4e652a8e7">
    <textBlock id="i-896c2507df48e943">Förhandlingarna leddes av förste vice talmannen.</textBlock>
  </contentBlock>
</protocol>
