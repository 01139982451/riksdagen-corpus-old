<protocol id="prot-1966--fk--19">
  <contentBlock page="0" id="i-bcde6a7414aa9634">
    <textBlock id="i-519dca48ef7127e6">PROTOKOLL</textBlock>
  </contentBlock>
  <contentBlock page="0" id="i-4814838e3ac3cc5c">
    <textBlock id="i-10a604bdffa478ba"> </textBlock>
  </contentBlock>
  <contentBlock page="0" id="i-46cb1e8ff00cd1c8">
    <textBlock id="i-685770efccbbacbe">Nr 19 FÖRSTA KAMMAREN 1966</textBlock>
  </contentBlock>
  <contentBlock page="0" id="i-b23732426d5d20a8">
    <textBlock id="i-d85ff2fb30e4c142"> </textBlock>
  </contentBlock>
  <contentBlock page="0" id="i-4559991abd28dc06">
    <textBlock id="i-10957fb6b45b7598">21—22 april</textBlock>
  </contentBlock>
  <contentBlock page="0" id="i-49bea9005ae340a3">
    <textBlock id="i-cfd894f064b72582">Debatter m. m.</textBlock>
  </contentBlock>
  <contentBlock page="0" id="i-0d8a694f4e53b067">
    <textBlock id="i-91a7eb1993631789">Torsdagen den 21 april Sid. Svar på interpellation av herr Kaijser ang. flottledernas betydelse som trafikmedel, mm. IM. ...s..ssssseeseseerererrrrrr rer rr rr rss rs 3</textBlock>
  </contentBlock>
  <contentBlock page="0" id="i-9ad7c8a30f2862a3">
    <textBlock id="i-ac8950df2b534473">Fredagen den 22 april</textBlock>
  </contentBlock>
  <contentBlock page="0" id="i-a940145827a8b7af">
    <textBlock id="i-af9930b28cd0932f">Interpellation av herr Karlsson, Göran, ang. möjligheterna för unga handikappade att erhålla arkivarbete ................-.- 10</textBlock>
  </contentBlock>
  <contentBlock page="0" id="i-e47e177b0af717f0">
    <textBlock id="i-95675d3c9a472a3d">Meddelande ang. enkel fråga av herr Isacson ang. en förbättrad träfiköUndervisning' «ses: siss6s esk be ss je He See a sä dR ge ge NG 10</textBlock>
  </contentBlock>
  <contentBlock page="0" id="i-86fe262d1d702081">
    <textBlock id="i-8b2a750fcb881796">1 Första kammarens protokoll 1966. Nr 19</textBlock>
  </contentBlock>
  <contentBlock page="2" id="i-e51899f7020e5065">
    <textBlock id="i-a6a5851ea2065032">Torsdagen den 21 april 1966</textBlock>
  </contentBlock>
  <contentBlock page="2" id="i-4161ee54c8c21575">
    <textBlock id="i-3ac63b0b57ff8ea4">Nr 19 3</textBlock>
  </contentBlock>
  <contentBlock page="2" id="i-9b62ed5070975801">
    <textBlock id="i-79c63a2c10b85a39">Torsdagen den 21 april</textBlock>
  </contentBlock>
  <contentBlock page="2" id="i-f0ac53e3d48c2fbd">
    <textBlock id="i-3371072b74c3a120">Kammaren sammanträdde kl. 16.00.</textBlock>
  </contentBlock>
  <contentBlock page="2" id="i-f0479708a8a51461">
    <textBlock id="i-a306d505acc9b491">Justerades protokollet för den 15 innevarande månad.</textBlock>
  </contentBlock>
  <contentBlock page="2" id="i-e110de6e2e004263">
    <textBlock id="i-6eb3d66d750b616d">Upplästes följande till kammaren inkomna ansökning:</textBlock>
  </contentBlock>
  <contentBlock page="2" id="i-0c5f4f1e63a48365">
    <textBlock id="i-7397a47456838247">Till riksdagens första kammare</textBlock>
  </contentBlock>
  <contentBlock page="2" id="i-b15b3fd981d09518">
    <textBlock id="i-16ce9a3695ec96c8">Härmed får jag anhålla om ledighet från riksdagsgöromålen under tiden den 28 april—den 17 maj 1966 för deltagande i VIII:e internationella sparbankskongressen i New York samt för studier i USA, till vilka talmanskonferensen beviljat resebidrag.</textBlock>
    <textBlock id="i-3ef149a4044a1edc">Stockholm den 20 april 1966</textBlock>
  </contentBlock>
  <contentBlock page="2" id="i-806b9254e7bdeecd">
    <textBlock id="i-3d814ff9dbd2773e">Erik Alexanderson</textBlock>
  </contentBlock>
  <contentBlock page="2" id="i-8fab8a344ec8c4c3">
    <textBlock id="i-097c7c281f24b285">Den begärda ledigheten beviljades.</textBlock>
  </contentBlock>
  <contentBlock page="2" id="i-2a68c5fc3592979e">
    <textBlock id="i-9f22976d4417afce">Anmäldes och godkändes jordbruksutskottets förslag till riksdagens skrivelser till Konungen:</textBlock>
    <textBlock id="i-a72151235ee86a72">nr 9, i anledning av Kungl. Maj:ts i statsverkspropositionen gjorda framställningar rörande utgifterna för budgetåret 1966/67 inom jordbruksdepartementets verksamhetsområde jämte i ämnet väckta motioner; och</textBlock>
    <textBlock id="i-d70e7da6692c6857">nr 117, i anledning av Kungl. Maj:ts proposition angående bemyndigande att försälja viss staten tillhörig fast egendom, m. m. jämte en i ämnet väckt motion.</textBlock>
  </contentBlock>
  <contentBlock page="2" id="i-8c78441e8d220f48">
    <textBlock id="i-11da0a376b35e3fd">Ang. flottledernas betydelse som trafikmedel, m. m.</textBlock>
  </contentBlock>
  <contentBlock page="2" id="i-cff33f1d4f9bae91">
    <textBlock id="i-47dba98679d481d1">Herr statsrådet och chefen för kommunikationsdepartementet PALME, som tillkännagivit, att han hade för avsikt att vid detta sammanträde besvara herr</textBlock>
  </contentBlock>
  <contentBlock page="2" id="i-6de3a22203a7bdc3">
    <textBlock id="i-17d8cba3d8a8080c">Kaijsers interpellation angående flottledernas betydelse som trafikmedel, m. m., erhöll ordet och anförde:</textBlock>
    <textBlock id="i-59cdcecce5e13856">Herr talman! Herr Kaijser har frågat mig om jag vill medverka till att en allsidig utredning kommer till stånd rörande flottledernas betydelse som trafikapparat och den samhällsekonomiska effekten av nedläggande av de större flottledssystemen.</textBlock>
    <textBlock id="i-323e686b4b203eed">Den pågående strukturrationaliseringen inom skogsbruket har inneburit förändringar även i fråga om skogsbrukets transporter. En av anledningarna härtill är det skärpta konkurrensläget som tvingat företagen att på olika sätt söka minska produktionskostnaderna. Mellan åren 1950 och 1964 har längden av de trafikerade flottlederna minskat från ca 30000 kilometer till 17 000. Under samma period har den totala flottgodsmängden gått ner med endast 9 procent eller från 10,7 till 9,8 miljoner kubikmeter. Samtidigt har emellertid avverkningarna väsentligt ökat, varigenom flottgodsmängdens andel av de totalt avverkade kvantiteterna under perioden sjunkit från en tredjedel till mindre än en fjärdedel.</textBlock>
    <textBlock id="i-f485fba3b6db2d19">Övergången från flottning till landtransport som ett led i den pågående rationaliseringsprocessen har flera orsaker. Landstransporter medger sålunda kontinuerlig råvarutillförsel till industrien under hela året, vilket innebär vinster genom minskad lagerhållning. Frigörelse från flottningens säsongbundenhet medför också att såväl arbetskraft som maskiner kan utnyttjas mer effektivt. Det har vidare i vissa fall visat sig ekonomiskt fördelaktigt att övergå till att barka och sortera veden i centrala anläggningar vid industrierna. Eftersom obarkad ved har dålig flytförmåga med därav följande</textBlock>
  </contentBlock>
  <contentBlock page="2" id="i-1c14cd0d2cab63ae">
    <textBlock id="i-89a335ef4a6e8f5b">1t Första kammarens protokoll 1966. Nr 19</textBlock>
  </contentBlock>
  <contentBlock page="3" id="i-d8a77184aa00e7b7">
    <textBlock id="i-170d51bf0b322447">4 Nr 19</textBlock>
  </contentBlock>
  <contentBlock page="3" id="i-07cf0ae06645d5b7">
    <textBlock id="i-5e65498870314948">Torsdagen den 21 april 1966</textBlock>
  </contentBlock>
  <contentBlock page="3" id="i-7c1462015b263c1a">
    <textBlock id="i-3e2cb4b57dc2a814">Ang. flottledernas betydelse som trafikmedel, m. m.</textBlock>
  </contentBlock>
  <contentBlock page="3" id="i-dc0d3748a8dd8eb8">
    <textBlock id="i-886a60e832ba3814">sjunkningsförluster har landtransport av sådan ved fått ersätta flottningen. Obarkad ved kan inte heller ligga lagrad för länge i skogen på grund av riskerna för insektskador. Vidare har den industriella förbrukningen av lövved ökat kraftigt under senare år. Denna ved kan inte flottas över huvud taget och måste därför landtransporteras. Detta gäller även beträffande yngre samt mer frodvuxet virke, vilket icke kan flottas utan föregående barkning och långvarig torkning.</textBlock>
    <textBlock id="i-ebdd207f946dc7b3">De direkta transportkostnaderna är fortfarande väsentligt lägre vid flottning än vid landtransport. De sammanlagda vinsterna vid landtransport är emellertid, av de skäl jag nyss nämnt, i en del fall så betydande att vissa industrier efter ingående överväganden funnit det företagsekonomiskt fördelaktigt att övergå från flottning till landtransport. Hittills har nedläggningen av flottningen väsentligen avsett biflottlederna. Flottgodset har överförts till såväl vägsom järnvägstransport.</textBlock>
    <textBlock id="i-83be35fba640e864">Övergången till landtransport innebär att skogstransporterna kan fortgå året runt. Från arbetsmarknadssynpunkt kan det innebära en fördel att ersätta säsongbetonade transporter med transporter som ger sysselsättning under hela året. För kraftproduktionen betyder slopandet av flottningen att vatten kan överföras från virkestransport till produktion av elektrisk energi.</textBlock>
    <textBlock id="i-89833d6b47404111">Den ändrade transporttekniken ställer emellertid vissa krav på det allmänna. Främst gäller detta vid övergång till landsvägstransport då upprustningar av vägnätet kan bli aktuella. Vid bedömningen av frågor rörande övergång från flottning till landtransport bör därför de samhällsekonomiska och företagsekonomiska vinsterna i olika alternativ ställas i relation till de samhällsekonomiska kostnaderna. Ombyggnader av vägnätet inom områden som berörs av flottningsnedläggningar bör i princip bedömas enligt allmänt tillämpade Pprioriteringsregler. Det är</textBlock>
  </contentBlock>
  <contentBlock page="3" id="i-5e219176639d280a">
    <textBlock id="i-2eda1a0874e89923">därför angeläget att vägmyndigheterna så tidigt som möjligt får ta del av planer på omläggning av skogstransporterna. Härigenom skapas bättre förutsättningar för en realistisk bedömning av vägfrågorna bl. a. i fråga om möjligheterna att inordna eventuella vägbyggnadsprojekt i vägväsendets ordinarie planering. Den övergång från flottning till landsvägstransport som hittills skett har möjliggjorts bl. a. genom den kraftiga upprustning av det allmänna vägnätet som skett under senare år särskilt i fråga om bärighetsstandarden. I de fall det gäller att övergå från flottning till järnvägstransport brukar förhandlingar regelmässigt tas upp med statens järnvägar.</textBlock>
    <textBlock id="i-a1d6dd2a7c5f7a97">Frågan om skogsbrukets transporter har behandlats av en särskild kommitté med representanter för domänstyrelsen, Sveriges skogsägareföreningars riksförbund samt &lt;skogsindustrierna. Kommittén lade år 1961 fram en utredning med namnet Skogsbrukets transporter, vari bl. a. redovisades de allmänna förutsättningarna för olika transportalternativ. Redan under utredningsarbetets gång tillsattes lokalkommittéer för de olika vattenområdena. Dessa kommittéer har fortsatt sitt arbete efter det att utredningen framlagts. Det finns sålunda ett material, som kan utgöra underlag för de specialundersökningar som erfordras då fråga om nedläggning av flottningen i visst vattendrag blir aktuell.</textBlock>
    <textBlock id="i-28e2788c9832ed31">Beträffande de av interpellanten berörda nedläggningarna i Lilla Lule älv samt i Ljungan och Indalsälven vill jag anföra följande.</textBlock>
    <textBlock id="i-078b6405c1a23d46">Länsstyrelsen i Norrbottens län tog år 1959 initiativ till en utredning rörande lämpligheten av att övergå från flottning i Lilla Lule älv till annat transportsätt. Utredningen visade att nedläggning av hela Lilla Lule älv som flottled var att föredraga. Ett stort antal kommuner, myndigheter, organisationer och enskilda fick tillfälle att framföra synpunkter på utredningen. Frå-</textBlock>
  </contentBlock>
  <contentBlock page="4" id="i-f86017ae14d81bb6">
    <textBlock id="i-dfcef95602e233ca">Torsdagen den 21 april 1966</textBlock>
  </contentBlock>
  <contentBlock page="4" id="i-d7514c20a8593860">
    <textBlock id="i-9b78fe33a25f6d00">Nr 19 5</textBlock>
  </contentBlock>
  <contentBlock page="4" id="i-ae1af6f6e5936c62">
    <textBlock id="i-008a79c2cd785e75">Ang. flottledernas betydelse som trafikmedel, m. m.</textBlock>
  </contentBlock>
  <contentBlock page="4" id="i-6fec5aa77546e52f">
    <textBlock id="i-f2cd94c468b7b158">gan om nedläggningen av flottningen har sålunda blivit belyst från olika synpunkter. Sedermera träffades en överenskommelse om flottningens nedläggande mellan skogsoch flottningsintressenterna samt vattenfallsverket, enligt vilken vattenfallsverket lämnar ett särskilt bidrag till huvudsakligen vägbyggnader under skogsvårdsstyrelsens medverkan. Kungl. Maj:t har sedermera genom beslut den 29 april 1965 beslutat om avlysning av Lilla Lule älv som flottled.</textBlock>
    <textBlock id="i-0054d26c8811c857">Frågan om nedläggning av flottningen i Ljungan och Indalsälven har aktualiserats av skogsintressenterna. Förhandlingar har förts med kraftintressenterna, och en överenskommelse har träffats enligt vilken ett visst belopp ställs till förfogande av kraftintressenterna som bidrag till vissa investeringar inom skogsbruket — i första hand skogsbilvägar — i syfte att utjämna de förändringar i värdet mellan skilda fastigheter och fastighetskomplex, som kan bli en följd av flottningens upphörande. Förhandlingar har också förts mellan skogsintressenterna och statens järnvägar rörande transporterna inom ifrågavarande områden. Statens järnvägar har genom olika åtgärder kunnat erbjuda skogsföretagen ett realistiskt alternativ till flottningen. Man torde därför vid en nedläggning av flottningen kunna räkna med att den alldeles övervägande delen av det nuvarande flottgodset överförs till järnvägstransport. De bandelar som blir aktuella för de ökade virkestransporterna har f. n. en betydande överskottskapacitet. Vissa relativt obetydliga investeringar torde emellertid bli erforderliga för SJ. Man räknar med att medeltransportavståndet med bil till lastningsplatsen vid järnväg, på grund av järnvägsnätets fördelaktiga läge inom området, inte mer väsentligt kommer att överstiga det nuvarande medeltransportavståndet = till flottled. I detta sammanhang kan jag nämna att konsekvenserna för vägväsendets del</textBlock>
  </contentBlock>
  <contentBlock page="4" id="i-00f238346e536746">
    <textBlock id="i-d088d6f8f6f8e33f">av en nedläggning av flottningen i Indalsälven och Ljungan varit föremål för överläggningar mellan berörda parter under denna månad.</textBlock>
    <textBlock id="i-2e27dc5dff3a1c73">Nedläggning av flottleder kan sålunda innebära vissa fördelar från samhällsekonomisk synpunkt men också ha negativa verkningar. Eftersom förhållandena är olika från fall till fall synes det svårt att generellt fastslå när det ena eller det andra transportsättet är mest fördelaktigt. Särskilt för virke som skall tillföras kustindustrierna från avlägsna delar av en älvdal kan flottningen vara bästa transportsättet. Vissa grundläggande utredningar i frågan har, som jag nämnt i det föregående, relativt nyligen utförts. Då nedläggningar av flottleder aktualiseras bör, enligt min mening, särskilda studier i varje särskilt fall komma till stånd. Det är härvid viktigt att även de samhällsekonomiska synpunkterna kan beaktas. Detta sker bäst genom att planeringen av en så omfattande transportomläggning, som en nedläggning av en flottled innebär, på ett så tidigt stadium som möjligt sker i samråd med de statliga myndigheterna. Bestämmande för trafikuppdelningen bör därvid i enlighet med riktlinjerna för trafikpolitiken vara att transporterna sker till lägsta samhällsekonomiska kostnad.</textBlock>
    <textBlock id="i-0d91e399538e73df">Under hänvisning till vad jag anfört anser jag det f. n. inte motiverat att verkställa en utredning på sätt interpellanten avsett.</textBlock>
  </contentBlock>
  <contentBlock page="4" id="i-fe1bb16352d332fe">
    <textBlock id="i-5953c7abffeebb5b">Herr KAIJSER (h):</textBlock>
    <textBlock id="i-4b707279578544f2">Herr talman! Jag ber att till herr statsrådet och chefen för kommunikationsdepartementet få framföra mitt tack för det utförliga svar han givit på min interpellation.</textBlock>
    <textBlock id="i-0145ba91521c1d42">Innan jag övergår till att diskutera de intressanta problem, som hänger samman med nedläggningen av en större flottled, vill jag för undvikande av missförstånd framhålla att jag ingalunda har velat ifrågasätta nedläggning-</textBlock>
  </contentBlock>
  <contentBlock page="5" id="i-4e089fcf89d0ab23">
    <textBlock id="i-3fc820eee2b63aa7">6 Nr 19</textBlock>
  </contentBlock>
  <contentBlock page="5" id="i-86c09f21af9af93b">
    <textBlock id="i-b4e061f629b0580a">Torsdaågen den 21 april 1966</textBlock>
  </contentBlock>
  <contentBlock page="5" id="i-fe823228ab97f534">
    <textBlock id="i-bb2aa89ce2dd8bba">Ang. flottledernas betydelse som trafikmedel, m. m.</textBlock>
  </contentBlock>
  <contentBlock page="5" id="i-6167656933dcc613">
    <textBlock id="i-3fd607010f89fb01">en av flottningen inom Ljungan och Indalsälven. Den nedläggningen var redan beslutad, när jag framställde interpellationen, och den har jag ingen anledning att lägga mig i.</textBlock>
    <textBlock id="i-8fcfaa89a28ba3db">I interpellationen säges att det föreliggande problemet borde bli föremål för en allsidig utredning, innan ytterligare nedläggningar av större flottleder görs. Den betydelse nedläggningen har i fråga om väginvesteringar och som framgår bl. a. av vad länsstyrelsen i Jämtlands län begärde i anledning av den förestående nedläggningen av flottningen inom Ljungan och Indalsälven har jag tolkat som ett exempel, som kanske skulle kunna användas som grund för beräkningar inom andra områden. Jag har emellertid också klart för mig, att en del av de anförda vägföretagen är upptagna i den föreliggande vägplanen och alltså skulle komma till stånd alldeles oberoende av denna nedläggning av flottleden. En del rör transporter som inte går till kusten utan till industrier uppe i Jämtland. Siffrorna är alltså inte helt jämförbara.</textBlock>
    <textBlock id="i-bac2825486475337">Vad nedläggningen av flottningen i Dalälven, i Klarälven, i Ångermanälven — för att nu ta några exempel — med stora och betydelsefulla flottleder skulle betyda i väginvesteringar utöver 'de ordinära investeringarna enligt föreliggande planer måste det vara av intresse att ha en uppfattning om, innan man fattar beslut om nedläggning av flottlederna även där. Och det är ju en sak, som på ett tidigt stadium synbarligen kommer under övervägande av de olika parterna. Jag vet att förhållandena inom det aktuella området — Ljungan och Indalsälven — är särskilt gynnsamma för att övergå till landtransport med hänsyn till järnvägsnätets utbredning och att förhållandena där inte utan vidare kan jämföras med förhållandena inom andra håll — det är också helt naturligt.</textBlock>
    <textBlock id="i-08cb8de05352b29c">Flottlederna och flottningen har ju en mycket gammal hävd här i landet</textBlock>
  </contentBlock>
  <contentBlock page="5" id="i-ea6dba9010adece8">
    <textBlock id="i-98144533e52215bb">och har sedan länge reglerats i lag. Den nu gällande lagen är från 1919. De som arbetar inom flottningsarbetet synes därför med en viss rätt kunna begära att få se vad en grundlig företagsekonomisk och samhällsekonomisk utredning av nedläggningen av flottningen visar. Det måste vara föga stimulerande för det fortsatta arbetet att rationalisera flottningsarbetet, vilket man under de senaste åren har kunnat göra på ett framgångsrikt sätt, och att sänka flottningskostnaderna, vilket man också kunnat göra framgångsrikt under de senaste åren, när man lever i ovisshet beträffande den viktiga frågan om flottningen skall läggas ned eller inte.</textBlock>
    <textBlock id="i-3b84a88e4eb0e175">Jag har inte något att invända mot de uppgifter, som lämnas i interpellationssvaret, även om jag tror att det finns ytterligare några saker som där inte är beaktade.</textBlock>
    <textBlock id="i-486a204a11f5cb2a">Jag förstår väl betydelsen av den snabbare transporten av virket och den minskning av lagerhållningen, som den innebär, liksom också fördelen av att råvaran kontinuerligt kan föras fram till industrierna — detta naturligtvis under förutsättning att vägnätet rustas upp så att det inte under tjällossningen blir en lång period av stillestånd så som man inom flera av våra skogslän är van vid att det blir om vårarna.</textBlock>
    <textBlock id="i-22e011d213839e63">Jag har också klart för mig att den centralisering av barkningen, som är en av dagens rationaliseringsåtgärder, medför att timret inte kan flottas. Detsamma gäller också den mängd av lövved som har ökat betydligt under senare år. På vissa håll kan en övergång till järnvägstransport innebära att eljest inte bärkraftiga järnvägar kan behållas — det är bara det, att när bilarna blir större och vägarna bättre så finner man det kanske ändamålsenligt att åka med bilen hela vägen när man nu en gång har lasten ombord. Jag förstår också att flottningens avveckling betyder fördelar för kraftverken — mera vatten för kraftproduk-</textBlock>
  </contentBlock>
  <contentBlock page="6" id="i-a4d046b0103f91dd">
    <textBlock id="i-70339874208c5acd">Torsdagen den 21 april 1966</textBlock>
  </contentBlock>
  <contentBlock page="6" id="i-880b325e71fe737a">
    <textBlock id="i-82679db6181f748d">Nr 19 7</textBlock>
  </contentBlock>
  <contentBlock page="6" id="i-c26af911957ea352">
    <textBlock id="i-b8c6b9b3c1d0e74b">Ang. flottledernas betydelse som trafikmedel, m. m.</textBlock>
  </contentBlock>
  <contentBlock page="6" id="i-14b9025e25eb911b">
    <textBlock id="i-7e38413b3137dd4d">tionen och bort med besvären med flottningen och anordningarna för den.</textBlock>
    <textBlock id="i-8cc47f7dddd10587">Det är emellertid ett par frågor som inte allså eller obetydligt är diskuterade i sammanhanget. De drivmedel som behövs för bilar och för icke elektrifierade järnvägars drift måste tynga vår handelsbalans. Och vad betyder detta i en avspärrningstid, något som vi som är litet äldre har genomlevt två gånger.</textBlock>
    <textBlock id="i-4b6e976f8571cdca">Det sägs i interpellationssvaret att det ur arbetsmarknadssynpunkt kan innebära en fördel att ersätta säsongbetonade transporter med transporter som ger sysselsättning hela året, och det är väl riktigt i och för sig. Men det betyder också att man tar bort en hel del arbetstillfällen för många som har en bostad längs flottleden, t. ex. innehavare av småbruk som vid sidan av detta har sin utkomst av skogsoch flottningsarbete. Det bidrar också till att tunna ut befolkningen i landsändan.</textBlock>
    <textBlock id="i-b7c468cb676d808b">I interpellationssvaret finns inte heller något nämnt om det kapital som är nedlagt i våra flottleder. Det är naturligtvis svårt att beräkna; mycket har legat i sådana leder som redan blivit avvecklade, men en hel del har satsats också under senare år. Det kapitalet kommer att vara försvunnet när leden läggs ned.</textBlock>
    <textBlock id="i-6acd40ea58fc6bb0">Det finns också vissa andra Pproblem som kan vara av intresse, t. ex. smärre intressenters möjligheter att frakta sitt timmer. Tar de större intressenterna bort sitt flottgods blir flottningen för de återstående kvantiteterna så dyr att den över huvud taget icke lönar sig.</textBlock>
    <textBlock id="i-70d47d0d2d2ec309">Förhållandena är naturligtvis mycket olika inom olika älvområden. En relativt färsk undersökning av förhållandena i Klarälven gav, efter vad jag kan förstå, vid handen att flottningen av det virke som under det året transporterats där ställde sig 4,5 miljoner kronor billigare än landtransport. Men det är tydligt att förhållandena kan ändra sig snabbt. År 1962 kunde man förutspå, att båda transportmedlen</textBlock>
  </contentBlock>
  <contentBlock page="6" id="i-eb404e1d02dece7f">
    <textBlock id="i-10de7e6dadd1b431">inom överskådlig tid skulle komma att bestå vid sidan av varandra, och ännu 1964 kunde man säga, att även om man tog hänsyn till förlust såväl genom sjunkning av virket och skador av annat slag, exempelvis på grund av vattenvärdets minskning för kraftverken, blev resultatet otvetydigt, att det inte lönar sig att övergå från flottning till bilkörning när det gäller en huvudflottled med normal längd och belastning. Men nu, två år senare, är man — inom ett visserligen geografiskt gynnsamt utformat område — klar att fatta beslut om flottningens avveckling inom två å tre år.</textBlock>
    <textBlock id="i-badbd73496ac8b88">Statsrådet säger att det inte är motiverat med någon utredning av den typ jag avsett därför att förhållandena är så olika på olika håll. Han framhåller emellertid att de nedläggningar av flottningsleder som aktualiseras bör bli föremål för särskilda studier i varje särskilt fall. Det är kanske riktigt att det sker så, inte bara därför att förhållandena är olika på olika håll utan också därför att förändringar av olika art inom olika delar av industrien och inom olika delar av transportapparaten raskt kan förändra grunderna för de gjorda beräkningarna; jag tänker här exempelvis på vad den ändrade barkningsmetodiken och användningen av lövved i princip betytt. Men jag är ändå övertygad om att de som är anställda inom flottningen med glädje skulle se att en utredning kom till stånd, så att de skulle få klart för sig hur utvecklingen åtminstone inom den närmaste framtiden kommer att gestalta sig.</textBlock>
    <textBlock id="i-f3017818b136ed56">Jag ber än en gång att få tacka för svaret.</textBlock>
  </contentBlock>
  <contentBlock page="6" id="i-642737ec0a4d1ff0">
    <textBlock id="i-ec4da9fcd228a7f6">Överläggningen ansågs härmed slutad.</textBlock>
  </contentBlock>
  <contentBlock page="6" id="i-3cc24a927e90e144">
    <textBlock id="i-b8874bd6399e3ab6">Föredrogos och bordlades ånyo statsutskottets utlåtanden nr 49—51, bevillningsutskottets betänkande nr 12, första lagutskottets utlåtanden nr 23—25,</textBlock>
  </contentBlock>
  <contentBlock page="7" id="i-8711b7bec1cd821d">
    <textBlock id="i-f02440cab7f817cf">8 Nr 19</textBlock>
  </contentBlock>
  <contentBlock page="7" id="i-45dd5241b53ad877">
    <textBlock id="i-a3abbf73e4c3584e">andra lagutskottets utlåtanden nr 38, 40 och 42, tredje lagutskottets utlåtanden nr 27—34 samt allmänna beredningsutskottets utlåtanden nr 28 och 29.</textBlock>
  </contentBlock>
  <contentBlock page="7" id="i-79fa4c450012f641">
    <textBlock id="i-0873bb853869c766">Anmäldes och bordlades Kungl Maj:ts till kammaren överlämnade proposition nr 73, med förslag till lag an-</textBlock>
  </contentBlock>
  <contentBlock page="7" id="i-f5ca6c414b95d276">
    <textBlock id="i-18eb0ebf76a19e19">Torsdagen den 21 april 1966</textBlock>
  </contentBlock>
  <contentBlock page="7" id="i-6699c1e4198431cb">
    <textBlock id="i-28228987e1d04588">gående ändring i lagen den 12 maj 1917 (nr 189) om expropriation, m. m.</textBlock>
  </contentBlock>
  <contentBlock page="7" id="i-3e3a527b901c41e8">
    <textBlock id="i-fafd6ea8fc101d3b">Justerades ett protokollsutdrag för denna dag, varefter kammarens sammanträde avslutades kl. 16.22.</textBlock>
  </contentBlock>
  <contentBlock page="7" id="i-6147829e0c13b532">
    <textBlock id="i-0ec784119a93661a">In fidem K.-G. Lindelöw</textBlock>
  </contentBlock>
  <contentBlock page="8" id="i-0e29b87997b12b13">
    <textBlock id="i-563dfd3bac75ef78">Fredagen den 22 april 1966</textBlock>
  </contentBlock>
  <contentBlock page="8" id="i-b888964a43a2e8e7">
    <textBlock id="i-2f2f4fd5c2703ac1">Nr 19 9</textBlock>
  </contentBlock>
  <contentBlock page="8" id="i-5fac27170d097aaf">
    <textBlock id="i-eb2b7ae8dbc969f7">Fredagen den 22 april</textBlock>
  </contentBlock>
  <contentBlock page="8" id="i-0851f27be4ec200a">
    <textBlock id="i-60755c429360a1aa">Kammaren sammanträdde kl. 14.00; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="8" id="i-b5a25cd9b11eecb0">
    <textBlock id="i-7775a4216cc8d5b0">Anmäldes och godkändes statsutskottets förslag till riksdagens skrivelser till Konungen:</textBlock>
    <textBlock id="i-7307e5ed98101e33">nr 140, i anledning av Kungl. Maj:ts i statsverkspropositionen gjorda framställningar om anslag för budgetåret 1966/67 till finansiellt utvecklingsbistånd; samt</textBlock>
    <textBlock id="i-af4c3a68dff1d219">nr 141, i anledning av Kungl. Maj:ts proposition angående anslag till avlöningar och omkostnader för vägoch vattenbyggnadsstyrelsen för budgetåret 1966/67.</textBlock>
  </contentBlock>
  <contentBlock page="8" id="i-ee8b4acb4a0456ab">
    <textBlock id="i-33a61dc258aa1dc4">Föredrogs och hänvisades till lagutskott Kungl. Maj:ts proposition nr 73, med förslag till lag angående ändring i lagen den 12 maj 1917 (nr 189) om expropriation, m. m.</textBlock>
  </contentBlock>
  <contentBlock page="8" id="i-8d7438880650bcaf">
    <textBlock id="i-57b59a0aa4abc9b7">Herr ÅKERLUND (h) erhöll på begäran. ordet och anförde:</textBlock>
    <textBlock id="i-fb55723423259a2e">Herr talman! Med hänsyn till omfattningen av det ärende, som avses i Kungl. Maj:ts proposition nr 73, med förslag till lag angående ändring i lagen den 12 maj 1917 (nr 189) om expropriation, m. m., hemställer jag, att kammaren måtte medgiva, att tiden för avgivande av motioner i anledning av nämnda kungl. proposition utsträckes till det sammanträde, som infaller näst efter torsdagen den 5 nästkommande maj.</textBlock>
  </contentBlock>
  <contentBlock page="8" id="i-a99a3ffd1da43d13">
    <textBlock id="i-5a97ac3212fe7440">Denna hemställan bifölls.</textBlock>
  </contentBlock>
  <contentBlock page="8" id="i-daf0ff06dcff87b1">
    <textBlock id="i-ea9c827aeba1b008">Anmäldes och bordlades</textBlock>
  </contentBlock>
  <contentBlock page="8" id="i-765b4e8fe0413e4f">
    <textBlock id="i-c73ced2e9b4f6018">utrikesutskottets utlåtanden: nr 3, i anledning av Kungl. Maj:ts proposition om förklaring enligt arti-</textBlock>
  </contentBlock>
  <contentBlock page="8" id="i-c2279a0a873da828">
    <textBlock id="i-d4258e3e0e0f2e3a">kel 46 i Europarådets konvention angående skydd för de mänskliga rättigheterna och de grundläggande friheterna; samt</textBlock>
    <textBlock id="i-22935a7773a35902">nr 4, i anledning av Kungl. Maj:ts proposition angående provisorisk tilllämpning av bestämmelser om Pprivilegier och immunitet för organisationen för europeisk rymdforskning;</textBlock>
  </contentBlock>
  <contentBlock page="8" id="i-df17d4439cf8c2fa">
    <textBlock id="i-da4fe5c96bb0cf26">konstitutionsutskottets utlåtanden och memorial:</textBlock>
  </contentBlock>
  <contentBlock page="8" id="i-1eb8e0b3a7091320">
    <textBlock id="i-0f647591e25c1622">nr 28, i anledning av Kungl. Maj:ts proposition med förslag till lag angående ändring i lagen om val till riksdagen m. m.;</textBlock>
    <textBlock id="i-7a00d85f304fcc95">nr 29, i anledning av motioner om kungörande av röstlängd;</textBlock>
    <textBlock id="i-27804053b7b079d7">nr 30, i anledning av motioner om vissa riktlinjer för en författningsreform;</textBlock>
    <textBlock id="i-e65f4264ea80ad15">nr 31, i anledning av motioner om beaktande av den enskildes intressen vid utarbetande av en ny grundlag;</textBlock>
    <textBlock id="i-b90e1211e32ad551">nr 32, i anledning av motioner om förbud mot retroaktiv lagstiftning; samt</textBlock>
    <textBlock id="i-fad91c33a3dfe2b5">nr 33, angående granskning av de i statsrådet förda protokollen;</textBlock>
  </contentBlock>
  <contentBlock page="8" id="i-b05773dcaa1be859">
    <textBlock id="i-3d39e2e1144c74f2">statsutskottets utlåtanden och memorial:</textBlock>
  </contentBlock>
  <contentBlock page="8" id="i-01a52e468b8fbc4d">
    <textBlock id="i-56f5974de91c4974">nr 52, i anledning av Kungl. Maj:ts framställningar angående utbildning i automatisk databehandling samt anslag för budgetåret 1966/67 till pedagogiskt utvecklingsarbete jämte i dessa ämnen väckta motioner;</textBlock>
    <textBlock id="i-ae6e0d8281f25432">nr 53, i anledning av Kungl. Maj:ts i statsverkspropositionen gjorda framställning angående anslag för budgetåret 1966/67 till bidrag till politiska partier jämte i ämnet väckta motioner;</textBlock>
    <textBlock id="i-112b6cfae8809598">nr 54, i anledning av kamrarnas skiljaktiga beslut i fråga om anslag för budgetåret 1966/67 till Förvaltningar-</textBlock>
  </contentBlock>
  <contentBlock page="9" id="i-af7c9af761dc6b51">
    <textBlock id="i-69f494ae424cf1ff">10 Nr 19</textBlock>
  </contentBlock>
  <contentBlock page="9" id="i-c089ec66e430b0da">
    <textBlock id="i-ecb3ad90c67dbc35">Fredagen den 22 april 1966</textBlock>
  </contentBlock>
  <contentBlock page="9" id="i-54158036ee357e32">
    <textBlock id="i-34ebbf33cc4f35aa">Interpellation ang. möjligheterna för unga handikappade att erhålla arkivarbete —</textBlock>
  </contentBlock>
  <contentBlock page="9" id="i-953328f2456a9fb7">
    <textBlock id="i-fba7249910c8a717">Meddelande ang. enkel fråga</textBlock>
  </contentBlock>
  <contentBlock page="9" id="i-6d4397369fa8f1d8">
    <textBlock id="i-a8dd0bf0c5b54f52">na m. m. vid universiteten och vissa högskolor: Avlöningar;</textBlock>
    <textBlock id="i-dd1b3dd08c991c14">nr 55, i anledning av kamrarnas skiljaktiga beslut i fråga om anslag för budgetåret 1966/67 till Universiteten och vissa högskolor: Omkostnader;</textBlock>
    <textBlock id="i-07f53ff90c5990c7">nr 56, i anledning av kamrarnas skiljaktiga beslut i fråga om anslag för budgetåret 1966/67 till Nordiska afrikainstitutet: Avlöningar; samt</textBlock>
    <textBlock id="i-17ec518ac8ee5118">nr 57, i anledning av kamrarnas skiljaktiga beslut i fråga om krediter för bostadsförbättringar;</textBlock>
  </contentBlock>
  <contentBlock page="9" id="i-d57c8b2b13f0cff9">
    <textBlock id="i-a499bc3e493ac21e">bevillningsutskottets betänkande nr 31, i anledning av väckta motioner angående åtgärder vid beskattningen i syfte att främja sparandet;</textBlock>
  </contentBlock>
  <contentBlock page="9" id="i-a3effbdaeecfa09f">
    <textBlock id="i-0bd6dc47b31f5378">jordbruksutskottets utlåtanden:</textBlock>
  </contentBlock>
  <contentBlock page="9" id="i-cfbf804aa6c818ca">
    <textBlock id="i-3520ce0f26d3e2cc">nr 8, i anledning av väckta motioner om statsanslag till Jägarnas riksförbund; samt</textBlock>
    <textBlock id="i-a3d306496b09af18">nr 10, i anledning av Kungl. Maj:ts proposition angående reglering av priserna på vissa jordbruksprodukter och av sockernäringen, m. m. jämte i ämnet väckta motioner; ävensom</textBlock>
  </contentBlock>
  <contentBlock page="9" id="i-9dd8f3c8496229a9">
    <textBlock id="i-e444996e5b9c4135">allmänna beredningsutskottets utlåtanden:</textBlock>
  </contentBlock>
  <contentBlock page="9" id="i-4234f2d4312d65de">
    <textBlock id="i-b07ceb12beab00f3">nr 30, i anledning av väckta motioner angående utbyggnaden av Södertälje kanal; samt</textBlock>
    <textBlock id="i-37bb8f49c0cbf090">nr 31, i anledning av väckt motion om motverkande av rivning av icke saneringsmogna bostadsfastigheter.</textBlock>
  </contentBlock>
  <contentBlock page="9" id="i-c372435d2b496115">
    <textBlock id="i-847631218fa7e088">Interpellation ang. möjligheterna för unga handikappade att erhålla arkivarbete</textBlock>
  </contentBlock>
  <contentBlock page="9" id="i-06c7cf615251b429">
    <textBlock id="i-37ab6b7a5ca5cb44">Ordet lämnades på begäran till herr KARLSSON, GÖRAN, (s) som yttrade:</textBlock>
    <textBlock id="i-d7fbcffcfdeb639b">Herr talman! Arkivarbetet har genom sin karaktär av arbetsträning och/eller skyddad verksamhet blivit ett av arbetsvårdens åtgärdsinstrument. Genomsnittligt tillhör arkivarbetarna betyd-</textBlock>
  </contentBlock>
  <contentBlock page="9" id="i-d1b800d51f3a3feb">
    <textBlock id="i-10ffd526cd94af31">ligt högre åldersklasser än arbetsvårdens sökande i övrigt, men det torde vara realistiskt att räkna med att arkivarbetet för många unga handikappade med övervägande teoretisk utbildning i framtiden kommer att bli av stort värde, när arbetsvården ej lyckas finna en direktplacering på öppna marknaden.</textBlock>
    <textBlock id="i-7a48551cf72ded75">Nu har emellertid kungl. arbetsmarknadsstyrelsen i en skrivelse av den 10 februari 1966 förbjudit länsarbetsnämnderna att tills vidare hänvisa personer under 30 år till arkivarbete. Anser inrikesministern att denna åtgärd är i linje med de riktlinjer för den framtida arbetsmarknadspolitiken som framlagts i proposition nr 52, och kan vi förvänta oss att kungl. arbetsmarknadsstyrelsen får sådana direktiv att även unga handikappade kan få en möjlighet att, när arbetsvården finner det lämpligt, bli placerade i arkivarbete?</textBlock>
  </contentBlock>
  <contentBlock page="9" id="i-204c0f89640cc7e5">
    <textBlock id="i-4d0f6a809e7484ea">På gjord proposition medgav kammaren, att ifrågavarande spörsmål finge framställas.</textBlock>
  </contentBlock>
  <contentBlock page="9" id="i-c7f7e3b674c3e8a2">
    <textBlock id="i-bd45a4ffd770d1d6">Meddelande ang. enkel fråga</textBlock>
  </contentBlock>
  <contentBlock page="9" id="i-c3794f70a2a685a2">
    <textBlock id="i-4dfac22f943059f7">Meddelades, att jämlikt $ 20 i kammarens ordningsstadga följande enkla fråga denna dag framställts av herr Isacson (h) till herr statsrådet och chefen för ecklesiastikdepartementet: » Vilken erfarenhet har vunnits av ”intensiv trafikundervisning” som bedrives inom några av landets skolor — och vilka initiativ från Kungl. Maj:ts eller skolöverstyrelsens sida kan på grundval av dessa erfarenheter förväntas för en förbättrad trafikundervisning?»</textBlock>
  </contentBlock>
  <contentBlock page="9" id="i-a5fd9f914968e711">
    <textBlock id="i-bdbca307d3c626f1">Justerades protokollsutdrag för denna dag, varefter kammarens sammanträde avslutades kl. 14.09.</textBlock>
  </contentBlock>
  <contentBlock page="9" id="i-0b92a5b6d3f37152">
    <textBlock id="i-44c918b67777bf07">In fidem K.-G. Lindelöw</textBlock>
  </contentBlock>
  <contentBlock page="9" id="i-9faa2e704b9da72b">
    <textBlock id="i-75de6a5eb63d1e54">KUNGL. BOKTR. STHLM 1966</textBlock>
  </contentBlock>
</protocol>
