<protocol id="prot-1938--fk--1">
  <contentBlock page="0" id="i-926bdbc64993394c">
    <textBlock id="i-dd161bc8706c582f">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-763c2f1b29f4b20e">
    <textBlock id="i-7654080afe61652d">1938. Första kammaren. Nr |.</textBlock>
  </contentBlock>
  <contentBlock page="0" id="i-269b07c9fc213719">
    <textBlock id="i-bd67cb3e5003817e"> </textBlock>
  </contentBlock>
  <contentBlock page="0" id="i-cb6b34c1d883d5fe">
    <textBlock id="i-10c3d7f2823993c6"> </textBlock>
  </contentBlock>
  <contentBlock page="0" id="i-2c02854b981719ef">
    <textBlock id="i-08b838df684b6ffc">Sedan i kraft av $ 49 regeringsformen och 8 2 riksdagsordningen riksdagen sammankommit till lagtima möte här i huvudstaden måndagen den 10 januari 1938, sammanträdde riksdagens första kammare i den uti riksdagens hus för kammaren anordnade samlingssal samma dag,</textBlock>
  </contentBlock>
  <contentBlock page="0" id="i-0d33823fb02a3056">
    <textBlock id="i-2d379e2079c336df">Måndagen den 10 januari, kl. 11 f. m.</textBlock>
  </contentBlock>
  <contentBlock page="0" id="i-d8e2f78bccc07b8f">
    <textBlock id="i-f4eabd69a5025523">Herr Lindhagen framträdde till talmansbordet och yttrade: Ärade församling! Enligt konstitutionell praxis i denna kammare tillkommer det ålderspresidenten att vid detta tillfälle inleda kammarens förhandlingar med en hälsning.</textBlock>
    <textBlock id="i-db61570c4b649d6a">Min företrädare brukade mana för ett starkt militärt svenskt försvar — ett naturligt uttryck för nationens skräck inför de betryckta stormakternas traditionella ofred och tillintetgörande rustningar. Det synes mig ej kunna anses opåkallat att från denna plats nu minna något även om freden.</textBlock>
    <textBlock id="i-4f684109e252e953">Vårt lösliga tal om fred har visat sig icke vara mycket värt. Våra synvillor att kunna avskaffa krig och rustningar med förtigande till och med av deras orsaker bli ju i sak knappast annat än en bemantlad delaktighet i den stora krigshypnosen.</textBlock>
    <textBlock id="i-c98abfc0a2414fae">Det klagas över kollektivismens vanmakt. Samarbete mellan många kan dock aldrig undvaras. Men resultatet beror på individernas goda vilja. Bakom de juridiska personernas upprustningsbenägenheter ruvar dock människornas längtan efter fred.</textBlock>
    <textBlock id="i-45ff9d8e4de8deca">Den internationella rättsordningen väntar. Eller, för att tala svenska, den föraktade småstyvern i vår utrikesbudget till upplysningsarbete för freden måste väl någon gång vika för upplysning om denna rättsordnings förutsättningar och en aktion för dess tillblivelse. Då först ställas vi mot väggen inför allvaret. Och för övrigt: »Utan anfall ingen seger».</textBlock>
    <textBlock id="i-ade395a4adfca9d5">Modet till handling saknas som sagt ännu. Allra minst våga vi oss in på det diskutabla problemet, om ej Norden gjorde sig själv och världen en större tjänst genom att på stormakternas nödlägen svara med en egen avrustning.</textBlock>
    <textBlock id="i-f9691430aba2cb12">Krigen nalkas med sina maximiprogram. Freden kan ej göra sig respekterad utan att möta dem också med sina yttersta krav.</textBlock>
    <textBlock id="i-dc75fe584b03f0a4">Må vi besinna, att bombflygplanen nu äro jordens herrar. En naturlig följd av världskriget och en segerfred. Vad människan sår, det skall hon ock uppskära. Före katastrofen var man enig att söka åtminstone humanisera kriget, särskilt genom skydd för civilbefolkningen. Den vita rasens vetenskapliga triumf, luftkriget, utplånar en sådan omtanke.</textBlock>
    <textBlock id="i-500b57f88e9c4b45">Upproret mot situationen ligger emellertid på språng i människornas sinnen. Men någon måste väl börja, givetvis saktmodigt men ändå oförbehållsamt. En sådan kallelse kan nu vila på Norden, på dess sju små folk med en utpost i Ishavet och sina rättfärdiga sydgränser vid Sönderjylland och Memel. Även från den övriga världen ställas ju ofta förhoppningar på denna konstellation såsom en ensam stjärna mellan mörka skyar. Jämväl presidenten Roosevelt,</textBlock>
  </contentBlock>
  <contentBlock page="0" id="i-65f0a3db4fd4a21e">
    <textBlock id="i-d628f474aa9f3bc8">Första kammarens protokoll 1938. Nr 1. 1</textBlock>
  </contentBlock>
  <contentBlock page="1" id="i-4e960eda22a3e26e">
    <textBlock id="i-65633e4b0c5f86ed">2 Nr 1. Måndagen den 10 januari 1938.</textBlock>
  </contentBlock>
  <contentBlock page="1" id="i-d3d82dc1b55348ef">
    <textBlock id="i-55d8ad91628dabc7">nordamerikansk diktator på kort demokratisk sikt, har en gång förkunnat, att hans republik väntar på oss.</textBlock>
    <textBlock id="i-34be9bc725608ae1">Vad är det då, som ligger bakom den frambrytande gudaskymningen, bakom avslöjandet av den internationella rättsordningens förutsättningar, vilka fruktas så mycket av vårt Europa, ja även av dess pacifism, så gott som överallt?</textBlock>
    <textBlock id="i-da57b7292ce84100">Nationalitetsförtrycket är som bekant en huvudorsak. Nationalitetsbefrielse genom fredlig överenskommelse är den första betingelsen. Eljest löses den i alla fall genom oavlåtliga krig. Andra internationalens program påbjuder i detta fall ett »oavlåtligt ingripande». Nordiska interparlamentariska förbundet krävde år 1920 å Svenska riksdagen år 1921 folkförbundets akts komplettering med denna fredsbetingelse.</textBlock>
    <textBlock id="i-4167882e7e793885">För stormakterna gäller det här en svår självövervinnelse. För Norden är det lättare att komma med följande eftertänksamhet.</textBlock>
    <textBlock id="i-8feb1f95cbda75cc">När abessinierna väl trimmats in i den vita civilisationen, komma de att gå samma väg mot självstyrelsen som Egypten och Indien.</textBlock>
    <textBlock id="i-06d93e2e2093ac80">Skandinavernas nuvarande endräkt kommer från deras inbördeskrig i gamla tider med Danmark som erövrare och de två större ländernas frigörelse genom en av krigen framtvingad egen organisation. Enahanda förlopp förberedes nu i yttersta Östern. Det lilla Japan, överbefolkat och utan råvaror, ligger i krig med anförvanterna efter att tidigare ha slagit en europeisk stormakt och återbördat Mandsjuriet åt den mongoliska nationaliteten. Resultatet blir kinesernas organisering och därefter endräkt om det gamla programmet: de färgade rasernas frigörelse, och således även Asien åt asiaterna, vilket, av Europa länge anat, nu också från Japan förklarats vara innersta meningen med kriget av i dag.</textBlock>
    <textBlock id="i-fc8cde723b4434a6">Därmed blir den av dessa färgade raser bekämpade »vita olyckan» likvide-- rad. De vita förunnas, såsom från Asien erbjudes, att i gengäld idka produktiv samfärdsel med fria nationer utan att nödgas hålla flottor och bygga fästningar på områden, som icke tillhöra dem. Men varför får det ej ske godvilligt redan nu eller åtminstone efter en amorteringsplan? »Do it now», gör det nu, är en nordamerikansk visdomsregel.</textBlock>
    <textBlock id="i-b74bdfa52ccec0c8">Nyligen har »Sverige» fått i uppdrag av Nordamerika att dissekera dess negerproblem. Ledande negerkretsar äro på det klara med, att enda lösningen i tidernas längd är bildande av ett stort negerrike i Centralafrika, dit återinvandring även från Amerika står öppen. Så kommer ock att ske, med godo eller genom krig, när även det svarta folket i Afrika inammats i den vita civilisationens livsföring.</textBlock>
    <textBlock id="i-7485751ff0ffc590">På samma sätt är en emancipation av övriga färgade raser, araber och andra, med möjligheter till utveckling, en betingelse för freden. Likaså uppfyllandet så vitt möjligt av de s. k. europeiska minoriteternas berättigade förväntningar.</textBlock>
    <textBlock id="i-4b3f36c7f0f17523">Ett mörkt kapitel är judarnas problem. De äro ju också människor. Efter den vita rasens förstörelse av Jerusalem har nämnda folk fått leva i förskingringen. På grund av rasens seghet och sammanhållning har den mångenstädes föga sammansmultit med sina nya omgivningar. Vanskligheter av många slag ha ej kunnat undgås.</textBlock>
    <textBlock id="i-79ffba8e02b52417">Att lösa dessa genom att beröva familjerna deras uppehälle, förklara dem fågelfria, är ingen vandring mot humanism och fred. Nu stå enligt dagspressen även Rumäniens judar i sina synagogor och anropa sin gud om förbarmande.</textBlock>
    <textBlock id="i-c9a28cc99ceef282">Judeproblemet måste i civilisationens namn generellt lösas, och det kan knappast ske mer än på två vägar, som komma att motionsvis angivas.</textBlock>
    <textBlock id="i-0eaa9e1d0bcfc943">Världsproblemets språkfråga sammanhänger intimt med nationalitetsproblemet. Språkförbistringen är numera den väsentligaste grundvalen för mot-</textBlock>
  </contentBlock>
  <contentBlock page="2" id="i-6776c07fd7b56a95">
    <textBlock id="i-c83981e73b396827">Måndagen den 10 januari 1938. Nr 1. 3</textBlock>
  </contentBlock>
  <contentBlock page="2" id="i-87cc9120fe602201">
    <textBlock id="i-116b556cd9b7b520">sättningen mellan nationaliteterna. Ett gemensamt språk vid sidan av nationalspråken, som gör att vi känna oss hemma hos varandra, är ett jättesteg mot freden. Detta kan tagas inom loppet av en halv generation utan svåra komplikationer.</textBlock>
    <textBlock id="i-0bdb544321cc90e1">Det är symptomatiskt att vid tiden för Folkförbundets bildande delegerade i förbundet från fjorton stater, engelska vetenskapssamfundet och folkförbundets generalsekretariat uttala sig för en slik fredsgaranti. Denna kammare har som pioniär inom parlamentarismen två gånger anslutit sig till denna mening. Bland folkens djupa led har sedan länge organiserats propaganda mot språkförbistringen — krigens gynnare, fredens fiende och kulturens nattsida.</textBlock>
    <textBlock id="i-7b57fb318ee911d0">En tredje huvudorsak till ofreden är det ekonomiska kriget mellan världsdelar, raser, stater och individer inom samma stat. Den enes död är även här den andres bröd. Insikten härom har slagit över till en konstgjord nationell ransonering mellan import och export. När skall den gyllene medelvägen upptäckas 1 denna mest svårlösta betingelse för världsfreden?</textBlock>
    <textBlock id="i-01e1b5b334c720c5">En fjärde huvudorsak är försummandet av mänsklighetens jordfråga, särskilt överbefolkningen. När ett folk ej har någonting att äta, griper det till vilket krig som helst. TI stället för att sätta denna fråga på den internationella rättsordningens program söka till och med redan överbefolkade länder stimulera till ökad barnalstring för att ligga över i kampen mellan staterna om makten på det militära och ekonomiska området och stärka sina anspråk på välden över färgade rasers territorier.</textBlock>
    <textBlock id="i-4cd9c3815a6b5bef">Under sådana förhållanden åsidosättas för det femte de andliga värdena, de moraliska faktorerna. Individens renässans, som är grundvalen för all kultur, dröjer.</textBlock>
    <textBlock id="i-b0d4713c956088b3">Över vår inrikespolitik åter ljusnar det. Ansatser ha till en början kommit att skapa landsregeringar i stället för partiregeringar, att avveckla lockouter och strejker med överenskommelser under ansvar samt först och sist att nå ett anständigt uppehälle för alla.</textBlock>
    <textBlock id="i-1de0ba1daec75135">I tidens brännande fråga, demokrati eller diktatur, slå svenskarna med överväldigande majoritet vakt om demokratiens begrepp. Vi böra dock besinna, att diktaturerna nu som tillförne äro tillfälligtvis framsprungna ur demokratiens vanskligheter som regeringsmakt och beroende av oberäkneliga majoriteter. Demokratien måste väl, om den vill leva, även rannsaka sig själv.</textBlock>
    <textBlock id="i-9495dde598c27283">Romarna experimenterade en gång att i svåra tider lösa dessa vanskligheter med en syntes mellan demokrati och diktatur genom att välja två diktatorer, konsulerna, för kort tid i sänder under kontroll av två folktribuner.</textBlock>
    <textBlock id="i-1fcceb148a0f0d42">Vårt minoritetsfolk, Same eller Lapparna, som i forna tider sattes som rättslösa slavar under ett fogdevälde, har nu vaknat och vågat utbedja sig definitivt en konstitution och ett fädernesland, vilket trots tidsenligare tillmötesgåenden dock ännu ofullständigt skänkts dem.</textBlock>
    <textBlock id="i-3df5668f083b185a">Folkförbundets väsentliga verksamhet synes vara inställd och godtyckligt övertagen av stormakternas förhandlingar. Vi småstater och i varje fall Norden kunna ej undvara ett folkförbund. Det gamla förbundet har gjort vad det kunnat och skänkt oss erfarenheter. Tiden är väl nu inne, att förbundet befrias från sammankopplingen med segerfreden samt även i övrigt revideras från grunden till idéer och organisation.</textBlock>
    <textBlock id="i-196fa8eb5efd2327">I en uppfordran till nyårsönskningar detta år från Nordens statsministrar svarade den norske statsministern Nygaardsvold: »Det är svsert liten realitet i og bak slike önsker. Det är först når man virkelig setter nåe inn for å få dem opfyldt at slike önsker får sin betydning. For det förste önsker jeg, at det i det nye året må skapes grunnelag for fred, varig fred hele verden over, og at vi her i Norden ved vort eksempel og ved aktiv virksomhet altid stiller oss till tjenste for denne store sak.»</textBlock>
  </contentBlock>
  <contentBlock page="3" id="i-bfd4047a7fbdefcd">
    <textBlock id="i-cd12019d707090fa">4 Nr 1. Måndagen den 10 januari 1938.</textBlock>
  </contentBlock>
  <contentBlock page="3" id="i-b3dc2ea414e61a68">
    <textBlock id="i-397cd88c9105a876">Med åberopande jämväl av denna ropandes röst från Norge i öknen med uppfordran till Nordens framträdande i vikingastråt under åkallan av sanningens makt och självövervinnelse i stället för våld och förhävelse såsom medel för den internationella rättsordningens snara tillkomst — får jag förklara kammarens förhandlingar öppnade.</textBlock>
  </contentBlock>
  <contentBlock page="3" id="i-b28928472c856b58">
    <textBlock id="i-53ec994d9138048e">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i 8 I mom. 2 av kammarens ordningsstadga anmodat kammarskrivaren i tullverket Eric Carlén att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="3" id="i-31269947b13517a4">
    <textBlock id="i-f1b22e60e4f5782b">Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="3" id="i-37c936f656f61e02">
    <textBlock id="i-d7df6705a84961a5">Protokoll, hållet inför statsrådet och chefen för justitiedepartementet den 4 januari 1938.</textBlock>
  </contentBlock>
  <contentBlock page="3" id="i-2a7fa2465c3ebba2">
    <textBlock id="i-239b0c0c6715017f">I anledning av stadgandet i 8 32 riksdagsordningen hade statsrådet och chefen för justitiedepartementet anmodat tre bland de av riksdagen valde fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen företagas, innan årets lagtima riksdag sammanträdde; och infunno sig nu av fullmäktige i riksbanken herrar A. Amnér, S. Stendahl och C. Jonsson samt av fullmäktige i riksgäldskontoret herrar K. Hildebrand, K. Magnusson och EE. Eriksson.</textBlock>
    <textBlock id="i-3337fa45efb36cbb">Till justitiedepartementet hade insänts fullmakter dels för tjugu personer, som vid val i september 1937 för vissa valkretsar utsetts till ledamöter av riksdagens första kammare för en tid av åtta år, räknade från och med den 1 januari 1938, dels ock för fem personer, som vid nya röstsammanräkningar blivit utsedda såsom ledamöter av första kammaren i stället för avgångna ledamöter.</textBlock>
    <textBlock id="i-2c4c984269cb08cd">Vidare hade insänts fullmakter för lantbrukaren Melker Hansson 1 Lästvik och redaktören Ernst Sewerin i Borås, vilka, sedan ledamöter av kammaren avgått, vid nya röstsammanräkningar blivit utsedda till ledamöter av första kammaren för tiden till den 1 januari 1938. Enär tiden, för vilken Hansson och Sewerin blivit valda, numera gått till ända, undantogos dessa fullmakter från granskning.</textBlock>
    <textBlock id="i-0d62072f69e2812f">Vid granskning av övriga fullmakter framställdes icke någon anmärkning mot desamma.</textBlock>
    <textBlock id="i-652c0be8510a79dc">Protokoll över granskningen jämte förteckning å de granskade fullmakterna skulle tillika med dessa överlämnas till första kammaren.</textBlock>
  </contentBlock>
  <contentBlock page="3" id="i-b2ac68923b5b4aa5">
    <textBlock id="i-3e5a308cd6341b3b">I ämbetet: G. A. Eriksson.</textBlock>
  </contentBlock>
  <contentBlock page="3" id="i-b7d18174b83f16b8">
    <textBlock id="i-bd2d87ad1be9f011">Den åberopade förteckningen, som jämväl upplästes, lydde sålunda:</textBlock>
  </contentBlock>
  <contentBlock page="3" id="i-a61993e2ffda8a1f">
    <textBlock id="i-1b72e5d6605dfc71">Förteckning å ledamöter av riksdagens första kammare enligt fullmakter, granskade inför chefen för justitiedepartementet den 4 januari 1938.</textBlock>
  </contentBlock>
  <contentBlock page="3" id="i-0b7ee27509585784">
    <textBlock id="i-4a3da77dd1156b10">Stockholms stad. 1. Byråchefen Emil Oskar Hagman. 2. Direktören Karl Knutsson Wistrand.</textBlock>
  </contentBlock>
  <contentBlock page="4" id="i-f262318247d8f593">
    <textBlock id="i-4962c65ba261fd61">Måndagen den 10 januari 1938. Nr 1. 5</textBlock>
  </contentBlock>
  <contentBlock page="4" id="i-a3469b6e6085e0af">
    <textBlock id="i-a82a073b0d96df13">Redaktören Otto Fredrik Ström.</textBlock>
    <textBlock id="i-12670dc08f6b7180">Direktören Knut Gerhard Ewerlöf.</textBlock>
    <textBlock id="i-5bda97ad523fcdb8">Ledamoten av försäkringsrådet Olov Carlsson. Före detta justitierådet Johannes Natanael Gärde. Advokaten Georg Branting.</textBlock>
    <textBlock id="i-558d1eebc22dc119">Redaktören Ivar Öman.</textBlock>
    <textBlock id="i-c95528c02e5a15ae">Kassören Axel Wilhelm Strand.</textBlock>
    <textBlock id="i-93e19877ff73c274">10. Direktören Harald Nordenson.</textBlock>
    <textBlock id="i-3c196e18fa726892">11. Förbundsordföranden Karl August Karlsson.</textBlock>
    <textBlock id="i-117af5a19cf1ccaf">12. Professorn Bertil Gotthard Ohlin.</textBlock>
  </contentBlock>
  <contentBlock page="4" id="i-ea96b9287e4810e0">
    <textBlock id="i-516a74336192ceeb">Stockholms län och Uppsala län. 13. Bruksägaren friherre Carl Sigvard Beck-Friis å Harg.</textBlock>
  </contentBlock>
  <contentBlock page="4" id="i-f229bfb1e1436f99">
    <textBlock id="i-f207220c58671c7c">Jönköpings län. 14. Lantbrukaren Anton Emanuel Svensson i Pershult. 15. Lantbrukaren Eskil Axel Albert Albertsson i Tenhult.</textBlock>
  </contentBlock>
  <contentBlock page="4" id="i-01a62cecae946bb0">
    <textBlock id="i-c2aa74d36b0c2298">Kalmar läns norra och södra landstingsområden samt Gotlands län. 16. Bruksdisponenten Carl Gustaf Sundberg i Överum.</textBlock>
  </contentBlock>
  <contentBlock page="4" id="i-dcb4e5cef554513a">
    <textBlock id="i-16045cddda33185b">Göteborgs och Bohus län. 17. Stenhuggaren Karl Herman Andersson i Rixö.</textBlock>
  </contentBlock>
  <contentBlock page="4" id="i-2617023c1f910e64">
    <textBlock id="i-333f7e24cd944cb2">Älvsborgs län. 18. Lektorn Johan Edvard Björnsson i Borås. 19. Lantbrukaren Carl Ludvig Bengtsson i Örby Bosgård. 20. Hemmansägaren Johan Friggeråker i Friggeråker. 21. Kyrkoherden Karl Johan Sandegård i Lilla Edet. 22. Professorn Georg Andrén i Lerum. 23. Lantbrukaren Carl Jacobsson i Rödjan. 24. Handelsträdgårdsmästaren John Teodor Björck i Borås. 25. Redaktören Karl Johan Olsson i Borås.</textBlock>
  </contentBlock>
  <contentBlock page="4" id="i-3b67f2a675909eed">
    <textBlock id="i-4a1405c62d297208">PRN SLIK 39</textBlock>
  </contentBlock>
  <contentBlock page="4" id="i-94b2955d04d87cd4">
    <textBlock id="i-e53cf2db6f56d335">Enligt $ 2 i ordningsstadgan för kammaren anställdes upprop av kammarens ledamöter, varvid såsom frånvarande antecknades: herr Ekströmer, &gt;» Sandegård, &gt; Schlyter, » Sandler, &gt;» Berglund.</textBlock>
  </contentBlock>
  <contentBlock page="4" id="i-0c6a4ed3a020a819">
    <textBlock id="i-dec5afd8bb3c8864">Upplästes två till kammaren inkomna ansökningar, vilka Jämte därvid fogade läkarintyg voro så lydande:</textBlock>
    <textBlock id="i-6cdea4dcd7ba48fa">Till riksdagens första kammare.</textBlock>
    <textBlock id="i-95811b136e92625d">Med hänvisning till bifogat läkarintyg får jag vördsamt anhålla om 4 dagars ledighet från riksdagsgöromålen (10—13 januari).</textBlock>
    <textBlock id="i-10803e52c8bab86a">Lilla XKdet den 9 januari 1938.</textBlock>
    <textBlock id="i-4009b91afbe9201b">Karl Sandegård. Att ledamoten av riksdagens första kammare, kyrkoherde Karl Sandegård,</textBlock>
  </contentBlock>
  <contentBlock page="4" id="i-28cb22d3715552cb">
    <textBlock id="i-bdf923f8a4d591e6">Lilla Edet, på grund av sjukdom (gallblåseinflammation) är förhindrad att för närvarande deltaga i riksdagsarbetet, intygas. Lilla Edet den 8 januari 1938. Hugo Appelgren, leg. läkare.</textBlock>
  </contentBlock>
  <contentBlock page="5" id="i-666ded8c53359c49">
    <textBlock id="i-79e630e9d44fe87c">6 Nr 1. Måndagen den 10 januari 1938.</textBlock>
  </contentBlock>
  <contentBlock page="5" id="i-002a23cad31f6dc9">
    <textBlock id="i-9528bb2b47a9ee8f">Till riksdagens första kammare.</textBlock>
    <textBlock id="i-795362937e3ff33b">Under åberopande av bilagda läkareintyg får undertecknad härmed anhålla om ledighet från riksdagsarbetet under tiden 10—17 januari.</textBlock>
    <textBlock id="i-c4cd01ebbc5bbb9b">Kramfors den 8 januari 1938.</textBlock>
    <textBlock id="i-bbe648cbc1b0a7c3">Enar Berglund.</textBlock>
    <textBlock id="i-a27f26958da082f2">Att överlärare Enar Berglund, Kramfors, vid i dag företagen undersökning visat sig lida av luftrörskatarr med subfebril temperatur varigenom han är oförmögen att deltaga i riksdagsarbetet under tiden från och med den 10 Januari till och med den 17 januari, intygas.</textBlock>
  </contentBlock>
  <contentBlock page="5" id="i-06ad442da8ac0d5c">
    <textBlock id="i-615ef26a833411a0">Kramfors den 8 januari 1938. Per Stenbeck,</textBlock>
  </contentBlock>
  <contentBlock page="5" id="i-d7b732c5696b5844">
    <textBlock id="i-3b09a13daf3000cb">leg. läkare. De begärda ledigheterna beviljades.</textBlock>
  </contentBlock>
  <contentBlock page="5" id="i-d1a7b91710c134c8">
    <textBlock id="i-012b066361beee52">Vidare upplästes följande till kammaren inkomna ansökningar:</textBlock>
  </contentBlock>
  <contentBlock page="5" id="i-f559967621a35a3e">
    <textBlock id="i-26fa40df8813bc23">Till riksdagens första kammare.</textBlock>
    <textBlock id="i-6e99d9941654b7ca">Undertecknad, som av Kungl. Maj:t förordnats som svensk representant vid sjunde internationella konferensen för enhetlig strafflagstiftning, får härmed vördsamt anhålla om ledighet från riksdagsarbetet under två veckor från riksdagens början.</textBlock>
    <textBlock id="i-e70c7ed7e5685847">Malmö den 3 januari 1938.</textBlock>
    <textBlock id="i-5d5172f067c6d177">K. Schlyter.</textBlock>
    <textBlock id="i-81f66bdae667bb7b">Till riksdagens första kammare.</textBlock>
    <textBlock id="i-531401c64ac9e2a4">Hänvisande till att jag den 26 november 1937 av Kungl. Maj:t beviljats tjänstledighet från mina ämbetsgöromål för hälsans vårdande fr. o. m. 29 november t. o. m. 28 februari, får jag härmed vördsamt anhålla om ledighet från riksdagsarbetet intill sistnämnda datum.</textBlock>
  </contentBlock>
  <contentBlock page="5" id="i-52df770deef14fa5">
    <textBlock id="i-52521df5d94326e5">Storlien den 8 januari 1938. Rickard Sandler.</textBlock>
  </contentBlock>
  <contentBlock page="5" id="i-16345617ff611b5a">
    <textBlock id="i-c263d708de321e28">Även de av herrar Schlyter och Sandler sökta ledigheterna beviljades.</textBlock>
  </contentBlock>
  <contentBlock page="5" id="i-95b6eef5e618ceff">
    <textBlock id="i-4639aef9a8906292">Ledighet från riksdagsgöromålen under innevarande dag beviljades slutligen herr Ekströmer, vilken anmält, att han vore av enskilda angelägenheter förhindrad att deltaga i dagens sammanträde.</textBlock>
  </contentBlock>
  <contentBlock page="5" id="i-60f8e41fac2d441b">
    <textBlock id="i-e8b378c3e27985b1">Anställdes val av talman; och utsågs därtill: herr Nilsson, Johan, i Kristianstad. ........--ssse-&gt; re &gt; med 143 röster.</textBlock>
  </contentBlock>
  <contentBlock page="5" id="i-4112ffa821ac36e3">
    <textBlock id="i-d33b656f5b043b90">Företogs val av förste vice talman; och utsågs därtill: herr Olsson, Olof, .sossessesecserererrrerrr rese ert tt ta med 118 röster.</textBlock>
  </contentBlock>
  <contentBlock page="5" id="i-81fa0a1ef9348a50">
    <textBlock id="i-f357eb6ec08fe7f1">Anställdes val av andre vice talman: och utsågs därtill: herr Nilsson, Petrus, i Gränebo. .......ssssoreerrrrr ret med 94 röster.</textBlock>
  </contentBlock>
  <contentBlock page="5" id="i-8776ac159b848fd7">
    <textBlock id="i-67062da59117a9af">Herr Lindhagen, som nu lämnade talmansplatsen, yttrade därvid till herr talmannen: Herr talman! Du har nu med samtliga avgivna röster återvalts</textBlock>
  </contentBlock>
  <contentBlock page="6" id="i-9a5da0d74f0b4f02">
    <textBlock id="i-228678c466228f78">Måndagen den 10 januari 1938. Nr 1. 2</textBlock>
  </contentBlock>
  <contentBlock page="6" id="i-0dd27d480476ddde">
    <textBlock id="i-1ecd2c417a01a900">till. Din viktiga befattning. Det återstår nu endast för mig att till Dig överlämna talmansklubban, denna brutala symbol, varmed Du skall med en skräll klubba igenom kammarens beslut. Vi veta emellertid, att Du liksom Dina föregångare förstår att lägga silkesvantar på denna handgångne medarbetare i dina befogenheter. Vi lyckönska oss vidare till att i talmanskapet fortfarande kunna se upp till en institution, som med reda leder propositionsordningen och med vänskap omfattar oss alla.</textBlock>
    <textBlock id="i-964d00f6e9226c86">Alla äro vi emellertid syndare inför Vår Herre. Respekt för gällande lag är ett gammalt svenskt budord. För kort tid sedan stadgades i riksdagens arbetsordning, att stim och oväsen icke fick förekomma under riksdagens förhandlingar. ”Talmännen hava av lojal hänsyn fortfarande ansett sig ej kunna undgå att hava överseende med dessa våra försyndelser. J ag får å egna och kamraters vägnar vördsamt hemställa, att fungerande talmännen för sådana fall lägga bort silkesvantarna. Jag vet, att detta också är nationens vilja.</textBlock>
  </contentBlock>
  <contentBlock page="6" id="i-7032d511d1b3c36c">
    <textBlock id="i-45b125c2ecf9299c">Herr talmannen intog talmansplatsen och yttrade:</textBlock>
    <textBlock id="i-a6011092d08df1ba">Herr ålderspresident, mina herrar! Då det stora förtroendet att vara första kammarens talman ånyo lämnats mig, anhåller Jag att härför få framföra mitt vördsamma tack och står det klart för mig, att den utfästelse jag tidigare givit uttryck åt att försöka motsvara edert förtroende icke får bortglömmas.</textBlock>
    <textBlock id="i-68833e3635988114">Vice talmännens tack för förnyat förtroende har Jag jämväl att enligt uppdrag uttala.</textBlock>
    <textBlock id="i-322fc7db1449cbfe">Kammarens personliga sammansättning har ändrats, i det att trenne avlidit, och dessutom ha icke mindre än 14 lämnat sina uppdrag. Alla ha vi anledning att minnas med tacksamhet och erkänsla.</textBlock>
    <textBlock id="i-86ff358bb8ebc997">Personliga förändringar äro oundvikliga, men att kammarens beslut alltjämt skola uppbäras av fosterlandets väl såsom en gemensam strävan därom är jag förvissad.</textBlock>
    <textBlock id="i-0f5d94f9c83fc08d">Jag hälsar såväl förutvarande som nytillkomna ledamöter välkomna och hoppas få förmånen av att vara innesluten i eder välvilja.</textBlock>
  </contentBlock>
  <contentBlock page="6" id="i-4a7bbed550b00e43">
    <textBlock id="i-9501d648cedb5357">På framställning av herr talmannen beslöt kammaren att nu företaga val av sekreterare.</textBlock>
  </contentBlock>
  <contentBlock page="6" id="i-65a33ed499ca193c">
    <textBlock id="i-352bdb7cd83f0001">Valet företogs, och befanns efter valförrättningens slut hava blivit till sekreterare utsedd: kanslirådet G. H. Berggren. ...sssooosss sas sasson lll. med 103 röster.</textBlock>
  </contentBlock>
  <contentBlock page="6" id="i-b3fc138bd22e4732">
    <textBlock id="i-91e023d153b7147a">Kanslirådet Berggren fick nu företräda, underrättades, att han blivit av kammaren vald till sekreterare, och övertog protokollsföringen.</textBlock>
  </contentBlock>
  <contentBlock page="6" id="i-6b23f823f6c52be6">
    <textBlock id="i-52d00dbbb41638ad">In fidem</textBlock>
  </contentBlock>
  <contentBlock page="6" id="i-b3d994a9c4b7b124">
    <textBlock id="i-d979b77b7094890c">Eric Carlén.</textBlock>
  </contentBlock>
  <contentBlock page="6" id="i-e6d40510bc26fab0">
    <textBlock id="i-f8b6e04610039288">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att tisdagen den 11 innevarande månad kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="7" id="i-a9ce42f889ad22e1">
    <textBlock id="i-2252086f469bb422">8 Nr 1. Måndagen den 10 januari 1938.</textBlock>
  </contentBlock>
  <contentBlock page="7" id="i-163119e35ef9878a">
    <textBlock id="i-6718bb879bd96a60">Herr talmannen meddelade, att till kammarens förfogande överlämnats 80 inträdesbiljetter till rikssalen vid riksdagens öppnande, och hemställde, att fördelning av dessa biljetter proportionellt i förhållande till ledamotsantalet i varje valkrets finge ske genom sekreteraren.</textBlock>
  </contentBlock>
  <contentBlock page="7" id="i-c4d4ece224aca550">
    <textBlock id="i-b1b33c2ddb55da02">Denna hemställan bifölls. Justerades ett protokollsutdrag för denna dag.</textBlock>
  </contentBlock>
  <contentBlock page="7" id="i-f5bfbb71e3616d64">
    <textBlock id="i-43583dda584f1eb8">Kammarens sammanträde avslutades kl. 12.12 på dagen.</textBlock>
  </contentBlock>
  <contentBlock page="7" id="i-1be81536ec840de5">
    <textBlock id="i-a4faf0ca0cfcfd97">In fidem G. H. Berggren.</textBlock>
  </contentBlock>
  <contentBlock page="7" id="i-b9d6309f88c8b297">
    <textBlock id="i-cf813f4998343f0e">Stockholm 1938. Kungl. Boktryckeriet, P. A. Norstedt &amp; Söner, 380293</textBlock>
  </contentBlock>
</protocol>
