<protocol id="prot-1928--fk--1">
  <contentBlock page="0" id="i-03266366607e6293">
    <textBlock id="i-602447f2b0a8b59d">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-0bd15f73f1927dcd">
    <textBlock id="i-5bc1c5fa24dbdc3f">1928. Första kammaren. Nr I.</textBlock>
  </contentBlock>
  <contentBlock page="0" id="i-eb0aa6d9d499afcf">
    <textBlock id="i-0c3fe2f3229d434f"> </textBlock>
  </contentBlock>
  <contentBlock page="0" id="i-58de266b7c4dd3d2">
    <textBlock id="i-44ccfb6688d607d6"> </textBlock>
  </contentBlock>
  <contentBlock page="0" id="i-458a386130f328a9">
    <textBlock id="i-ac6d3e9e7638954d">Sedan i kraft av $ 49 regeringsformen och $ 2 riksdagsordningen riksdagen sammankommit till lagtima möte här i huvudstaden tisdagen den 10 januari 1928, sammanträdde riksdagens första kammare i den uti riksdagens hus för kammaren anordnade samlingssal samma dag,</textBlock>
  </contentBlock>
  <contentBlock page="0" id="i-9ed38ff540e50ffd">
    <textBlock id="i-e740c971ed0c8c0e">Tisdagen den 10 januari, kl. 11 f. m.</textBlock>
  </contentBlock>
  <contentBlock page="0" id="i-26d0d9acf1eced07">
    <textBlock id="i-5a58fdb2ee662146">Herr Trygger framträdde till talmansbordet och yttrade: Ärade församling! Det är icke en nyhet för någon, att vi befinna oss i en allvarlig tid, under vilken allt mellan himmel och jord ställes under debatt. Att många värderika uppslag ges, är obestridligt, men man kan icke frigöra sig från det intrycket, att mycket kommer fram under omständigheter, som påminna om barnens lek att kasta sten i luften över spegelblank vattenyta. De fröjdas åt nedslagen och de cirklar, som allt större och större omgiva stenens nedfallspunkt, men de reflektera icke närmare över att ringarna bliva svagare och svagare för att slutligen förintas av vattnets jämviktssträvan. Ett dylikt i sig oskyldigt nöje, som innebär kraftförbrukning utan bestående resultat, utgör emellertid en verklig fara, om vad som kastas bort har ett eget värde eller ryckts loss ur ett sammanhang, i vilket det fyllt en nyttig uppgift.</textBlock>
    <textBlock id="i-c48f48fdac1ac6dc">Jag torde icke misstaga mig därom, att vad nu sagts har en viss tillämpning på samhällslivets område. Då frågan gäller ett rikes säkerhet och dess medborgares välgång, duger det icke att leka med dyrbara värden, och innan man försvagar den samhällsbyggnad man äger, måste man omsorgsfullt se till, att vad man har att sätta i stället kan skänka ökat värde åt det hela. Det är ett moraliskt imperativ, att man redan vid de nya idéernas framförande, men framför allt före deras förverkligande underkastar deras hållbarhet den grundligaste och mest samvetsgranna prövning.</textBlock>
    <textBlock id="i-4c228b43044b3d5e">En sådan plikt åligger enligt vår författning i hög grad riksdagens första kammare. Äger kammaren förutsättningarna för att fullgöra denna skyldighet mot fosterlandet? Mången besvarar denna fråga nekande. Ja, i våra dagar hör man ofta det uttalandet, att representationen överhuvud visar sig oförmögen att tillvarataga folkets intressen. Huru skulle man emellertid kunna råda bot härför?</textBlock>
    <textBlock id="i-1f8c277c399c37ca">Genom förändrade lagbestämmelser, säga somliga. För min del åter är Jag skeptisk i fråga om möjligheten för närvarande att vinna ett lyckligt resultat genom författningsändringar. Den nuvarande tidpunkten synes mig icke lämplig för försök i sådan riktning. En utväg, som däremot förefinnes, är, att folkrepresentanterna själva i största möjliga grad söka anpassa sig efter vad rikets och folkets väl kräver av deras fosterlandskärlek. Denna kammare har, huru meningarna än skiftat inom dess led, otvivelaktigt sökt visa sig vuxen den maktställning, som tillkommer kammaren. Genom att</textBlock>
  </contentBlock>
  <contentBlock page="0" id="i-b15b2aec9138af86">
    <textBlock id="i-f26f407f24f11834">Första kammarens protokoll 1928. Nr 1. 1</textBlock>
  </contentBlock>
  <contentBlock page="1" id="i-3f81672f4bfde228">
    <textBlock id="i-fa006118107eb50d">Nr 1.</textBlock>
  </contentBlock>
  <contentBlock page="1" id="i-a42ab40307fea219">
    <textBlock id="i-cf55f91a2bde34cf">2 Tisdagen den 10 januari.</textBlock>
  </contentBlock>
  <contentBlock page="1" id="i-4aac887eb21e97ca">
    <textBlock id="i-5b6f698c176c86de">stadigt ha för ögonen det ansvar inför nutid och eftervärld, som vilar på densamma, skall riksdagens första kammare, det är min tro, vinna ökad kraft att i handling omsätta sin bjudande plikt: allt för fosterlandet.</textBlock>
    <textBlock id="i-0e3f3e77cd23294b">Med dessa ord förklarar jag detta sammanträde öppnat.</textBlock>
  </contentBlock>
  <contentBlock page="1" id="i-045ace3110c259d1">
    <textBlock id="i-0517a4e04953a581">Sedan herr ordföranden därefter intagit talmansplatsen, tillkännagav herr ordföranden, att han på grund av bestämmelsen i $ 1 mom. 2 av kammarens ordningsstadga anmodat filosofie magistern Lode Wistrand att, till dess sekreterare blivit utsedd, föra kammarens protokoll ävensom att herr ordföranden för tillfället anställt kanslibiträden och vaktbetjäning till erforderligt antal.</textBlock>
  </contentBlock>
  <contentBlock page="1" id="i-60b373408d9ffe58">
    <textBlock id="i-f85b45d4dd5764cb">L Upplästes och lades till handlingarna följande från justitiedepartementet ankomna</textBlock>
  </contentBlock>
  <contentBlock page="1" id="i-ac23ff4c0fd4802c">
    <textBlock id="i-489a576b69071600">Protokoll, hållet inför statsrådet och chefen för justitiedepartementet den 3 januari 1928.</textBlock>
  </contentBlock>
  <contentBlock page="1" id="i-60a129c555f700b6">
    <textBlock id="i-3db519569fed4838">I anledning av stadgandet i $ 32 riksdagsordningen hade statsrådet och chefen för justitiedepartementet anmodat tre bland de av riksdagen valda fullmäktige i riksbanken och tre bland fullmäktige i riksgäldskontoret att närvara vid den granskning av riksdagsmannafullmakter, som skulle inför departementschefen verkställas innan årets lagtima riksdag sammanträdde; och infunno sig nu av fullmäktige i riksbanken herrar W. Philipson, L. Widell och E. Kristensson samt av fullmäktige i riksgäldskontoret herrar G. Kobb, E. Hallin och H. M. Bäckström.</textBlock>
    <textBlock id="i-49af7d19fc692b0a">Till justitiedepartementet hade insänts fullmakter dels för nitton personer, som vid val i september 1927 för vissa valkretsar utsetts till ledamöter av riksdagens första kammare under en tid av åtta år, räknade från och med den 1 januari 1928, dels ock för fyra personer, som, efter det tidigare valda ledamöter av kammaren avgått, vid nya röstsammanräkningar blivit utsedda att inträda i de avgångnas ställe. -</textBlock>
    <textBlock id="i-11af0c4a316daf0c">Vidare hade insänts en fullmakt för lantbrukaren Emanuel Lönnbom i Älmhult, vilken, sedan ledamoten av riksdagens första kammare för den valkrets, som består av Kalmar läns norra och södra landstingsområden samt Gotlands län, borgmästaren Axel Olof Rune avlidit, vid förrättning enligt 26 $ av lagen om val till riksdagen blivit utsedd att inträda såsom ledamot av nämnda kammare för tiden till den 1 januari 1928.</textBlock>
    <textBlock id="i-d5c4dc33dc3e4e1f">Enär tiden, för vilken Lönnbom blivit vald, numera gått till ända, undantogs denna fullmakt från granskning.</textBlock>
    <textBlock id="i-5838d1944b29df21">Vid granskning av övriga fullmakter framställdes icke någon anmärkning mot desamma. .</textBlock>
    <textBlock id="i-79e20aee673b1412">Protokoll över granskningen jämte förteckning å de granskade fullmakterna skulle tillika med dessa överlämnas till kammaren.</textBlock>
    <textBlock id="i-6215dcc89f87c428">I ämbetet:</textBlock>
  </contentBlock>
  <contentBlock page="1" id="i-c3ddf7ade40a33de">
    <textBlock id="i-1c861187e53ce8b8">Erik M. Kellberg. Den åberopade förteckningen lydde sålunda:</textBlock>
  </contentBlock>
  <contentBlock page="1" id="i-0c2d9041e45be30d">
    <textBlock id="i-5069995a012859c9">Förteckning å ledamöter av riksdagens första kammare enligt fullmakter granskade inför chefen för justitiedepartementet den 3 ianuari 1928.</textBlock>
  </contentBlock>
  <contentBlock page="1" id="i-351442698fcf35b6">
    <textBlock id="i-08e1dedd12b8ff59">Kalmar läns norra och södra landstingsområden samt Gotlands län.</textBlock>
  </contentBlock>
  <contentBlock page="1" id="i-e38c8511776922ea">
    <textBlock id="i-a4dc19b4ce6eec06">1. Redaktören Carl Gustaf Boberg i Mönsterås. 2. Lantbrukaren Carl Petrus Valdemar Nilsson i Gränebo.</textBlock>
  </contentBlock>
  <contentBlock page="2" id="i-5610ea08ba50a553">
    <textBlock id="i-9e53632c35100212">Tisdagen den 10 januari. 3 Nr 1.</textBlock>
  </contentBlock>
  <contentBlock page="2" id="i-328aa87cc79c9a21">
    <textBlock id="i-6847dbb504bd5e61">Lantbrukaren Sven Erik Andersson i Hägelåkra. Folkskolläraren Ruben Wagnsson 1 Oskarshamn.</textBlock>
    <textBlock id="i-796718f36077e321">Godsägaren Uno Wijkström i Marieholm.</textBlock>
    <textBlock id="i-f00f6d4d9e3426d4">Lantbrukaren Lars Gunnar Bodin i Grausne.</textBlock>
    <textBlock id="i-4a9d53dbfc22302b">F. d. landshövdingen Gustaf Wilhelm Alexander Roos i Visby.</textBlock>
  </contentBlock>
  <contentBlock page="2" id="i-6d2675eae936be56">
    <textBlock id="i-7aa8573ef10d8703">Älvsborgs län. 8. Redaktören Edvard Alkman i Stenkullen.</textBlock>
  </contentBlock>
  <contentBlock page="2" id="i-9f9f47fefac58be0">
    <textBlock id="i-d671affb8b473061">Skaraborgs län. 9. Godsägaren Ernst August Lundell i Torestorp. 10. Direktören Viktor Edward Larsson i Lerdala. 11. Handlanden Torsten Emanuel Ström i Lidköping. 12. Godsägaren Johan Fritiof Gustafson i Domö. 13. Lantbrukaren Ernst Wilhelm Svenson i Eskhult. 14. Lantbrukaren August Wilhelm Johansson i Lövholmen.</textBlock>
  </contentBlock>
  <contentBlock page="2" id="i-f6fe366ed8392d02">
    <textBlock id="i-259b046da6c19e3a">Kopparbergs län.</textBlock>
  </contentBlock>
  <contentBlock page="2" id="i-10ff29b9825c3778">
    <textBlock id="i-21d5f1ae5a463bee">15. Professorn Daniel Alfred Petrén.</textBlock>
    <textBlock id="i-eaad6ce90126d324">16. Landshövdingen Svante Herman Kvarnzelius i Falun. 17. Direktören Erik Dalberg i Borlänge.</textBlock>
    <textBlock id="i-f18cb4288707a9bd">18. Lantbrukaren Oskar August Ernfors i By.</textBlock>
    <textBlock id="i-858a393ceb859857">19. Handlanden Ernst Valdemar Äström i Hagalund.</textBlock>
    <textBlock id="i-79ed47c9597be90f">20. Statsrådet Ernst Emil Lyberg.</textBlock>
  </contentBlock>
  <contentBlock page="2" id="i-07606b0fd3bc5ab9">
    <textBlock id="i-5bdc348b4b4eddc7">Västernorrlands län och Jämtlands län.</textBlock>
    <textBlock id="i-9e25f5e9de9c6105">21. Läraren Anders Josef Granström i Timrå.</textBlock>
    <textBlock id="i-35c2a9e91cc7e290">22. Redaktören Ivar Teodor Vennerström i Sollefteå. Västerbottens län och Norrbottens län.</textBlock>
    <textBlock id="i-8274814e23258e1e">23. Grosshandlaren David Hansén i Gammelstad.</textBlock>
  </contentBlock>
  <contentBlock page="2" id="i-6613b03c9bf5908d">
    <textBlock id="i-bf77456dba2a1dd8">ND OGP 0</textBlock>
  </contentBlock>
  <contentBlock page="2" id="i-11eb77a2bbeb7cec">
    <textBlock id="i-4292fb15265ed780">Enligt $ 2 i ordningsstadgan för kammaren anställdes upprop av kammarens ledamöter, varvid såsom frånvarande antecknades:</textBlock>
  </contentBlock>
  <contentBlock page="2" id="i-3d6b0cd95993a976">
    <textBlock id="i-83dafb612c247834">herr Wohlin, greve Hamilton, herr Ingeström,</textBlock>
  </contentBlock>
  <contentBlock page="2" id="i-e078fc7579d0673b">
    <textBlock id="i-307c825d30db4a37">» S andler, » Lindhagen, &gt;» Asplund.</textBlock>
  </contentBlock>
  <contentBlock page="2" id="i-add6bd19275f80a9">
    <textBlock id="i-3e228aea010ea7c5">Följande till kammaren inkomna ansökningar upplästes:</textBlock>
  </contentBlock>
  <contentBlock page="2" id="i-365b5952931b4f12">
    <textBlock id="i-e559e91f01eebc4a">Radio Drottningholm göteborgradio 9/1 10, 15, första kammaren Sthlm.</textBlock>
  </contentBlock>
  <contentBlock page="2" id="i-985db2cab04cefd9">
    <textBlock id="i-2b0a9b4057a444a8">Anhåller ledighet 10—11 januari. Wohlin.</textBlock>
  </contentBlock>
  <contentBlock page="2" id="i-fad078d4b646a264">
    <textBlock id="i-52c48db1c2b26dc5">Till herr talmannen i riksdagens I kammare.</textBlock>
  </contentBlock>
  <contentBlock page="2" id="i-187708bcfea52af7">
    <textBlock id="i-c622ccdf1f6b207d">Undertecknad får härmed vördsamt anhålla om ledighet från riksdagsarbetet under riksdagens tre första dagar i och för ordnandet av enskilda angelägenheter.</textBlock>
    <textBlock id="i-51804a59070f4849">Ulricehamn den 8 januari 1928.</textBlock>
    <textBlock id="i-c87a0ea6975f5088">Axel Ingeström.</textBlock>
  </contentBlock>
  <contentBlock page="3" id="i-4a8f96d0b7d66279">
    <textBlock id="i-3d6fde48453c2886">Nr 1.</textBlock>
  </contentBlock>
  <contentBlock page="3" id="i-5aa402063775afcf">
    <textBlock id="i-806fa8495f441cda">4 Tisdagen den 10 januari.</textBlock>
  </contentBlock>
  <contentBlock page="3" id="i-1a7310bca4a418e3">
    <textBlock id="i-bf1f27472aa531c7">Till riksdagens första kammare.</textBlock>
  </contentBlock>
  <contentBlock page="3" id="i-0fd76e6f3047e099">
    <textBlock id="i-b1215a1da86dfd8a">Då jag på grund av offentligt uppdrag befinner mig utomlands vid tiden för riksdagens öppnande, får jag härigenom anhålla om ledighet från riksdagsgöromålen t. o. m. 21 januari.</textBlock>
    <textBlock id="i-47156ff9b1745d13">Stockholm den 10 dec. 1927. Vördsamt</textBlock>
  </contentBlock>
  <contentBlock page="3" id="i-2f6c3e22c326df44">
    <textBlock id="i-dc5be4bc05c6e950">Rikard Sandler. Till riksdagens första kammare.</textBlock>
  </contentBlock>
  <contentBlock page="3" id="i-94c9b4d086ae7af9">
    <textBlock id="i-33233e6cf6ddea8d">Undertecknad, som av tjänstegöromål är förhindrad inställa mig vid riksdagens början, får härmed vördsamligen anhålla om ledighet från riksdagsgöromålen under tiden 10—14 januari.</textBlock>
    <textBlock id="i-80317b3dea3c37c4">Luleå den 8 januari 1928.</textBlock>
    <textBlock id="i-30a0680f2aeeb466">C. I. Asplund.</textBlock>
  </contentBlock>
  <contentBlock page="3" id="i-4caae0d694729b77">
    <textBlock id="i-d0587f7b57bccaa6">Representant för Västerbottens och Norrbottens län.</textBlock>
  </contentBlock>
  <contentBlock page="3" id="i-3aa3cf97f2f605ec">
    <textBlock id="i-989acef717bf8905">De sålunda begärda ledigheterna beviljades.</textBlock>
  </contentBlock>
  <contentBlock page="3" id="i-d6ab3faff763999f">
    <textBlock id="i-13c62352fb36eb9d">Vidare upplästes följande inkomna läkarintyg:</textBlock>
  </contentBlock>
  <contentBlock page="3" id="i-943757843a06a332">
    <textBlock id="i-3579094ee1201ec4">Ledamoten av riksdagens första kammare, herr greve Hugo Hamilton är på grund av sjukdom (Myocardit) urståndsatt att under närmaste tiden deltaga 1 riksdagsarbetet.</textBlock>
    <textBlock id="i-65d462e11724f6e4">Intygas Högfors den 2 januari 1928.</textBlock>
  </contentBlock>
  <contentBlock page="3" id="i-fbf6cb5eebc208fa">
    <textBlock id="i-e3cfd8f2b5e383e7">A. Karlow. Lasarettsläkare Därjämte anmäldes förfall för herr Lindhagen. Anställdes val av talman, och utsågs därtill: greve Hamilton ........imessersserererrsrrrer ss reser rs resa med 137 röster. Företogs val av förste vice talman, och utsågs därtill: herr Lamm ........n Te (8 0 SUR 8 ÅR 0 AR OL ORK OR BOR NA OR NO 008 OS BR (SÅ med 124 röster. Anställdes val av andre vice talman, och utsågs därtill: herr Nilsson, N. AÅ.,i Kabbarp ........ (Ne 6 fö 08 0 Ga SEETEEEEERE med 115 röster.</textBlock>
  </contentBlock>
  <contentBlock page="3" id="i-b1e58437288b8d55">
    <textBlock id="i-09da0f6db03860f8">Herr Trygger, som nu lämnade talmansplatsen, yttrade därvid till herr förste vice talmannen: Herr förste vice talman! Jag ber att i eder säkra hand få överlämna denna talmansklubba; och jag uttalar samtidigt allas vår varma förhoppning, att greve Hamilton snart måtte med sin vanliga spänstighet intaga sin plats i vårt högt skattade presidium.</textBlock>
  </contentBlock>
  <contentBlock page="3" id="i-a931eccf9be90724">
    <textBlock id="i-fe6cfa6dfd982a1a">Herr förste vice talmannen intog talmansplatsen och yttrade: Herr ålderspresident, mina herrar! Först ber jag att få tacka för de älskvärda ord, som herr ålderspresidenten uttalat till mig.</textBlock>
  </contentBlock>
  <contentBlock page="4" id="i-8d197c21b6207c27">
    <textBlock id="i-b04cfc2402ba599d">Tisdagen den 10 januari. 5</textBlock>
  </contentBlock>
  <contentBlock page="4" id="i-983d4fb533f76641">
    <textBlock id="i-7d72077b7d0794c0">Så anhåller jag att å vice talmännens vägnar få framföra ett vördsamt tack för det förnyade förtroende, som kommit oss till del och som vi skola söka på bästa sätt motsvara.</textBlock>
    <textBlock id="i-0918fd16967c8ef2">Då jag sista tiden stått i livlig förbindelse både brevledes och telefonledes med vår högt värderade talman, ber jag att från honom till herrarna få framföra en hjärtlig hälsning. Han bad mig säga, att han icke utan en viss tvekan mottager återval såsom talman. Emellertid ville han avvakta, huru hans iråkade illabefinnande kommer att utveckla sig — han vistas för närvarande icke i Stockholm — och såvitt jag kunde förstå, hyste han hopp om att senare kunna intaga sin plats i kammaren. Jag är övertygad om att denna förhoppning, som nyss även uttalades av herr ålderspresidenten, livligt delas av hela kammaren. Tills så sker, få vi vice talmän företräda honom och bliva därför i ännu högre grad än eljest i behov av kammarens välvilja och överseende.</textBlock>
    <textBlock id="i-bae4a445a548246a">Till slut ber jag att få önska herrarna en god fortsättning på året och goda krafter för att lyckligt fullgöra riksdagsarbetet.</textBlock>
  </contentBlock>
  <contentBlock page="4" id="i-d920edbddfb69529">
    <textBlock id="i-dacf4f803fbab09f">Herr förste vice talmannen anmälde, att någon ansökning till sekreterarebefattningen hos kammaren icke inkommit, och hemställde, huruvida kammaren behagade genast företaga val av sekreterare.</textBlock>
  </contentBlock>
  <contentBlock page="4" id="i-8811d70ae101dc43">
    <textBlock id="i-88098532823ec3c5">Sedan denna hemställan besvarats med ja, företogs valet, och befanns efter valförrättningens slut hava blivit till sekreterare utsedd:</textBlock>
  </contentBlock>
  <contentBlock page="4" id="i-b5e2771b42f2104b">
    <textBlock id="i-de9f6fd788f30dc6">förste kanslisekreteraren G. H. Berggren .. med alla avgivna eller 102 röster.</textBlock>
  </contentBlock>
  <contentBlock page="4" id="i-b9e9e1afbd1d1623">
    <textBlock id="i-c440e0b043a2e5e8">Förste kanslisekreteraren Berggren fick nu företräda, underrättades, att han blivit av kammaren vald till sekreterare, och övertog protokollsföringen.</textBlock>
  </contentBlock>
  <contentBlock page="4" id="i-4f6407c7ea159055">
    <textBlock id="i-ab466b059d80d6d0">In fidem Lode Wistrand.</textBlock>
  </contentBlock>
  <contentBlock page="4" id="i-057ca3cb7a2787a9">
    <textBlock id="i-69130727bab18775">Tillkännagavs, att Kungl. Maj:t låtit genom offentligt anslag bjuda och kalla riksdagens samtliga ledamöter att onsdagen den 11 innevarande månad kl. 11 f. m. infinna sig i slottskapellet samt, efter förrättad gudstjänst, enligt $ 34 riksdagsordningen begiva sig till rikssalen för att där inhämta vad Kungl. Maj:t hade att meddela riksdagen.</textBlock>
  </contentBlock>
  <contentBlock page="4" id="i-94a2303b1264eebc">
    <textBlock id="i-efc03dd20e59111c">Herr förste vice talmannen meddelade, att till kammarens förfogande överlämnats 75 inträdesbiljetter till rikssalen vid riksdagens öppnande, och hemställde, att fördelning av dessa biljetter proportionellt i förhållande till ledamotsantalet i varje valkrets finge ske genom sekreteraren.</textBlock>
  </contentBlock>
  <contentBlock page="4" id="i-4a1d2c170e2fb129">
    <textBlock id="i-2a454850a025c60f">Denna hemställan bifölls.</textBlock>
  </contentBlock>
  <contentBlock page="4" id="i-98d4e64ae12daae9">
    <textBlock id="i-b68bf013e3f55c92">Justerades ett protokollsutdrag för denna dag. Kammarens sammanträde avslutades kl. 11.59 e. m.</textBlock>
  </contentBlock>
  <contentBlock page="4" id="i-3e859de55c549dfd">
    <textBlock id="i-0c13bd3e311f954b">In fidem G. H. Berggren.</textBlock>
  </contentBlock>
  <contentBlock page="4" id="i-15edcb1cd897c1e8">
    <textBlock id="i-45edbabdcb9340b0">Nr 1.</textBlock>
  </contentBlock>
  <contentBlock page="5" id="i-da72c3084c32a889">
    <textBlock id="i-46c785b01d6310a4">Nr 1.</textBlock>
  </contentBlock>
  <contentBlock page="5" id="i-997f306515c2010a">
    <textBlock id="i-e1f9279abaa4b7c7">6 Onsdagen den 11 januari.</textBlock>
  </contentBlock>
  <contentBlock page="5" id="i-944d463df66eeb9e">
    <textBlock id="i-9b5bbb9acf14de48">Onsdagen den 11 januari.</textBlock>
  </contentBlock>
  <contentBlock page="5" id="i-b77b7b59cefd5b30">
    <textBlock id="i-b5a27cb2b3deaff1">Kammaren sammanträdde kl. 10.30 f. m.; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="5" id="i-e2effeddb1e9e9a8">
    <textBlock id="i-ff9f3f803f4646ae">Herr förste vice talmannen yttrade, att han efter samråd med andra kammarens talman finge föreslå, det första kammaren ville besluta att vid sammanträde torsdagen den 12 innevarande månad företaga följande val, nämligen</textBlock>
    <textBlock id="i-f7aa7036cbf6173b">dels av fyra ledamöter för att jämte talmannen tillsätta kammarens kansli och vaktbetjäning,</textBlock>
  </contentBlock>
  <contentBlock page="5" id="i-d4fa47e17a726f16">
    <textBlock id="i-e5f3c002db4cb16f">dels av tre ledamöter för att deltaga i talmansöverläggningarna, dels ock av två ledamöter att hava inseende över riksdagens kansli.</textBlock>
  </contentBlock>
  <contentBlock page="5" id="i-c3a36b59a3b48c6d">
    <textBlock id="i-a276259f820ed3e0">Detta förslag antogs.</textBlock>
  </contentBlock>
  <contentBlock page="5" id="i-a9b06cc0f7fb60d3">
    <textBlock id="i-ba38a13dd0779c7c">Herr förste vice talmannen yttrade vidare, att han, likaledes efter samråd med andra kammarens talman, finge föreslå, det första kammaren ville besluta att företaga vid sammanträde, som komme att hållas lördagen den 14 i denna månad, val av ledamöter och vid sammanträde nästkommande måndag val av suppleanter i de ständiga utskotten och utrikesnämnden.</textBlock>
  </contentBlock>
  <contentBlock page="5" id="i-c20b3794261cad2b">
    <textBlock id="i-f1c4585958c9baf3">Vad herr förste vice talmannen sålunda föreslagit bifölls.</textBlock>
  </contentBlock>
  <contentBlock page="5" id="i-6b870282b015508c">
    <textBlock id="i-b1bb5dcfb643ff46">Ordet lämnades härefter till herr andre vice talmannen, som anförde: Jag får hemställa, att första kammaren måtte besluta, att antalet suppleanter från denna kammare i de ordinarie utskotten skall utgöra: i konstitutionsutskottet 13, i statsutskottet 15, i bevillningsutskottet 13, i bankoutskottet 8, i första lagutskottet 8, i andra lagutskottet 11 och i jordbruksutskottet 8.</textBlock>
  </contentBlock>
  <contentBlock page="5" id="i-0062fbd27b826732">
    <textBlock id="i-4da9348c07f619e3">Denna hemställan bifölls.</textBlock>
  </contentBlock>
  <contentBlock page="5" id="i-98915c9725c08648">
    <textBlock id="i-4b4b2c9586a722b6">På hemställan av herr förste vice talmannen beslöt kammaren nu, kl. 10.34 f. m., att ajournera sina förhandlingar till kl. 10.45 f. m.</textBlock>
  </contentBlock>
  <contentBlock page="5" id="i-d3f8a0562bffd7c4">
    <textBlock id="i-cd275ece89bb00a3">Till åtlydnad av Kungl. Maj:ts kallelse avgingo herr förste vice talmannen och kammarens ledamöter kl. 10.45 f. m. till slottskapellet, där riksdagspredikan hölls av vice pastorn i Uppsala domkyrkoförsamling A. H. Anderberg. Efter gudstjänstens slut begav kammaren sig till rikssalen, i vilken även andra kammaren infann sig.</textBlock>
  </contentBlock>
  <contentBlock page="5" id="i-40121e11dde4bd1c">
    <textBlock id="i-d12707653c915450">Hans Maj:t Konungen kom tillstädes och öppnade riksdagen med det i protokollsbihanget införda tal, varefter hans excellens herr statsministern Ekman uppläste Kungl. Maj:ts berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="6" id="i-8c5a443f5dc38ff7">
    <textBlock id="i-8140779ea420becc">Onsdagen den 11 januari. 7</textBlock>
  </contentBlock>
  <contentBlock page="6" id="i-3386c8c6f4f9ce1c">
    <textBlock id="i-1b6c5c2db79f0735">Herr förste vice talmannen framträdde därpå och yttrade:</textBlock>
  </contentBlock>
  <contentBlock page="6" id="i-a255bfd07bd106d6">
    <textBlock id="i-13a7402f3ed5b297">Allernådigste konung, Eders Maj:t!</textBlock>
    <textBlock id="i-a9068a1582ccbe59">Då första kammarens talman icke är i tillfälle — såsom han önskat — att i dag träda inför tronen, tillkommer det mig att jämlikt grundlagens bud till Eders Moaj:t framföra kammarens undersåtliga vördnad.</textBlock>
    <textBlock id="i-a345779fecc420dd">För kammaren är det en stor tillfredsställelse att till denna undersåtliga vördnadsbetygelse kunna foga en varm lyckönskan. Tjugu år ha i dessa dagar förflutit sedan Eders Maj:t på detta rum första gången såsom konung hälsade svenska folkets valda ombud,</textBlock>
    <textBlock id="i-990cad45bbb06587">Inom denna tidrymd ligger världskriget. Förödande har det gått fram över folk och länder. Oerhörd har förlusten av människor och egendom varit. Svåra omvälvningar ha ägt rum i riken och stater. Och sedan freden väl var sluten, ha krigets efterverkningar länge gjort sig kännbart gällande. Inre oro härskar ännu inom många länder.</textBlock>
    <textBlock id="i-0964890980dfdfc7">Vårt land har lika litet som andra undgått att lida av kriget och dess följder. Men jämfört med andra Europas länder och folk ha vi dock i synnerligen hög grad blivit förskonade. Vi ha icke dragits in i världskrigets virvel.</textBlock>
    <textBlock id="i-e9814092adcaaf66">Med vår känsla av tacksamhet att så skett förena vi den uppfattningen, att detta i främsta rummet berott på den ständigt växande överensstämmelsen mellan konungens och folkets politiska uppfattning. I denna överensstämmelse ligger en stor trygghet. Må den därför fortfara även i framtiden!</textBlock>
    <textBlock id="i-f84343dd2a95bc8f">Landets ekonomiska ställning har under de senast gångna åren väsentligt förbättrats. För ytterligare framsteg krävas inre fredliga förhållanden. Eders Maj:t har ock i trontalet förebådat förslag till åtgärder som avse befrämjande av arbetsfreden.</textBlock>
    <textBlock id="i-b994c7026989f0a0">Jag är övertygad att, sin vana trogen, kammaren åt såväl denna som övriga under riksdagen förekommande frågor skall ägna allvarlig och samvetsgrann prövning och söka fatta för landet gagneliga beslut.</textBlock>
    <textBlock id="i-8da706fd68ae8b80">Kammaren deltager i den tillfredsställelse som Eders Maj:t känner över att i dag få emottaga hyllning av sin sonson, hertigen av Uppland.</textBlock>
    <textBlock id="i-fcda8b34e577ad12">Med uppriktig välgångsönskan till konung och konungahus anhåller första kammaren att till Eders Maj:t få frambära uttryck av oförändrad trohet och varm tillgivenhet.</textBlock>
  </contentBlock>
  <contentBlock page="6" id="i-2dc0a5551db4a88b">
    <textBlock id="i-3c425f1c38033a11">Sedan andra kammarens talman därefter i denna kammares namn till Hans Maj:t Konungen framfört andra kammarens undersåtliga vördnad, fingo talmännen vardera mottaga ett exemplar av Kungl. Maj:ts proposition nr 1, angående statsverkets tillstånd och behov under budgetåret 1928-—1929.</textBlock>
  </contentBlock>
  <contentBlock page="6" id="i-e160c3abedf91c56">
    <textBlock id="i-b179eedf6e2bed04">Härpå avlade Hans Kungl. Höghet Arvfursten, Hertigen av Uppland Sigvard Oscar Fredrik trooch huldhetsed till Hans Maj:t Konungen; varefter ceremonien å rikssalen avelutades och första kammaren enligt beslut, fattat före avende från samlingsrummet, åtskildes vid utgången från rikssalen kl. 12.37 på dagen.</textBlock>
  </contentBlock>
  <contentBlock page="6" id="i-096f49f552a581bc">
    <textBlock id="i-55ae99136ea5333e">In fidem G. H. Berggren.</textBlock>
  </contentBlock>
  <contentBlock page="6" id="i-39f1910f032476dc">
    <textBlock id="i-d3eed6624dcd1d01">Nr 1.</textBlock>
  </contentBlock>
  <contentBlock page="7" id="i-19bf41b15362c611">
    <textBlock id="i-c21674499f7f392e">Nr 1.</textBlock>
  </contentBlock>
  <contentBlock page="7" id="i-b5964dbd8d7e2f79">
    <textBlock id="i-785fc7f6dea51423">8 Toredagen den 12 januari.</textBlock>
  </contentBlock>
  <contentBlock page="7" id="i-a0d67032b3fbd7b2">
    <textBlock id="i-f6b606e11e1fca25">Torsdagen den 12 januari.</textBlock>
  </contentBlock>
  <contentBlock page="7" id="i-f47b41561644507b">
    <textBlock id="i-d639c880d9342c07">Kammaren sammanträdde kl. 11 f. m.; och dess förhandlingar leddes av herr förste vice talmannen.</textBlock>
  </contentBlock>
  <contentBlock page="7" id="i-b1429f58a88d25ef">
    <textBlock id="i-3b42dfd5f914ed1c">Herr statsrådet Pettersson avlämnade Kungl. Maj:ts proposition nr 5, med förslag till lag om ändring i vissa delar av lagen den 17 juni 1916 (nr 235) om försäkring för olycksfall i arbete.</textBlock>
  </contentBlock>
  <contentBlock page="7" id="i-fee2c0d82f204361">
    <textBlock id="i-91e445b7662f4a5d">Herr statsrådet Thyrén avlämnade</textBlock>
  </contentBlock>
  <contentBlock page="7" id="i-8daac04571c0da3c">
    <textBlock id="i-771c19b765ff45f3">dels Kungl. Maj:ts skrivelse om förordnande av en statsrådsledamot att utöva den befattning med riksdagsärenden, som enligt $ 46 riksdagsordningen tillkommer en ledamot av statsrådet;</textBlock>
  </contentBlock>
  <contentBlock page="7" id="i-bdfc2c7038e4555b">
    <textBlock id="i-538176096b68e946">dels ock Kungl. Maj:ts propositioner:</textBlock>
  </contentBlock>
  <contentBlock page="7" id="i-2224a72e659fbc1e">
    <textBlock id="i-e7de21b04498fad5">nr 2, med förslag till lag om ändrad lydelse av 3 8 i lagen den 27 juni 1896 om rätt till fiske m. m.;</textBlock>
    <textBlock id="i-d536b716ce5f2e2e">nr 3, med förslag till lag om ändrad lydelse av 27 kap. 5—7 och 13 $$ rättegångsbalken, m. m.; samt</textBlock>
    <textBlock id="i-f39bd22324d86784">nr 4, med förslag till lag om fortsatt tillämpning av lagen den 28 april 1926 om inskränkning i 1 rätten till inmutning inom vissa län.</textBlock>
  </contentBlock>
  <contentBlock page="7" id="i-1ff4c9072ad4aa58">
    <textBlock id="i-1e1ed7e78f8b19ca">Föredrogs och lades till handlingarna Kungl. Maj:ts nästlidna dag på rikssalen upplästa berättelse om vad i rikets styrelse sedan sista lagtima riksdags sammanträde sig tilldragit.</textBlock>
  </contentBlock>
  <contentBlock page="7" id="i-4e9cbaec1286672c">
    <textBlock id="i-31739c87d1e08c9f">Vid föredragning av Kungl. Maj:ts under gårdagen på rikssalen överlämnade proposition nr 1, angående statsverkets tillstånd och behov under budgetåret 1928—1929, blev densamma på begäran bordlagd.</textBlock>
  </contentBlock>
  <contentBlock page="7" id="i-4ec91663560badaa">
    <textBlock id="i-8613c23a386c7c0c">Föredrogs och hänvisades till statsutskottet riksdagens år 1927 församlade revisorers berättelse om verkställd granskning av statsverkets jämte därtill hörande fonders tillstånd, styrelse och förvaltning för tiden 1 juli 1926—30 juni 1927.</textBlock>
  </contentBlock>
  <contentBlock page="7" id="i-1b3866bd47af7b82">
    <textBlock id="i-b83566edc7ee28c3">Föredrogs och hänvisades till bankoutskottet riksdagens år 1927 församlade revisorers berättelse angående riksbanken.</textBlock>
  </contentBlock>
  <contentBlock page="8" id="i-3439696e57605d3b">
    <textBlock id="i-ef8c3e1709de4071">Toredagen den 12 januari. 9</textBlock>
  </contentBlock>
  <contentBlock page="8" id="i-96883f377336c0cd">
    <textBlock id="i-f682f1f3c3a50b77">Föredrogs och hänvisades till bankoutskottet riksdagens år 1927 församlade revisorers berättelse om granskningen av riksgäldskontorets tillstånd och förvaltning för tiden 1 juli 1926—30 juni 1927 m. m.</textBlock>
  </contentBlock>
  <contentBlock page="8" id="i-91429107ff6b8f0d">
    <textBlock id="i-26e86e243e85197e">Föredrogs och hänvisades till behandling av lagutskott justitieombudsmannens till innevarande riksdag avgivna ämbetsberättelse.</textBlock>
  </contentBlock>
  <contentBlock page="8" id="i-044ccc9db57ff5c1">
    <textBlock id="i-50e6192787c2e98e"> </textBlock>
  </contentBlock>
  <contentBlock page="8" id="i-b1c6da19ffb79ea6">
    <textBlock id="i-231aa320332472e8">Föredrogs och hänvisades till behandling av lagutskott militieombudsmannens vid innevarande riksmöte avgivna ämbetsberättelse.</textBlock>
  </contentBlock>
  <contentBlock page="8" id="i-2c484f0928daf82a">
    <textBlock id="i-3394e7c44d849be9">Företogs val av fyra ledamöter för att jämte talmannen tillsätta kammarens kansli och vaktbetjäning; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="8" id="i-b1bdfdde6955d8c8">
    <textBlock id="i-13eef7b75acd4e7f">herr Lamm «-..... es 02 a a sor tonlös Ps sor lön Ära ör föl AS söt OB Är BR TR STR med 90 röster, » Bergström, David -.....ssssessssorser esse reses » 90 » » Hansson, Sigfrid, ...s.sossesssseseerrrse re rr ert » 90 » &gt; Widell = =: ös sissi ens. See vis En Sd fe 8 äs ön SNR Ra » 90 »</textBlock>
  </contentBlock>
  <contentBlock page="8" id="i-bd8dc067565a829d">
    <textBlock id="i-e9fce1ea1aa30e81">Anställdes val av tre ledamöter för att deltaga i talmansöverläggningarna; och befunnos efter valförrättningens slut därtill hava blivit utsedda:</textBlock>
  </contentBlock>
  <contentBlock page="8" id="i-d1c002f0fec2dfb5">
    <textBlock id="i-598008c276a1e1f4">herr Bergström, David, ......s.sssesrosorsse ser ra med 51 röster, » Möller ....sosossoosssesesses ee rese sr er se ss ses &gt;» 51 »</textBlock>
  </contentBlock>
  <contentBlock page="8" id="i-fb0d8eee504492f4">
    <textBlock id="i-e1af59381ec31264">&gt; ITVRRÖT döda nr b se RR BR MKR RN RR RR As</textBlock>
  </contentBlock>
  <contentBlock page="8" id="i-dc471ab897335348">
    <textBlock id="i-2a71bcad66dfde70">Företogs val av två ledamöter att hava inseende över riksdagens kansli; och befunnos efter valförrättningens slut därtill hava blivit utsedda: herr von Geijer ........sssssrerrreserr error ror ra med 35 röster,</textBlock>
  </contentBlock>
  <contentBlock page="8" id="i-7ae3b4255072af39">
    <textBlock id="i-9772f3caa4533110">» Thulin ......sssesoscsssssseserr er sr rr or or ra » 35 &gt;»</textBlock>
  </contentBlock>
  <contentBlock page="8" id="i-b6eb402903a89615">
    <textBlock id="i-7a27c8cdfa58f52c">Föredrogs och lades till handlingarna Kungl. Maj:ts skrivelse med tillkännagivande, att Kungl. Maj:t förordnat statsrådet Sigurd Ribbing:att under innevarande lagtima riksdag utöva den befattning med riksdagsärenden, som jämlikt $ 46 riksdagsordningen tillkommer en ledamot av statsrådet;</textBlock>
    <textBlock id="i-a1be4a74691fe629">och skulle underrättelse om denna skrivelses innehåll genom utdrag av protokollet meddelas vederbörande utskott samt de ledamöter, som hava inseende över riksdagens kansli.</textBlock>
  </contentBlock>
  <contentBlock page="8" id="i-16b57c81b1d13abd">
    <textBlock id="i-09264d4fcbb2c659">. Vid föredragning av de vid sammanträdets början avlämnade kungl. propositionerna. hänvisades dessa, nr 2 till jordbruksutskottet och nr 3—5 till behandling av lagutskott.</textBlock>
  </contentBlock>
  <contentBlock page="8" id="i-cc3ec3938fc77be2">
    <textBlock id="i-254cca73c73c504d">Herr Ekman, Karl Johan, väckte en motion, nr 1, om dyrtidstillägg åt den hos riksdagen tillfälligt anställda personalen.</textBlock>
  </contentBlock>
  <contentBlock page="8" id="i-eee8167cb081304f">
    <textBlock id="i-fae5fbd4bfbc5a39">Motionen hänvisades till bankoutskottet.</textBlock>
  </contentBlock>
  <contentBlock page="8" id="i-6ab324982d2fd728">
    <textBlock id="i-5b8ee55685e730f6">Första kammarens protokoll 1928. Nr 1. 2</textBlock>
  </contentBlock>
  <contentBlock page="8" id="i-13b809cb15a0132d">
    <textBlock id="i-4217b61ddaa67f5d">Nr 1.</textBlock>
  </contentBlock>
  <contentBlock page="9" id="i-d94fdd57e36af3ef">
    <textBlock id="i-53cd99d649924876">Nr 1.</textBlock>
  </contentBlock>
  <contentBlock page="9" id="i-ae7bbd456ac4df64">
    <textBlock id="i-f653c6d19bb10996">10 Torsdagen den 12 januari,</textBlock>
  </contentBlock>
  <contentBlock page="9" id="i-63d84c6d6bfde711">
    <textBlock id="i-ce1fe2c61ca230d4">Herr andre vice talmannen erhöll på begäran ordet och yttrade: J ag får hemställa, att kammaren måtte besluta, att Kungl. Maj:ts proposition nr 1</textBlock>
  </contentBlock>
  <contentBlock page="9" id="i-0519bf6bbeab23f2">
    <textBlock id="i-ba2691406517fe3a">skall uppföras sist bland ärendena på föredragningslistan vid nästa sammanträde.</textBlock>
  </contentBlock>
  <contentBlock page="9" id="i-b429e20240e7a26e">
    <textBlock id="i-d1c896629519b152">| Denna hemställan bifölls.</textBlock>
  </contentBlock>
  <contentBlock page="9" id="i-cc2113b0cc035fc5">
    <textBlock id="i-743b4f41764c32bf">Justerades protokollsutdrag för denna dag, varefter kammarens sammanträde avslutades kl. 11.30 f. m,</textBlock>
  </contentBlock>
  <contentBlock page="9" id="i-bcc11a974381316f">
    <textBlock id="i-aad53fc8a3a1de10">In fidem G. H. Berggren.</textBlock>
  </contentBlock>
  <contentBlock page="9" id="i-37053d6df4a9b6da">
    <textBlock id="i-e429e8bd2c989d9e">Stockholm 1928. Kungl. Boktryckeriet, P. A. Norstedt &amp; Söner. z0058</textBlock>
  </contentBlock>
  <contentBlock page="9" id="i-b247618a45de3f9f">
    <textBlock id="i-94af1b20ebc32022">porr fras</textBlock>
  </contentBlock>
</protocol>
