<protocol id="prot-1939-urtima-fk--30">
  <contentBlock page="0" id="i-5e6bfe089ca314f8">
    <textBlock id="i-f5a25ac5c0d58921">RIKSDAGENS PROTOKOLL.</textBlock>
  </contentBlock>
  <contentBlock page="0" id="i-273752fb4980afcf">
    <textBlock id="i-25d473c82210d2f9"> </textBlock>
  </contentBlock>
  <contentBlock page="0" id="i-61de377fcb6b4eb7">
    <textBlock id="i-0aa03db309c96f26">1939. Första kammaren. Nr 30.</textBlock>
  </contentBlock>
  <contentBlock page="0" id="i-951c64c37b598a2a">
    <textBlock id="i-a580cb34d67438cc"> </textBlock>
  </contentBlock>
  <contentBlock page="0" id="i-0838d4052474e7d7">
    <textBlock id="i-2ac3ab817119679a">Måndagen den 8 januari 1940.</textBlock>
  </contentBlock>
  <contentBlock page="0" id="i-6a5779977f4b1508">
    <textBlock id="i-38c7dc544029ad61">Kammaren sammanträdde kl. 2 e. m.</textBlock>
  </contentBlock>
  <contentBlock page="0" id="i-e05897c463904f1e">
    <textBlock id="i-a513d61349e183be">Sedan kamrarna stannat i olika beslut rörande första särskilda utskottets i utlåtande nr 70 gjorda hemställan beträffande en av fullmäktige i riksgäldskontoret gjord framställning om anslag till anläggning av skyddsrum för riksdagens hus, företogs nu jämlikt $ 65 riksdagsordningen omröstning över följande av samma utskott i dess memorial nr 84 föreslagna samt av båda kamrarna godkända voteringsproposition:</textBlock>
  </contentBlock>
  <contentBlock page="0" id="i-9b335ce85404e48d">
    <textBlock id="i-342543f9e3b670ee">Den, som i likhet med första kammaren vill, att ovan omförmälda av fullmäktige 1 riksgäldskontoret gjorda framställning för närvarande ej må till någon riksdagens åtgärd föranleda, röstar</textBlock>
    <textBlock id="i-e635af17dde42ad6">Ja;</textBlock>
    <textBlock id="i-680855ec2fe9ecb2">Den, det ej vill, röstar</textBlock>
    <textBlock id="i-8fc5648affb4c73a">Nej:</textBlock>
    <textBlock id="i-8166718c7fc1ca02">Vinner Nej, har riksdagen i likhet med andra kammaren beslutat att till Riksdagens hus: Anläggning av skyddsrum å tilläggsstat I till riksstaten för budgetåret 1939/40 under trettonde huvudtiteln anvisa ett förslagsanslag av 433,000 kronor.</textBlock>
  </contentBlock>
  <contentBlock page="0" id="i-07cb30a56ef04267">
    <textBlock id="i-318da846f86c8ebe">Sedan efter given varsel kammarens ledamöter intagit sina platser och voteringspropositionen upplästs, verkställdes omröstningen medelst omröstningsapparat; och befunnos vid omröstningens slut rösterna hava utfallit sålunda:</textBlock>
  </contentBlock>
  <contentBlock page="0" id="i-d13905a51e6c1a71">
    <textBlock id="i-d2bbe181f917ade4">Ja — 85; Nej — 48. Därjämte hade 5 ledamöter tillkännagivit, att de avstode från att rösta.</textBlock>
  </contentBlock>
  <contentBlock page="0" id="i-31e438108f3578fd">
    <textBlock id="i-14403625684cae7a">Efter det protokoll över omröstningen blivit uppsatt, justerat och avsänt till andra kammaren, ankom därifrån ett protokollsutdrag, nr 245, som upplästes och varav inhämtades, att omröstningen därstädes utfallit med 86 ja och 106 nej, samt att båda kamrarnas sammanräknade röster befunnits utgöra 171 ja och 154 nej, vadan beslut i frågan blivit av riksdagen fattat i överensstämmelse med ja-propositionen.</textBlock>
  </contentBlock>
  <contentBlock page="0" id="i-88cceaf4d0bbc00b">
    <textBlock id="i-ee08ec50a26e2337">Föredrogs ånyo andra särskilda utskottets utlåtande nr 36, i anledning av Kungl. Maj:ts proposition med förslag till lag om vissa tvångsmedel vid krig eller krigsfara m. m.</textBlock>
  </contentBlock>
  <contentBlock page="0" id="i-8ca32c0ec215bb75">
    <textBlock id="i-cd0984eb4a1430fe">Genom en den 15 december 1939 dagtecknad, till andra särskilda utskottet hänvisad proposition, nr 96, hade Kungl. Maj:t under åberopande av propositionen bilagda i statsrådet och lagrådet förda protokoll föreslagit riksdagen dels att antaga ett vid propositionen fogat förslag till lag om vissa tvångsmedel vid krig eller krigsfara m. m., dels ock att samtycka till att Kungl. Maj:t meddelade sådant förordnande, som i 1 $ av lagen avsåges, att gälla tillsvidare.</textBlock>
  </contentBlock>
  <contentBlock page="0" id="i-5917e24980bd9615">
    <textBlock id="i-c6c73026eca3cc5e">Första kammarens protokoll vid urlima riksdagen 1939. Nr 30. 1</textBlock>
  </contentBlock>
  <contentBlock page="0" id="i-ff3b69d575f4d242">
    <textBlock id="i-7fe2df26698d3014">Lagförslag om vissa tvångsmedel vid krig eller krigsfara m. m.</textBlock>
  </contentBlock>
  <contentBlock page="1" id="i-a0fe7969ad250c8d">
    <textBlock id="i-b0754d977ef274c0">2 Nr 30. Måndagen den 8 januari 1940.</textBlock>
  </contentBlock>
  <contentBlock page="1" id="i-b41279bc6fe4f12b">
    <textBlock id="i-7a77be42e0c9f39a">Lagförslag om vissa tvångsmedel vid krig eller krigsfara m. m. (Forts.)</textBlock>
  </contentBlock>
  <contentBlock page="1" id="i-37ad4b95b38cd54b">
    <textBlock id="i-dcedcb4d98c020b2">I Kungl. Maj:ts förevarande lagförslag voro 1 och 2 $$ så lydande: 1 8.</textBlock>
  </contentBlock>
  <contentBlock page="1" id="i-09e0b36a8d8ea125">
    <textBlock id="i-ab651ddbf901dcdc">Vid krig eller krigsfara, vari riket befinner sig, eller eljest under utomordentliga, av krig föranledda förhållanden äger Konungen, när riksdagen ej är samlad, förordna, att vad i 2—6 $$ stadgas skall äga tillämpning; dock må förordnande, som nu sagts, ej meddelas med mindre Konungen låtit riksdagskallelse utgå eller riksdagen ändock skall sammanträda inom trettio dagar. Varder ej meddelat förordnande av nästföljande riksdag inom trettio dagar från riksdagens början gillat, skall detsamma efter utgången av nämnda tid upphöra att lända till efterrättelse.</textBlock>
    <textBlock id="i-7881949d1cf8a129">Prövas under tid, då riksdagen är samlad, förhållanden vara för handen, som 1 första stycket sägs, äger Konungen med riksdagens samtycke meddela förordnande, som där avses.</textBlock>
  </contentBlock>
  <contentBlock page="1" id="i-ee82bfe00494ed79">
    <textBlock id="i-0e3b2ca344d500e6">2 8;</textBlock>
    <textBlock id="i-9d7f2b693c7e8c9c">Där det finnes erforderligt för att hindra eller uppdaga brott mot 8 kap. strafflagen eller sådant brott mot 19 kap. samma lag, som kan skada rikets försvar eller folkförsörjning eller dess vänskapliga förbindelser med främmande makt, så ock eljest där det finnes erforderligt för att hindra, att förhållande, vars meddelande till. främmande makt kan föranleda skada som ovan sägs, kommer till obehörigs kännedom, eller för att vinna utredning om obehörigt utforskande av sådant förhållande eller om överbringande till obehörig av meddelande därom, må</textBlock>
    <textBlock id="i-31b2067ea4a3f2c9">föremål tagas i beslag eller sättas under förbud att säljas eller skingras;</textBlock>
    <textBlock id="i-6706e06b048952ef">husoch kroppsrannsakan verkställas;</textBlock>
    <textBlock id="i-95f900ec88fb9235">expediering av post-, telegraf-, järnvägseller annan försändelse inställas eller fördröjas eller försändelsens innehåll granskas och censureras; samt</textBlock>
    <textBlock id="i-1b4d0ff0e1f37029">expediering av telefonsamtal inställas eller fördröjas eller samtal avlyssnas eller ock telefonapparat för viss tid eller tillsvidare avstängas för samtal.</textBlock>
  </contentBlock>
  <contentBlock page="1" id="i-6abb86557348a4bb">
    <textBlock id="i-35d6528c4a02ff40">Utskottet, som icke funnit anledning till erinran mot de av Kungl. Maj:t framlagda förslagen, hade i det nu föreliggande utlåtandet hemställt,</textBlock>
  </contentBlock>
  <contentBlock page="1" id="i-c11911dc054511c7">
    <textBlock id="i-8de0624c55da3e7d">A) att det genom förevarande proposition framlagda förslaget till lag om vissa tvångsmedel vid krig eller krigsfara m. m. måtte av riksdagen bifallas; samt</textBlock>
  </contentBlock>
  <contentBlock page="1" id="i-0989814de4c6d991">
    <textBlock id="i-2dc6f04b1de80fdb">B) att riksdagen måtte samtycka till att Kungl. Maj:t meddelar sådant förordnande, som i 1 $ av lagen avses, att gälla tillsvidare.</textBlock>
  </contentBlock>
  <contentBlock page="1" id="i-93ae6edced3fb420">
    <textBlock id="i-0b6bbf6ffe0d2bde">Herr Lindhagen: Jag ämnar icke yrka avslag på utskottets hemställan, men jag ber att få erinra därom, att propositionen inkom den 20 december och att utskottet avgav sitt tillstyrkande utlåtande samma dag. Därmed har således den lagliga motionsrätten blivit avskaffad. Jag hade tänkt att motionera med några erinringar om att från riksdagens sida eller eljest några varningar skulle uttalas mot maktmissbruk, som i sådana här fall så lätt kommer till stånd i olika instanser. Det där lömska polislyssnandet i telefoner utan någon lag därom förekom här i Stockholm även under det förra världskriget i sammanhang med den s. k. fredskongressen.</textBlock>
    <textBlock id="i-a224fb970de0142c">Det är ingen sådan brådska, att inte med god vilja man skulle kunnat tillgodose motionsrätten och ändå få ärendet lika hastigt avgjort. Men nu gå vi att i skräck och olaga ordning fatta det beslut, som utskottet föreslår. Jag vill göra anmärkning mot det.</textBlock>
  </contentBlock>
  <contentBlock page="2" id="i-40e37d8bb9545dac">
    <textBlock id="i-4149b7212a60677b">Måndagen den 8 januari 1940. Nr 30. 3</textBlock>
  </contentBlock>
  <contentBlock page="2" id="i-36ca12ef119c7056">
    <textBlock id="i-bdec022e11a77579">Lagförslag om vissa tvångsmedel vid krig eller krigsfara m. m. (Forts.)</textBlock>
    <textBlock id="i-04f0655cd57e5135">Herr Linderot: Herr talman! Enligt detta lagförslag skall polismyndighet ha rätt att på blotta misstanken eller till och med utan misstanke låta en person sitta anhållen i trettio dagar och därefter, med särskilt tillstånd, i ytterligare trettio dagar. Detta medgivande för polismyndighet skulle väl vara den stora förändringen gentemot tidigare förhållanden.</textBlock>
    <textBlock id="i-dd56d0ceb538a534">Den lagstiftning vi redan ha är utan tvivel tillräcklig för beivrande av brott, som avses att bli beivrade enligt denna lag. Kap. 8 i strafflagen torde nämligen ge tillräckliga möjligheter för myndigheterna att i vanlig demokratisk ordning beivra alla brott, som kunna ha att göra med rikets säkerhet och vad därmed sammanhänger.</textBlock>
    <textBlock id="i-cfcebeb9d4eedab8">Troligen för att lugna vissa, som äro betänksamma inför det lagstiftningsraseri, som på slutet tyckes ha gripit urtima riksdagen, och för att lugna alla dem, som äro betänksamma inför alla dessa nya lagar, som rikta sig mot den personliga friheten här i landet, har man emellertid i pressen slagit fast, att den lag det här är fråga om egentligen bara skulle rikta sig mot det kommunistiska partiet och dess verksamhet, varför ingen skulle behöva känna sig på något sätt orolig för att något, som kan vara betänkligt, skall företas gentemot vanliga hederliga människor. Det är endast mot kommunistpartiet och dess föregivna landskadliga verksamhet, som denna lag riktar sig.</textBlock>
    <textBlock id="i-c3cd1892c4e88ecd">Jag ber att få säga, att bara denna pressprogaganda, som vill hävda, att man numera inte stiftar lagar, gällande för alla här i landet, utan att man stiftar lagar, gällande för vissa personer, grupper eller riktningar, bara denna pressprogaganda, säger jag, bör göra alla dem, som påstå sig ha en demokratisk inställning, mycket betänksamma. Förhållandet är nämligen det, att lagen inte kommer att handhas av dem, som skriva tidningsartiklarna i Svenska Dagbladet eller andra tidningar, utan lagen kommer att handhas av polismyndigheterna och de myndigheter i övrigt, som ha att vaka över lagarnas efterlevnad. Lagen kommer sålunda, alldeles oavsett att man försöker göra den</textBlock>
  </contentBlock>
  <contentBlock page="2" id="i-576694999b2f28f4">
    <textBlock id="i-c03b7bef8b212dc4">bara till en lag mot det kommunistiska partiet, i alla fall att gälla —— i den mån som vederbörande myndigheter anse sig böra tillämpa densamma — emot</textBlock>
  </contentBlock>
  <contentBlock page="2" id="i-9f5d142d503609f5">
    <textBlock id="i-c6e947df11ba8645">vem det vara månde i Sveriges land. Det ligger alltså för hela den svenska arbetarrörelsen en mycket stor fara i att det stiftas nya lagar med sådana oinskränkta fullmakter för polismyndigheterna som det här är fråga om. Jag vill för min del inte tro, att polismyndigheterna utan vidare komma att handskas så vårdslöst med denna nya lag, att någon omedelbar fara för den svenska arbetarrörelsen därigenom uppstår. Men då måste man ju fråga sig, varför riksdagen skall i, såsom herr Lindhagen sade, skräck och utan att iakttaga lagenliga former genomföra sådana lagar, som sedan kunna användas av godtycket i polismyndigheternas gestalt, när det behagar dessa polismyndigheter att använda dem.</textBlock>
    <textBlock id="i-80a65d8db11cf117">Jag hyser inga illusioner, herr talman, om att med mitt anförande här kunna påverka första kammarens beslut. Jag är ju fullt medveten om att jag här representerar styrkeförhållandet 1 mot 149 — ja, jag får härvidlag kanske göra ett undantag för herr Lindhagen, som, såvitt jag fattade honom rätt, dock yrkade avslag. Men även med instämmande från herr Lindhagens sida i mina synpunkter är det naturligtvis meningslöst att ingå i någon som helst detaljgranskning av föreliggande förslag. Jag vill bara ha använt detta tillfälle till att göra dessa allmänna reflexioner, vilka utmynna i en generell reservation mot hela detta lagprojekt, som också är absolut onödigt. Ni ha förut 1 det svenska demokratiska samhället kunnat bura in oss kommunister. Jag har själv avtjänat ett ganska hårt och långvarigt straffarbete. Inte bekymrade sig myndigheterna då för den delen så förfärligt mycket om att hitta på nya lagar. Det finnes så många möjligheter ändå att bura in oss 1 fängelse,</textBlock>
  </contentBlock>
  <contentBlock page="3" id="i-ba79bd2fd9339b61">
    <textBlock id="i-5e0fd895dce33656">4 Nr 30. Måndagen den 8 januari 1940.</textBlock>
  </contentBlock>
  <contentBlock page="3" id="i-ca73c9123f2e4f01">
    <textBlock id="i-329df2f52b9371e7">Lagförslag om vissa tvångsmedel vid krig eller krigsfara m. m. (Forts.) att det är alldeles onödigt att hitta på nya möjligheter därtill. Vi äro fullt beredda att redan på grundval av de gamla lagarna bli inburade när som helst.</textBlock>
    <textBlock id="i-af77018a318655f6">Jag har tagit till orda för att rikta framför allt socialdemokraternas uppmärksamhet på att man här visserligen siktar mot det kommunistiska partiet, men kommer att träffa sig själv och kommer att träffa fackföreningsrörelsen och folkliga frihetsrörelser överhuvud taget. Däri ligger faran. Jag har icke här tagit till orda för att beklaga det öde, som ni avse skall drabba kommunistiska partiet. I det fallet kan jag citera ett gammalt bibelord av någon, som vid ett tillfälle i Jerusalem mötte gråtande människor: »Gråt inte över mig, gråt över er själva och era barn!» Det är just med hänsyn till er själva och era barn jag skulle vilja, att ni bleve litet betänksammare, när det gäller dessa lagstiftningar, som nu blivit så populära.</textBlock>
    <textBlock id="i-998b4caa7a9ac69b">Jag ber, herr talman, att med de små randanmärkningar jag här gjort få ansluta mig till herr Lindhagens avslagsyrkande.</textBlock>
  </contentBlock>
  <contentBlock page="3" id="i-6e8ee8b64c9afbbe">
    <textBlock id="i-817cd9acf045d344">Herr Boman: Jag vill bara säga det, att herr Linderot har ingen som helst fullmakt att föra talan för arbetarrörelsen — det skulle i så fall möjligen vara för någon utländsk, men inte för den svenska. Om denna lagstiftning brister i något hänseende, så är det däri, att det inte skrives rent ut, att det är på tiden, att resoluta ingripanden ske mot de landsförrädiska uslingar, som vi ha att söka i de kommunistiska och nazistiska grupperna i vårt land.</textBlock>
  </contentBlock>
  <contentBlock page="3" id="i-3958a12d5b2300b9">
    <textBlock id="i-b5ce6bfb206a53a4">Häri instämde herr Härdin.</textBlock>
  </contentBlock>
  <contentBlock page="3" id="i-6f099089929715fc">
    <textBlock id="i-eafdc694219f4f06">Herr Linderot: Jag skall inte alls fresta herr talmannens bevågenhet med att ta upp en diskussion med herr Boman. Jag vill bara säga, att jag finner det ytterst malplacerat, att han kommer med det sämsta politiska gamängoch gangsterspråket ifrån politikens utkanter och ödemarker och försöker omplantera det i första kammaren. Han försöker i ett slags hysteri ta heder och</textBlock>
  </contentBlock>
  <contentBlock page="3" id="i-72728a7fa0fa48a3">
    <textBlock id="i-12e46ad3adab263c">ära av folk, som han inte kan och aldrig kommer att kunna ta heder och ära av.</textBlock>
  </contentBlock>
  <contentBlock page="3" id="i-6a9001d1ffa51762">
    <textBlock id="i-b942b99bb9bb3ed1">Herr Boman: Om mitt språk till äventyrs skulle störa herr Linderot, så får det väl antas bero därpå, att jag i många debatter med det kommunistiska partiets anhängare ute i landet givetvis inte kunnat undgå att få min språkliga kultur något nedsatt.</textBlock>
  </contentBlock>
  <contentBlock page="3" id="i-01c147cc4df4c07f">
    <textBlock id="i-ecfd4296c58f9fd2">Efter härmed slutad överläggning gjordes enligt de därunder förekomna yrkandena propositioner, först på bifall till samt vidare på avslag å vad utskottet i det nu ifrågavarande utlåtandet hemställt; och förklarades den förra propositionen, vilken förnyades, vara med övervägande ja besvarad.</textBlock>
  </contentBlock>
  <contentBlock page="3" id="i-a3c313303079a55c">
    <textBlock id="i-de1b1452bd97963e"> </textBlock>
  </contentBlock>
  <contentBlock page="3" id="i-7ebded953e76852d">
    <textBlock id="i-b6042c8c9e78422d"> </textBlock>
  </contentBlock>
  <contentBlock page="3" id="i-29ab4e5eecb5fc1d">
    <textBlock id="i-c76e0e923fb8730d">Anmäldes andra särskilda utskottets förslag till riksdagens skrivelse, nr 112, till Konungen i anledning av Kungl. Maj:ts proposition med förslag till lag om vissa tvångsmedel vid krig eller krigsfara m. m.</textBlock>
  </contentBlock>
  <contentBlock page="3" id="i-2c35c324a6c420ed">
    <textBlock id="i-cee7a041f72b709d">Skrivelseförslaget godkändes under förutsättning att utskottets hemställan i utlåtande nr 36 bifölles även av andra kammaren.</textBlock>
  </contentBlock>
  <contentBlock page="3" id="i-ac94c11478cf878f">
    <textBlock id="i-6c0cfd29a5e9b2b5">Anmäldes och godkändes första särskilda utskottets förslag till riksdagens skrivelse, nr 101, till fullmäktige i riksgäldskontoret i anledning av fullmäk-</textBlock>
  </contentBlock>
  <contentBlock page="4" id="i-db7eacb749863015">
    <textBlock id="i-52868ce5da464cb9">Måndagen den 8 januari 1940. Nr 30. 5</textBlock>
  </contentBlock>
  <contentBlock page="4" id="i-216813e0d2ab1fc8">
    <textBlock id="i-06c4ebefea10a01d">tiges förslag rörande anordnande av bombsäkra skyddsrum m. m. för riksdagshuset.</textBlock>
  </contentBlock>
  <contentBlock page="4" id="i-53ff1c5c1e7d8184">
    <textBlock id="i-93fdd22d71bfd4a1">Justerades protokollsutdrag för denna dag, varefter kammarens sammanträde avslutades kl. 2.27 e. m.</textBlock>
  </contentBlock>
  <contentBlock page="4" id="i-466a4a0bc59f88a6">
    <textBlock id="i-527efe175d8a7078">Tn fidem G. H. Berggren.</textBlock>
  </contentBlock>
  <contentBlock page="5" id="i-76596709a8730bc4">
    <textBlock id="i-432e192a66fe8bb7">6 Nr 30. Tisdagen den 9 januari 1940.</textBlock>
  </contentBlock>
  <contentBlock page="5" id="i-692fab83690a5d4f">
    <textBlock id="i-50adb90565145d2c">Tisdagen den 9 januari 19140.</textBlock>
  </contentBlock>
  <contentBlock page="5" id="i-c6ade8edd06eadf3">
    <textBlock id="i-f98d4c9c0b2642ea">Kammaren sammanträdde kl. 11 f. m.</textBlock>
  </contentBlock>
  <contentBlock page="5" id="i-c034d6d1345a2562">
    <textBlock id="i-c014fe792bacbf4f">Anmäldes och godkändes riksdagens kanslis förslag till Sveriges riksdags beslut å innevarande urtima riksmöte.</textBlock>
  </contentBlock>
  <contentBlock page="5" id="i-0beee31ccabcf64a">
    <textBlock id="i-3647818383349c69"> </textBlock>
  </contentBlock>
  <contentBlock page="5" id="i-e1844bb7dc801a05">
    <textBlock id="i-04426bd9e8813e49">Justerades ett protokollsutdrag för denna dag.</textBlock>
  </contentBlock>
  <contentBlock page="5" id="i-7dbd2c9ed04fafc3">
    <textBlock id="i-da4a584e7f6eb44b">Hans excellens herr ministern för utrikes ärendena Ginther avlämnade Kungl. Maj:ts skrivelse, nr 97, angående förordnande av statsrådsledamöter att uppläsa Kungl. Maj:ts beslut om avslutande av urtima riksdagen.</textBlock>
  </contentBlock>
  <contentBlock page="5" id="i-5cdf22c2cff6f7a2">
    <textBlock id="i-f1304a1e2aeb47c2">Av nämnda kungl. skrivelse, som nu föredrogs, inhämtades bland annat, att Kungl. Maj:t förordnat hans excellens herr ministern för utrikes ärendena Gänther att i första kammaren uppläsa Kungl. Maj:ts öppna brev i ämnet.</textBlock>
  </contentBlock>
  <contentBlock page="5" id="i-fc6b18ab54ae4edf">
    <textBlock id="i-d9961afbe8fa70c2">Med anledning härav lämnades ordet till hans excellens herr ministern för utrikes ärendena Ginther, som i enlighet med det honom givna uppdraget uppläste Kungl. Maj:ts öppna brev nr 98, enligt vilket urtima riksdagen skulle avslutas denna dag.</textBlock>
  </contentBlock>
  <contentBlock page="5" id="i-25f203c30306969e">
    <textBlock id="i-1d6da9c7bdf0f320">Herr Nilsson, Johan, i Kristianstad yttrade: Mina herrar! Vi avsluta ett riksdagsarbete, som fortgått under en oviss spänning. Att inte kunna överblicka ens den närmaste framtidens situationer och därav följande krav medför att framlagda förslag och de beslut, som i anslutning därtill av riksdagen fattas, icke med någon större säkerhet kunna påräknas vara tillfyllest och måhända inte heller så tillrättalagda, att de täcka vad som kan komma att visa sig ofrånkomligt; detta för med sig, att man inte får bliva förvånad, om nya förslag till ändringar snarast framkomma, som efter prövning få lägga till rätta vad som eventuellt kan vara felkalkylerat. Ingen kan under nuvarande dystra förhållanden framkomma med någonting, som kan förtjäna omdömet: detta är det enda rätta.</textBlock>
    <textBlock id="i-da542f39c62fbcf1">Men ett sådant konstaterande innebär inte, att man icke är förpliktad att omsorgsfullt överväga allt, som kan trygga landets och folkets välfärd.</textBlock>
    <textBlock id="i-179b1f6d5e948337">Denna urtima riksdag har icke underlåtit att fullgöra sina tunga plikter. Vi ha i stort sett stått eniga i det väsentliga. Vi få inte misströsta, inte sluta upp att hoppas.</textBlock>
    <textBlock id="i-61974baa130e72d8">Och så till sist ett varmt tack för den välvilja och det förtroende, som talmannen fått åtnjuta under den nu gångna riksdagen!</textBlock>
  </contentBlock>
  <contentBlock page="5" id="i-d0cce5a11c68d66d">
    <textBlock id="i-73f4eabe2d1e45be">Detta tal besvarades av herr Lindhagen i följande ordalag: Herr talman! Den tyske diktatorn Bismarck summerade uppriktigt vid ett tillfälle sina upplevelser sålunda: »Aldrig ljuges det så mycket som före ett val, under ett krig och efter en jakt.» Ledaren av den forna svenska stormaktspolitiken</textBlock>
  </contentBlock>
  <contentBlock page="6" id="i-6bb0e072beaa8d4f">
    <textBlock id="i-836876ab2d082ae6">Tisdagen den 9 januari 1940. Nr 30. 7</textBlock>
  </contentBlock>
  <contentBlock page="6" id="i-3e5074b0616ef443">
    <textBlock id="i-92e0ecda746122ee">Axel Oxenstierna bekände en gång: »Om du visste, min son, med huru liten vishet världen regeras!» Den germanska andens heros Goethe lär ha gått bort från en mörk tid med de sista orden: »Ljus, mera ljus!»</textBlock>
    <textBlock id="i-67c17f5d9efb7da2">Enahanda förljugenhet, fåvitskhet och mörkläggning ruvar i dag våldsamt över världen med Europa som föregångare. Upphovet till detta onda i världshistorien är stormakters odödliga bältesspänning för uppehälle åt sina överbefolkningar på varandras och även mindre länders bekostnad i förening med deras rivalitet om besittningar och privilegier i Asien och Afrika. Småstater äro icke heller kostföraktare. De ha sedan gammalt ofta ingenting emot att bli »större», att ur stormakters segerfreder, ödesbestämt avlösande varandra, eller annorledes inhösta herravälden över främmande nationaliteter, trots att det måste börja med slitningar och lätteligen slutar med katastrofer.</textBlock>
    <textBlock id="i-f7fe1a099ba2b790">Under europeiska stormaktskrig gäller det nu för världsdelens småstater att vara »neutrala». Ett konststycke, som icke är mycket värt inför de storas förklarliga, om än icke försvarliga hänsynslöshet även mot de neutrala i kampen på liv och död.</textBlock>
    <textBlock id="i-481b12cb0f878636">Av nuets Ragnarök fascinerades vi i urtima riksdagen att anse vapnen i vår epok ensamma representera världsordningen med bombflygplanen som världens verkliga herrar, denna vetenskapens triumf och världshistoriens skamligaste barbari. Inför ett sådant skeppsbrott spelar anden, som ensam gör levande, icke någon roll. Och sanningens makt, som allena kan göra oss fria, kaserneras i människornas samveten med förbud att träda fram ur sitt gömställe med goda gärningar.</textBlock>
    <textBlock id="i-d65c70c1f2507867">Vi ha sålunda under urtiman väsentligen begränsat oss till upprustningar av skilda slag.</textBlock>
    <textBlock id="i-d501a30586d6e032">Sistone framlades den 20 sistlidne december för urtiman en proposition med vissa för vårt statsskick okända tvångslagar, och samma dag tillstyrktes propositionen av urtimans andra särskilda utskott, med upphävande således av motionsrätten, vars tryggande väl kunnat med sansad vilja upprätthållas utan äventyrligt uppskov. Åtskilligt har bort få sägas i riksdagen om förekommande av tvångslagarnas missbruk. Men andra kammarens enhälliga tumme vid sekelskiftet på det administrativa godtycket är väl föråldrad i vår tid.</textBlock>
    <textBlock id="i-932a5acf5bfb44d5">Menige organiserade fredsaktivister och andra kunna icke godtaga såsom tillbörlig svensk utrikespolitik inför nödläget och farorna urtimans ensidiga krigsförberedelser. Den som inför en sådan situation griper bara till svärd, kommer lättare att även förgås med svärd.</textBlock>
    <textBlock id="i-ba7e8e84b6618dc7">Vi hålla före och kräva att vid sidan av förtvivlade nödåtgärder Sverige, och helst även Norden, såsom neutrala gå fram tillika för världsfreden. Det gäller att till stöd för vår frihet mobilisera även sanningens makt. Det gäller med andra ord att icke i de partipolitiska busksnåren även gömma undan för folken de odödliga kraven på en internationell rättsordning med lodande av de drupgående orsakerna till rustningar och krig samt de imperativa botemedlen.</textBlock>
    <textBlock id="i-e49eeda73c6792ac">Till denna självrannsakan inför det oundvikligaste ha vi, såvitt jag förstår, i urtiman i stort sett vänt ryggen. Endast högerns ordförande Domö efterlyste i första kammarens första remissdebatt jämväl »folkförsoning» med instämmande av en socialdemokrat. Även nämnda kammare har sedan varit lyhörd för tidens sannskyldiga maningar samt bifallit två interpellationer i förenämnda angelägenhet. Från regeringen ha vederbörande statsråd meddelat under hand, att de ej ämna besvara interpellationerna. Icke heller en senare s. k. fråga i ämnet har ansetts böra föranleda något svar. Även i Norge och Danmark höjas dock röster för att förberedelser till freden upptagas på dagordningarna vid sidan av vapnen och ekonomiska upprustningar.</textBlock>
    <textBlock id="i-31a43eb59bdf0425">Urtima riksdagen har nu fullgjort vad den ansett sig förmå. Vi ha hyllat</textBlock>
  </contentBlock>
  <contentBlock page="7" id="i-548cd628ee835e83">
    <textBlock id="i-f64e2ce3f2ba19f4">8 Nr 30. Tisdagen den 9 januari 1940.</textBlock>
  </contentBlock>
  <contentBlock page="7" id="i-b8af3b9214af3717">
    <textBlock id="i-4f122af1fc0c76f0">vapnen, urspårat i officiell nitälskan även för freden, grundmurat i skräck och olaga ordning diktaturer här och där med förfogande över nya våldslagar.</textBlock>
    <textBlock id="i-3c922a8404e23c4e">I morgon träder till en lagtima riksdag. Redan namnet uppfordrar att då i vår utrikespolitik skatta något även åt Sveriges grundlag sedan hedenhös, nämligen »land skall med lag byggas», och således även världen. En formulering, som i domareeden förstärkts med ett löfte att döma efter Guds och Sveriges lag, således i första rummet efter det individuella samvetets och dess överbyggnad världssamvetets tillskyndelser.</textBlock>
    <textBlock id="i-88d56b7f27c68d0b">Med dessa påminnelser, herr talman, även om freden får jag till sist frambära kammarens erkänsla för vår talmans rättframma väsende och skicklighet att leda våra förhandlingar.</textBlock>
  </contentBlock>
  <contentBlock page="7" id="i-96353bf3c1dfa51f">
    <textBlock id="i-5658e90feae98a49">Kammarens ledamöter åtskildes härefter kl. 11.13 f. m.</textBlock>
  </contentBlock>
  <contentBlock page="7" id="i-2cb30f6e6344aec6">
    <textBlock id="i-38a7c2895318c124">In fidem G. H. Berggren.</textBlock>
  </contentBlock>
  <contentBlock page="7" id="i-dcd746f6d7e8b6fa">
    <textBlock id="i-dc3e1bdf47af752f">Stockholm 1940. Kungl. Boktryckeriet P. A. Norstedt &amp; Söner. 400208</textBlock>
  </contentBlock>
</protocol>
