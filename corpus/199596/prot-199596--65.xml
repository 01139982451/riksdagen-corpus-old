<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--65</head>
          <docDate when="1995">1995</docDate>
        </div>
      </front>
      <body>
        <div>
          <note xml:id="i-0911ce5fe2105c9d-0">
            Det justerade protokollet beräknas utkomma om 3 veckor
          </note>
          <note xml:id="i-074dc427d5dfa560-0"/>
          <note xml:id="i-aca6e47c73c3c21c-0">
            ________________________________________________________________________
          </note>
          <note xml:id="i-02dfcdd1ef47ba7a-0">
            1 § Anmälan om kompletteringsval till vissa utskott
          </note>
          <note xml:id="i-5fd736ce45e5e69c-0">
            Andre vice talmannen meddelade att Centerpartiets riksdagsgrupp
            fr.o.m. den 11 mars
          </note>
          <note xml:id="i-ef10d3611d95655a-0">
            dels under Helena Nilssons ledighet anmält hennes ersättare Anna
            Corshammar-Bojerud som suppleant i utrikesutskottet,
          </note>
          <note xml:id="i-b6ed9e2794bfd03d-0">
            dels under Marie Wiléns ledighet anmält hennes ersättare Rolf
            Edlund som suppleant i utbildningsutskottet.
          </note>
          <note xml:id="i-6d35b934bdf2dc8a-0">
            Andre vice talmannen förklarade valda till
          </note>
          <note xml:id="i-23b2af079ffd6188-0">
            suppleant i utrikesutskottet
          </note>
          <note xml:id="i-28bb38b9c74ce2f4-0">
            Anna Corshammar-Bojerud (c)
          </note>
          <note xml:id="i-eb3ac85e74333090-0">
            suppleant i utbildningsutskottet
          </note>
          <note xml:id="i-87b47b6d741f58ac-0">
            Rolf Edlund (c)
          </note>
          <note xml:id="i-23e4ec2e844fd003-0">
            2 § Svar på interpellation 1995/96:99 om förfalskade pass
          </note>
          <note xml:id="i-432d607a15ece394-0">
            Anf. 1 Justitieminister LAILA
          </note>
          <note xml:id="i-f35018017c643e8a-0">
            FREIVALDS (s)
          </note>
          <note xml:id="i-d71d88be37c5d4fa-0">
            Fru talman! Lennart Fridén har frågat mig vilka åtgärder jag
            tänker vidta för att förbättra säkerheten på passen och i avvaktan
            därpå förbättra kontrollmöjligheterna vid våra gränser.
          </note>
          <note xml:id="i-a4787f97ecf5f48c-0">
            Den nuvarande svenska passboken infördes år 1989. Den är betydligt
            svårare att manipulera och förfalska än sin föregångare. Vid tidpunkten
            för införandet ansågs den av Statens kriminaltekniska laboratorium
            mycket svår att förfalska, och den är jämfört med många andra
            europeiska pass fortfarande mycket bra. Dess värre har det visat
            sig att den laminering som finns i passet inte alltid utgör en
            tillräcklig säkerhet. Skickliga förfalskare har med tiden lärt
            sig att lyfta laminatet och ändra på personuppgifter i passboken.
          </note>
          <note xml:id="i-835a55c52f7d743c-0">
            Rikspolisstyrelsen är den myndighet som bestämmer hur passboken
            mer i detalj skall vara utformad för att bl.a. vara svår att förfalska.
            På Rikspolisstyrelsen har man nyligen börjat utreda hur passet
            skall kunna bli mer säkert. Samtidigt skall rutinerna och kontrollerna
            vid själva ansökningstillfället ses över.
          </note>
          <note xml:id="i-6cb6962dded1ed38-0">
            Utredningen är inte bara föranledd av att passens säkerhet bör
            förbättras utan även av att passboken till
          </note>
          <note xml:id="i-62b94e4c34a99d2a-0">
            1998 måste anpassas till EU-standard.
          </note>
          <note xml:id="i-48b292040483b4f8-0">
            Genom att passboken förses med bättre laminering och genom att
            andra säkerhetshöjande åtgärder genomförs räknar Rikspolisstyrelsen
            med att antalet förfalskade och manipulerade pass skall minska
            och den felaktiga användningen av pass som kan misstänkas förekomma
            kraftigt begränsas.
          </note>
          <note xml:id="i-f025c3ad414ed319-0">
            Att göra en säkrare passbok löser emellertid inte alla problem.
            Det gäller, precis som Lennart Fridén föreslår, att förbättra
            möjligheterna att kontrollera passet. Redan i dag finns möjlighet
            för polisen att via sina terminaler vid gränsorterna kontrollera
            om ett pass anmälts stulet eller förkommet.
          </note>
          <note xml:id="i-e0ab7ac45436f927-0">
            Vidare förhandlar Sverige för närvarande om anslutning till Schengenkonventionen
            och därmed medlemskap i Schengensamarbetet. Ett medlemskap kommer
            att ge tillgång till ett datoriserat informationssystem - Schengen
            Information System. I detta databaserade register kommer medlemsländerna
            att kunna lämna uppgifter bl.a. om stulna och förkomna pass.
          </note>
          <note xml:id="i-f2795db5ded51eba-0">
            Slutligen några ord om att en person kan få flera pass utfärdade
            till sig under kort tid.
          </note>
          <note xml:id="i-44bc45b5f3c087f1-0">
            Det är en grundlagsskyddad rättighet att lämna riket (RF 2:8).
            Den rättigheten får begränsas enligt lag men endast på vissa grunder.
            En svensk medborgare är skyldig att ha pass vid resa utomlands
            utom i vissa reglerade undantagsfall. En svensk medborgare har
            också rätt att erhålla pass på ansökan. Begränsningar finns stadgade
            bl.a. för personer som är berövade friheten och personer som inte
            är myndiga eller som är underkastade tvångsvård.
          </note>
          <note xml:id="i-a1fff5da6bcdc2f2-0">
            En svensk medborgare har således rätt att i de flesta fall få
            ett pass. Att någon slarvar bort sitt pass eller blir bestulen
            skall naturligtvis inte hindra vederbörande att få ett nytt pass.
            Problemet är, precis som
          </note>
          <note xml:id="i-8a0735fab8f2c79a-0">
            Lennart Fridén exemplifierar, att det finns personer som av olika
            skäl uppenbarligen utnyttjar systemet och ansöker om pass vid
            flera tillfällen under kort tid.
          </note>
          <note xml:id="i-ec8ad5fc41f66350-0">
            Mot detta måste samhället kunna reagera. Det finns inte någon
            anledning för samhället att ge samma fina service till den som
            av slarv eller av andra skäl vid upprepade tillfällen ansöker
            om nytt pass. En regeländring som ger passmyndigheterna möjlighet
            att handlägga dessa ärenden extra noga försämrar naturligtvis
            servicen för den enskilde men ökar möjligheten till kontroller.
            Ökade kontroller innebär att fler som inte är berättigade att
            erhålla nytt pass upptäcks. För att motverka missbruk kan jag
            också tänka mig att avgiften för ett nytt pass under det gamla
            passets giltighetstid skall kunna vara högre.
          </note>
          <note xml:id="i-52d8fbddb58e87f8-0">
            Jag kommer snarast att studera vilka möjligheter det finns att
            göra vissa regelförändringar. Utgångspunkten måste vara att den
            som är normalt skötsam skall ha en god service och få sitt pass
            snabbt och kvickt, men att den som belastar systemet får finna
            sig i att inte alltid få ett pass lika snabbt.
          </note>
          <note xml:id="i-533d957b4b9dc042-0">
            Anf. 2 LENNART FRIDÉN (m)
          </note>
          <note xml:id="i-43450e31928a6ada-0">
            Fru talman! Jag får tacka statsrådet för svaret på min interpellation.
          </note>
          <note xml:id="i-edbeaff0d9aef925-0">
            Det känns litet konstigt att bo i ett land där banker och post
            inte accepterar det av vederbörande myndighet utfärdade passet
            som legitimationshandling. Jag trodde att det här skulle upphöra
            när det nya kom.
          </note>
          <note xml:id="i-1965955667d5ab17-0">
            Men ganska snart visade det sig att man också från det hållet
            insåg att det inte var så välbeställt med säkerheten.
          </note>
          <note xml:id="i-6e78792597a3982a-0">
            Häromveckan kunde vi se hur en förtvivlad representant för polisen
            framför TV-kamerorna talade om att mer än 1 000 pass per månad
            försvinner, förkommer eller sägs vara stulna. Det är uppenbart
            att passen sedan antingen används för att smuggla människor eller
            också, som tidigare varit förekommande, används utanför Sverige.
          </note>
          <note xml:id="i-da596d8bd4ae40aa-0">
            Ni kommer väl fortfarande ihåg hur DDR:s MFS-
          </note>
          <note xml:id="i-fd3ffe45222d1f0f-0">
            agenter med förkärlek reste omkring på svenska falska pass. De
            äkta lösenmärkena tvättades med jämna mellanrum ur pass när det
            gällde svenskar som passerade den statsbildningens gränser. Nu
            kan jag tänka mig att det är främst smugglare av individer och
            knark som gör goda affärer på våra ofullkomligheter.
          </note>
          <note xml:id="i-0595d6f41899fa52-0">
            Att döma av rapporter i både TV och tidningar har andra länder
            direkt framfört klagomål till Sverige över den bristande säkerheten.
          </note>
          <note xml:id="i-cd5da159adf8c3aa-0">
            I svaret nämns att en del inte kan få pass. Jag hoppas att de
            reglerna har skärpts efter det att en mycket omdiskuterad spion
            för ett antal år sedan lyckades få ett pass i sitt nya namn och
            därmed få sin flykt underlättad.
          </note>
          <note xml:id="i-fb20c3130c42a1ea-0">
            Statsrådet hänvisar här till möjligheten att höja avgifterna
            för att få nya pass. Men det har kanske inte så stor betydelse
            för den som tjänar 10 000-tals kronor på en insmugglad person.
            För den personen torde en höjning med några hundralappar inte
            betyda så mycket. Snarare höjs väl då också smugglartaxan.
          </note>
          <note xml:id="i-0a50c3ec8639d35f-0">
            Positivt är att statsrådets svar andas mer av möjligheter på
            kort sikt jämfört med vad som framkommit från polishåll. Jag hoppas
            att det är justitieministern som har mest rätt den här gången.
          </note>
          <note xml:id="i-ba8a09ae2ebb8fac-0">
            Anf. 3 Justitieminister LAILA
          </note>
          <note xml:id="i-f35018017c643e8a-1">
            FREIVALDS (s)
          </note>
          <note xml:id="i-ee38e113b874ade7-0">
            Fru talman! Jag uppfattar att Lennart Fridén ändå är ganska nöjd
            med svaret. Men låt mig kommentera några saker. Beträffande de
            skisserade förslag till åtgärder som jag anser att det är nödvändigt
            att vidta hade Lennart Fridén vissa invändningar och menade att
            en högre kostnad för att få ett nytt pass inte skulle ha så stor
            betydelse i sammanhanget. Jag delar inte riktigt den uppfattningen.
          </note>
          <note xml:id="i-a133b0dc52f410da-0">
            En hel del av de pass som är i omlopp och som används i förfalskat
            skick är nämligen stulna pass. Det är inte bara fråga om att man
            begär nya pass i avsikt att använda dem för nämnda ändamål. Man
            använder sig naturligtvis också av förkomna och stulna pass.
          </note>
          <note xml:id="i-c5f3232980f862d5-0">
            Om det är kostsamt att skaffa sig ett nytt pass håller man i
            sitt pass mera noga. Jag tror att det är en åtgärd i sammanhanget
            som faktiskt kan ha betydelse tillsammans med de andra åtgärder
            som jag har redovisat.
          </note>
          <note xml:id="i-57549750b8023884-0">
            Anf. 4 LENNART FRIDÉN (m)
          </note>
          <note xml:id="i-331791cc55cb5730-0">
            Fru talman! Det är självklart att det också är fråga om äkta
            stölder, alltså inte bara om påhittade, när någon begär att få
            ett nytt pass. Men vad som förvånar mig är att man inte håller
            bättre i en så viktig värdehandling som ett pass ändå är - oavsett
            vad det kostar.
          </note>
          <note xml:id="i-fc6550438db17bfb-0">
            För den som får sin identitetshandling missbrukad kan det ju
            bli oerhört otrevligt.
          </note>
          <note xml:id="i-4a4e58fd68f1d031-0">
            Jo, jag är faktiskt mera nöjd med svaret här än jag kunde vara
            utifrån vad som framkommit i massmedierna från polismyndighetens
            sida. Då kan man undra:
          </note>
          <note xml:id="i-f22b158e4b5043bd-0">
            Var det bara en signal från det hållet för att få litet hjälp
            med slantar för att kunna göra något extra fort -
          </note>
          <note xml:id="i-b71b5a43812449fa-0">
            eller vad? Kring det kan man alltid ha funderingar.
          </note>
          <note xml:id="i-ff63343d503ec2c6-0">
            Jag tycker ändå att mera finns att göra. I min frågeställning
            har jag pekat just på ett antal möjligheter som skulle finnas
            för att på ett ganska enkelt sätt göra passen mycket säkrare när
            det gäller att undvika förfalskning, t.ex. genom perforation av
            laminatet. Därmed blir det mycket svårare att göra något med passen,
            enligt vad jag hört.
          </note>
          <note xml:id="i-2d188594bac7b0ae-0">
            Trots det relativt positiva svaret förväntar jag mig alltså att
            vi snabbt kan se positiva åtgärder, så att våra poliser inte behöver
            stå framför TV-kameran och se allmänt ledsna ut över det stora
            missbruk som finns i dag.
          </note>
          <note xml:id="i-28dc1fb42ad37981-0">
            Anf. 5 Justitieminister LAILA
          </note>
          <note xml:id="i-f35018017c643e8a-2">
            FREIVALDS (s)
          </note>
          <note xml:id="i-fd3c38111bbeaa4a-0">
            Fru talman! Jag är övertygad om att Rikspolisstyrelsen med intresse
            kommer att ta del av Lennart
          </note>
          <note xml:id="i-c45857de19dd134e-0">
            Fridéns synpunkter på de tekniska frågorna när det gäller att
            utforma passen.
          </note>
          <note xml:id="i-a74c0f481a1c153e-0">
            Överläggningen var härmed avslutad.
          </note>
          <note xml:id="i-802d01897dc6e848-0">
            3 § Svar på interpellation 1995/96:98 om elöverkänslighet
          </note>
          <note xml:id="i-0f1ca9ee3af4ab2e-0">
            Anf. 6 Socialminister INGELA THALÉN
          </note>
          <note xml:id="i-478ccb0c2b42b62f-0">
            (s)
          </note>
          <note xml:id="i-d920e6c5115d3805-0">
            Fru talman! Lennart Fridén har frågat mig vilken målsättningen
            är med att det tas ett samlat grepp kring forskningen om elkänslighet,
            om de drabbades organisationer kommer att få vara med i arbetet
            och vilket tidsperspektiv som gäller. Han har också frågat om
            några signaler kommer att ges till försäkringskassor och andra
            institutioner som känner sig vilsna efter
          </note>
          <note xml:id="i-453b3cfd2cec45b9-0">
            Socialstyrelsens rapport från år 1995.
          </note>
          <note xml:id="i-9bc7f4626005ec11-0">
            Elkänslighet är numera en uppmärksammad fråga i vårt samhälle.
            Regeringen har också tagit vissa initiativ, vilka jag strax skall
            återkomma till.
          </note>
          <note xml:id="i-402a5eb6e7451082-0">
            Riksdagen har bl.a. genom betänkandena
          </note>
          <note xml:id="i-10e19c66027727a1-0">
            1993/94:BoU 17, Elöverkänslighet, och
          </note>
          <note xml:id="i-5805b8269641db40-0">
            1994/95:BoU 18, Byggnaders inomhusmiljö m.m., pekat på betydelsen
            av forskning om elkänslighet.
          </note>
          <note xml:id="i-084abe32b281baa4-0">
            Bostadsutskottet har också framhållit att kraftfulla och effektiva
            åtgärder måste vidtas för att komma till rätta med problemen kring
            elöverkänslighet. Samtidigt konstaterar utskottet att det i dag
            inte finns någon allmänt accepterad förklaring till uppkomsten
            av elöverkänslighet. De slutsatser som enligt utskottet bör dras
            är dels att kunskaperna kring problemen med elöverkänslighet måste
            öka, dels att den kunskap, och framför allt de praktiska erfarenheter,
            som trots allt redan finns måste tas till vara, systematiseras
            och föras ut till berörda parter. Det är bl.a. mot denna bakgrund
            som regeringens initiativ vad gäller elkänslighet skall ses.
          </note>
          <note xml:id="i-508fd59d73ba78bc-0">
            För att utveckla det tidigare arbetet med att inventera omfattningen
            och inriktningen av forskningen om elkänslighet, har regeringen
            den 9 november 1995
          </note>
          <note xml:id="i-f9656cc7144123f7-0">
            uppdragit åt Rådet för arbetslivsforskning att dels följa upp
            och sammanställa resultaten av redan genomförd forskning om elkänslighet,
            dels redovisa såväl pågående som planerade forskningsprojekt.
          </note>
          <note xml:id="i-6a48d35ad595bc53-0">
            Rådet skall också enligt uppdraget redovisa omfattningen av de
            forskningsmedel som anvisas till forskning om elkänslighet. Uppdraget
            skall redovisas i samband med rådets anslagsframställning för
            år 1997, dvs. senast den 1 april 1996.
          </note>
          <note xml:id="i-5d9e05b4d97b70fc-0">
            Regeringen har också samma dag uppdragit åt
          </note>
          <note xml:id="i-4d9ff07f5cb2fecb-0">
            Riksförsäkringsverket att genomföra en studie om hur den allmänna
            försäkringens ersättningsregler tillämpas i ärenden där elkänslighet
            redovisas. Av studien skall det bl.a. framgå hur många pågående
            ärenden hos försäkringskassorna som berör elkänslighet. Sjukskrivningstider
            och rehabiliteringsinsatser för de människor som berörs skall
            också redovisas. Vidare skall verket undersöka om det förekommer
            regionala skillnader när det gäller försäkringskassornas handläggning
            av ärenden om elkänslighet. Uppdraget skall redovisas regeringen
            före utgången av november månad 1996.
          </note>
          <note xml:id="i-d533cbac741a49a6-0">
            Regeringen har vidare uppdragit åt Elsäkerhetsverket att årligen,
            senast den 1 november, till regeringen redovisa arbetet rörande
            eventuella hälsorisker av kraftfrekventa elektriska och magnetiska
            fält.
          </note>
          <note xml:id="i-52179247dab24c7e-0">
            I de betänkanden från bostadsutskottet som jag tidigare nämnt,
            lyfte utskottet fram vissa frågor som särskilt borde belysas.
            Bland dessa återfinns frågan om rätt till bostadsanpassningsbidrag
            vid elöverkänslighet (rskr. 1993/94:302 och rskr. 1994/95:234).
          </note>
          <note xml:id="i-74934670951a1ed8-0">
            Detta har föranlett regeringen att den 5 maj 1995
          </note>
          <note xml:id="i-76c6bf7c07fddc85-0">
            uppdra åt Boverket att göra en särskild kartläggning av bostadsanpassningsbidrag
            vid elkänslighet.
          </note>
          <note xml:id="i-e2cceff41c53f120-0">
            Innebörden är att Boverket skall kartlägga och beskriva i vilken
            utsträckning stöd i form av bostadsanpassningsbidrag har lämnats
            och lämnas för s.k. elsanering av boendemiljön. Det skall framgå
            vilka slags åtgärder stödet avsett, dess omfattning och de totala
            kostnaderna för åtgärderna.
          </note>
          <note xml:id="i-d8b0cafddccbca8d-0">
            I uppdraget ingår också att bedöma i vilken utsträckning de åtgärder
            som har vidtagits lett till önskat resultat. Eftersom denna fråga
            kräver kompetens utanför Boverkets ansvarsområde, skall Boverket
            höra
          </note>
          <note xml:id="i-abf0bd23fc9d4f06-0">
            Socialstyrelsen i denna del.
          </note>
          <note xml:id="i-b4abc808c3c220fe-0">
            Liksom uppdraget till Rådet för arbetslivsforskning, skall uppdraget
            till Boverket redovisas till regeringen senast den 1 april 1996.
          </note>
          <note xml:id="i-f64218a2afd67d7c-0">
            Den myndighet som fått ett uppdrag avgör på vilket sätt och i
            vilken omfattning de elkänsligas organisationer involveras i arbetet.
            Men jag vill nämna att regeringen i beslutet om uppdraget till
            Boverket särskilt har angett att kontakter tas med bl.a. Föreningen
            för el- och bildskärmsskadade under arbetets gång.
          </note>
          <note xml:id="i-b5b9c4f63b7dc3b7-0">
            De uppdrag som har lämnats skall alla redovisas till regeringen
            under innevarande år. När detta skett kan regeringen bedöma om
            det är möjligt att ge några signaler till försäkringskassorna
            och till andra institutioner om förfaringssätt vid ärenden som
            berör elkänslighet. Det är också min avsikt att regeringen, med
            stöd av den kunskap uppdragen ger, skall återkomma till riksdagen
            med en samlad redovisning av frågor med anknytning till elkänslighet.
          </note>
          <note xml:id="i-3f2c076bf1b49e5b-0">
            Anf. 7 LENNART FRIDÉN (m)
          </note>
          <note xml:id="i-451439c145567267-0">
            Fru talman! Jag får tacka för svaret. Jag tänkte att jag skulle
            passa på att ta upp de här frågorna en gång till innan statsrådet
            lämnar sin taburett för andra uppgifter. Vi har diskuterat dessa
            frågor ett par gånger förut, och det har synts att vissa steg
            framåt har tagits.
          </note>
          <note xml:id="i-a27fc260cd77adf6-0">
            Jag har upplevt att Ingela Thalén har haft ett positivt intresse
            av att lösa dessa frågor. De drabbade upplever dock att det, åtminstone
            för dem, finns ett flertal mörka moln.
          </note>
          <note xml:id="i-b100760ee7cfc6c0-0">
            Först vill jag komma med några kommentarer till svaret. Det talas
            bl.a. om Rådet för arbetslivsforskning. Jag har så sent som i
            dag fått signaler från FEB-
          </note>
          <note xml:id="i-9686e431be625602-0">
            företrädare om att de, när de tagit kontakter för att få vara
            med ganska tidigt i diskussionerna, fått ett nej.
          </note>
          <note xml:id="i-b29c5715e72bdd1b-0">
            När det gäller Riksförsäkringsverket agerar de olika försäkringskassorna
            på mycket olika sätt. Jag kan ge exempel på chockerande handläggning.
            I ett fall fann jag mig föranlåten att ta kontakt med en försäkringskassa,
            och det som framkom då föranledde i sin tur kassans föreståndare
            att ingripa och att vidta särskilda informationsåtgärder gentemot
            de anställda.
          </note>
          <note xml:id="i-ecc1447a5809bdea-0">
            Sedan gäller det Boverket. Samma Boverk som satte upp de i vissa
            avseenden omöjliga reglerna, skall också följa upp hur de efterlevs.
            Ordet "Boverket"
          </note>
          <note xml:id="i-cbbb33777e56eb7c-0">
            betraktas ju dessvärre som ett fult ord även hos andra än hos
            elöverkänsliga. Statsrådet och jag har tidigare diskuterat hur
            man hanterade det s.k. Hemprojektet i
          </note>
          <note xml:id="i-8ce2de805f55c3ac-0">
            Karlskoga som ju, trots uttalade löften, efter ett antal år inte
            ledde till någonting.
          </note>
          <note xml:id="i-5a3771ca6c5c6a94-0">
            I ett av de fall som jag har fått ta del av under föregående
            vecka, säger sig en mellansvensk kommun vara förhindrad att vidta
            bostadsanpassningsåtgärder på grund av de regler som just Boverket
            har ställt upp.
          </note>
          <note xml:id="i-5b50554242133980-0">
            Den drabbade har själv fått vidta nödvändiga åtgärder till stora
            kostnader, och mår nu mycket bättre. Då kommer nästa slag, som
            i och för sig inte har något med Boverket att göra. Arbetsgivaren
            anser sig inte ha råd att anpassa arbetsplatsen utan att få stöd,
            och föreslår att vederbörande i stället bör sjukpensioneras.
          </note>
          <note xml:id="i-0ee7379a66778abc-0">
            Jag har träffat många av dem som drabbats. Trots min lekmannaposition
            - jag har dock många års erfarenhet som lärare och jag har även
            haft andra funktioner där jag fått hjälpa människor - vågar jag
            påstå att ingen av dem jag har träffat i grunden har psykosomatiska
            problem. Men när oförstånd, rigiditet och brist på empati får
            råda, ligger det naturligtvis nära till hands att man får det
            omvända, alltså somatopsykiska problem.
          </note>
          <note xml:id="i-3ef5ff1ea9b6452d-0">
            Jag har i dag på morgonen blivit uppringd av en av de drabbade
            och av en förtroendeläkare. De hade fått klart för sig att denna
            diskussion i kammaren skulle bli av. Det kommer ständigt till
            nya aspekter och nya infallsvinklar. Låt mig i all korthet bara
            konstatera att läkaren betonade att man alltid skall ta patienten
            på allvar. Men han sade också att han, i sin roll som förtroendeläkare,
            måste följa de regler om arbetsoförmåga m.m. som finns, och dessvärre
            har de en rigiditet som inte ger utrymme för de rent medicinska
            bedömningar han samtidigt vill göra som läkare.
          </note>
          <note xml:id="i-22e4273b64faca69-0">
            Den drabbade personen tog upp ett frågeformulär som används av
            avdelningen för yrkesmedicin vid
          </note>
          <note xml:id="i-9fd078b423c7d08b-0">
            Huddinge sjukhus. Detta formulär fick jag mig härom dagen tillskickat.
            Frågorna är, i strid med Socialstyrelsens anvisningar som jag
            uppfattar det, utformade så att det endast är psykogena förklaringar
            man letar efter.
          </note>
          <note xml:id="i-3345b590013eb409-0">
            Jag kan bara titta på några av de första frågorna man ställer:
            Besväras du mycket av nervositet eller av invärtes oro? Icke önskade
            tankar, ord eller föreställningar som inte vill lämna ditt sinne?
            Svimningskänslor eller yrsel? Förlust av sexuellt intresse eller
            njutning? Känner du dig kritisk mot andra? Har du föreställningar
            om att någon annan kan kontrollera dina tankar?
          </note>
          <note xml:id="i-8c6a6eca4391f048-0">
            Jag förstår att man kan bli hur upprörd som helst när man får
            den typen av frågor ställda till sig.
          </note>
          <note xml:id="i-9471640251bf9864-0">
            Jag vet att statsrådet inte kan gå in och agera i en sådan här
            fråga, men jag hoppas att det jag nu har påpekat ändå kan få en
            effekt när arbetet skall föras vidare och utvärderas.
          </note>
          <note xml:id="i-2a4b1686ac54d184-0">
            Anf. 8 STIG SANDSTRÖM (v)
          </note>
          <note xml:id="i-fe5f2044fe62c10a-0">
            Fru talman! Det är framför allt av tre skäl som jag engagerar
            mig i debatten. Det första är att jag själv sedan drygt tio år
            nästan dagligen arbetar med data och har kontakter med många andra
            som arbetar med datorer. Jag är precis lika upprörd som Lennart
            Fridén över det man ibland får läsa i tidningar om att det skulle
            vara fråga om psykosomatiska problem. Det är inte det inte alls,
            utan de som drabbas av dessa problem är sådana som är intresserade
            av att arbeta med datorer och är entusiastiska. Det är någonting
            de tycker om. Det är orimligt att komma med sådana tankegångar.
          </note>
          <note xml:id="i-656ca3a76c0fdbf4-0">
            Det andra skälet är att jag står som undertecknad i den motion
            i ämnet som vi lämnade in för ett år sedan, som Ingela Thalén
            onmämnde här och som bostadsutskottet har behandlat på ett mycket
            positivt sätt. Det måste jag verkligen säga. Jag tycker att utskottet
            skött det väl, tagit till sig motionsyrkandena och vidtagit en
            mängd åtgärder, som statsrådet och departementet följt upp.
          </note>
          <note xml:id="i-cad15f9fab2e0ef0-0">
            Det tredje skälet är att jag sitter med i HSU 2000.
          </note>
          <note xml:id="i-3dbdc41ba475c24e-0">
            Vi håller på med en kartläggning av folkhälsan och sjukvårdens
            roll i densamma. Det finns alltså litet olika anledningar för
            mig att fundera på den här frågan.
          </note>
          <note xml:id="i-148eb173d79fff9b-0">
            Det som jag ser som ett bekymmer är att kunskapsläget är så dåligt
            på det här området. Det gäller forskningen men också den kliniska
            verksamheten.
          </note>
          <note xml:id="i-7a02560ab193d973-0">
            Inom sjukvården är kunskaperna väldigt dåliga. Jag har tagit
            fram den senaste uppdateringen på Internet vad gäller elkänslighet.
            Man delar upp det här i tre olika varianter. Det är egentligen
            inte en och samma sjukdom det handlar om, utan det kan vara tre
            olika typer av symtom, tre olika uttryck för vad som kallas elkänslighet.
            Det är ungefär vad man vet. Man är litet tveksam till hur det
            här skall hanteras. Detsamma gäller vårt arbete i HSU 2000 med
            folkhälsofrågorna.
          </note>
          <note xml:id="i-431b37e3acaa04d8-0">
            Datoranvändningen ökar kraftigt i samhället. Vi vet inte hur
            pass omfattande de här problemen kan bli, men risken är att de
            kan komma att öka rätt så dramatiskt. Det är viktigt att vi skaffar
            oss kunskaper på området.
          </note>
          <note xml:id="i-2ca5da3fbafd7c04-0">
            Vår arbetsuppgift är avgränsad till att behandla sjukvårdens
            roll i folkhälsoarbetet. Det är så direktiven är skrivna, för
            man måste göra en avgränsning.
          </note>
          <note xml:id="i-58a77ad0e1b5f7a4-0">
            Det uppstår här ett Moment 22. Eftersom man inom sjukvården inte
            vet så mycket om dessa frågor, kan man inte heller göra så mycket.
          </note>
          <note xml:id="i-28abe7d31d9fac9b-0">
            Min slutsats är att vi måste göra en satsning på forskningen,
            göra mycket stora insatser där och över huvud taget ändra attityden
            i den här frågan, ta den på betydligt större allvar än i dag.
            De forskare som kör med något slags vetenskapliga argument för
            att vifta bort det hela kan avstå från sina anslag och syssla
            med något annat i stället. Vi borde satsa våra pengar på dem som
            tar den här frågan seriöst.
          </note>
          <note xml:id="i-f5744d0a9e1c2f75-0">
            Anf. 9 Socialminister INGELA
          </note>
          <note xml:id="i-bcc64d3b3a4f4912-0">
            THALÉN (s)
          </note>
          <note xml:id="i-4c4cf2e8e1cdfe57-0">
            Fru talman! Precis som Lennart Fridén sade och också Stig Sandström
            berörde kan jag naturligtvis inte gå in i enskilda fall. De får
            i den här debatten betraktas som en bakgrundsbeskrivning till
            varför vi debatterar frågan. Alla dessa enskilda fall är uttryck
            för litet olika saker: oro inom olika områden, som försäkringskassa,
            hälso- och sjukvård, primärvård, yrkesmedicinska områden. Alla
            utgör bakgrund till varför vi engagerar oss i att söka svar.
          </note>
          <note xml:id="i-ca520ba30c12b895-0">
            Jag har sagt tidigare att jag personligen inte har något svar.
            Jag kan bara konstatera att en mängd människor visar symtom på
            någonting som det är viktigt att ta på allvar. Detta är bakgrunden
            till att vi har lagt ut de olika uppdragen, dels därför att också
            riksdagen har engagerat sig, dels därför att vi själva i regeringskansliet
            är mycket engagerade i frågan.
          </note>
          <note xml:id="i-2ce5676bc10e11b4-0">
            Jag vill än en gång stryka under att jag tycker att patienternas
            situation och oro skall tas på allvar. Jag delar också uppfattningen
            att det krävs mer forskning och diskussion, en debatt som kanske
            är mer sökande och förutsättningslös än vad den i många sammanhang
            varit hitintills.
          </note>
          <note xml:id="i-a5babe8398182420-0">
            När det gäller Rådet för arbetslivsforskning och påståendet att
            det skulle ha varit avvisande till ett samarbete med de berörda
            patientorganisationerna får vi se till att dagens protokoll översänds
            dit. Där framgår det att det är vår uppfattning att man skall
            ha samverkan med de berördas organisationer.
          </note>
          <note xml:id="i-562b8865ce38e3ac-0">
            Stig Sandström tog upp frågan om HSU 2000 och sjukvården. Han
            sade att man inom hälso- och sjukvården kanske vet för litet för
            att kunna ge ett ordentligt stöd och en ordentlig vård. Det är
            så i dag. Jag delar Stig Sandströms uppfattning att vi på olika
            sätt måste söka kunskap. Men under tiden vi gör det vill jag stryka
            under en sak. Återigen glider det in i diskussionen att Socialstyrelsen
            skulle ha haft en avog inställning i sakfrågan. Det sägs dock
            i Socialstyrelsens rapport att även om vi i dag inte vet ordentligt
            är det oerhört noga med att man inom hälso- och sjukvård och andra
            institutioner och myndigheter behandlar de enskilda individerna
            på allvar och med respekt och försöker lindra de symtom, skador
            och sjukdomar dessa har, med den kunskap man känner till i dag.
          </note>
          <note xml:id="i-4689f10c6ca0a6c6-0">
            Anf. 10 LENNART FRIDÉN (m)
          </note>
          <note xml:id="i-d509f4947f226501-0">
            Fru talman! Jag skall knyta an till det sista. I det fall jag
            refererade förut gällande försäkringskassan hade handläggaren
            hänvisat till Socialstyrelsens rapport förra året och därmed vidtagit
            åtgärder. Jag skall inte gå in på vad det rör sig om, men det
            var både kränkande och grava saker. Det insåg också handläggarens
            chef.
          </note>
          <note xml:id="i-189ccff96e17f058-0">
            Stig Sandström tog upp kunskapsläget och forskningen. Jag vet
            också att statsrådet känner till att man från Cancer- och allergifonden
            har ställt en försvarlig summa - såvitt jag vet i miljonklassen
            - till förfogande. Då är frågan vad staten kommer att göra för
            att möta det erbjudandet. Såvitt jag förstod ville man att staten
            och fonden skulle slå sina påsar ihop. Det kan vara intressant
            att se om vi genom en sådan rejäl summa och med statligt direkt
            stöd skulle komma ett stycke längre på vägen.
          </note>
          <note xml:id="i-7069a3010861978e-0">
            Det kommer hela tiden nya forskningsvinklar, t.ex. betydelsen
            av fria radikaler. I det senaste numret av Cancer- och allergifondens
            tidning finns med ett brev från socialministern, och hela numret
            ägnas just åt elöverkänslighet. Där påpekas betydelsen av den
            forskning som nu kommer att bedrivas av Per-Arne
          </note>
          <note xml:id="i-4bf421ea6bc689f4-0">
            Öckerman. Jag hade nöjet att vara med i samband med att han fick
            sitt stora anslag för den här forskningen.
          </note>
          <note xml:id="i-14fb3ff525dd5561-0">
            I dag hade någon talat in på min telefonsvarare i riksdagen att
            man har funnit vissa samband mellan radondöttrar och det här,
            radonets betydelse, vilket bl.a. skulle kunna förklara de geografiska
            skillnaderna i sammanhanget. Det finns alltså väldigt många uppslag,
            och det är viktigt att man tar i alla trådar och rycker i dem.
          </note>
          <note xml:id="i-723c72c857f15724-0">
            Dess värre har en del av våra forskningsinstitutioner kört ner
            så djupt i hjulspåren att de inte ser vilka nya möjligheter som
            finns, för de har blivit omkörda.
          </note>
          <note xml:id="i-b20fbaa26a6c4f58-0">
            Väldigt många har fått lida under tiden. Jag tycker att vi skall
            försöka undvika det så långt det över huvud taget är möjligt.
          </note>
          <note xml:id="i-e8df789f52df744c-0">
            Det är i alla fall uppenbart att folk läser föredragningslistorna
            och vad som skall ske i riksdagen.
          </note>
          <note xml:id="i-1d9a6440031cc44e-0">
            Plötsligt har jag nämligen blivit både nedringd och nedskriven
            när jag väl väckt den här interpellationen.
          </note>
          <note xml:id="i-29c3a2f1283aa0f9-0">
            I ett fall från Västsverige påpekas det att kommunen krupit bakom
            bygglagstiftningen och sagt att man enligt bygglagstiftningen
            inte behöver ta sådana här hänsyn. Det är ett fall som nu skall
            prövas i kammarrätten. Lagar skall ju alltid följas, men är de
            fel skall de ändras. Jag hoppas att vi även på det området skall
            kunna verka tillsammans.
          </note>
          <note xml:id="i-d2fceb2f6d0cbbf3-0">
            Vad kommer staten att göra för att möta erbjudandet om ett anslag
            från Cancer-och allergifonden? Det skulle kunna leda frågan rejält
            framåt.
          </note>
          <note xml:id="i-d12e971d7528575c-0">
            Anf. 11 STIG SANDSTRÖM (v)
          </note>
          <note xml:id="i-3330b17809f75d6e-0">
            Fru talman! Jag har bara ett par tillägg. Jag tycker att det
            är bra att den här debatten har tagits upp. Det har kommit fram
            viktiga argument från både Ingela
          </note>
          <note xml:id="i-e9ffd56fc34fdc73-0">
            Thalén och Lennart Fridén.
          </note>
          <note xml:id="i-11993c511b7b241a-0">
            Jag tror att det viktigt att vi tar till vara de kunskaper som
            finns inom organisationen Föreningen för el- och bildskärmsskadade
            som nu har startats. Det är väldigt kunnigt och engagerat folk
            med där.
          </note>
          <note xml:id="i-8886eb56595bcd0d-0">
            Man måste också observera att det finns en könsaspekt på den
            här frågan. Det är ju kvinnor som drabbas i större utsträckning,
            det är uppenbart. Det kan också bidra till att det finns skäl
            att titta litet extra på frågan.
          </note>
          <note xml:id="i-a22df4bdab39b3e0-0">
            Anf. 12 Socialminister INGELA
          </note>
          <note xml:id="i-bcc64d3b3a4f4912-1">
            THALÉN (s)
          </note>
          <note xml:id="i-3413d4906ea84df3-0">
            Fru talman! Jag vill börja med att klara av frågan om det särskilda
            anslag som nämndes i debatten.
          </note>
          <note xml:id="i-bd0e210e6377292c-0">
            Regeringskansliet skall inte gå in och styra forskningen. Man
            kan anslå pengar generellt, men de pengar som finns skall sökas
            på vetenskapliga grunder och på projekt som granskas på sedvanligt
            sätt. När det gäller denna forskning finns det ganska ordentligt
            tilltagna summor som kan användas. Projekten får då granskas.
            I det här fallet får naturligtvis dessa pengar mötas upp med de
            pengar som finns inom området i övrigt. Jag har utifrån min roll
            ingen som helst möjlighet att över huvud taget gå in och kommentera
            ett enskilt sådant projekt.
          </note>
          <note xml:id="i-ff88b34c0da08b18-0">
            Jag vill bara visa på - vilket jag också har gjort i mitt svar
            - att vi har gett i uppdrag att man skall gå in och bedöma hur
            de hittillsvarande och kommande ansökningarna när det gäller projekt
            ser ut och vilken inriktning de har. Det är den möjligheten som
            jag har, att gå in och lyfta fram en diskussion om forskning.
          </note>
          <note xml:id="i-cabc9ce7f02aac12-0">
            Sedan över till den senare frågan som är under rättslig bedömning.
            Jag har naturligtvis inte heller någon möjlighet att bedöma den.
            Jag kan bara peka på att jag i mitt svar nämnde Elsäkerhetsverket.
            I dess organisation - verket är uppdelat i tre enheter - finns
            det då ett mål att förebygga skador som orsakas av elektricitet.
            Elsäkerhetsverket skall också titta på föreskrifter och granska
            elanläggningar och elmaterial. Man har en decentraliserad tillsynsverksamhet
            och kommer naturligtvis också att kunna bidra till ett arbete
            med att finna förklaringar och framför allt att granska daglig
            verksamhet, olika byggnader och annat.
          </note>
          <note xml:id="i-61378b30912953f9-0">
            Anf. 13 LENNART FRIDÉN (m)
          </note>
          <note xml:id="i-e37ae3cd4c6a76f2-0">
            Fru talman! En av följderna med den här typen av debatt är inte
            att man direkt kan åstadkomma så mycket, men man har den förhoppningen
            att det meningsutbyte som vi har haft här i dag når vederbörande
            personer. Då kanske de som har tänkt sig att anslå medel till
            forskningen förstår att de statliga pengar som redan finns kan
            mötas på ett eller annat sätt.
          </note>
          <note xml:id="i-8cc5915e4a45389f-0">
            I det fallet som är uppe för rättslig prövning har man åberopat
            någonting helt annat, nämligen bygglagstiftningen. Det finns olika
            fällor och hinder på vägen som hela tiden dyker upp när någon
            tror att man äntligen har lyckats. Då bör det kunna tas ett samlat
            grepp kring vilka delar av den svenska lagstiftningen, oavsett
            om det gäller elsäkerhet, byggnormer eller annat, det är som hindrar
            varandra för att resultatet skall kunna bli bra när det gäller
            just de människor som är drabbade. Det är alltså oerhört väsentligt
            att man tar ett samlat grepp.
          </note>
          <note xml:id="i-e816119b6f85b05e-0">
            Jag hoppas också att även de som är berörda av detta på ett eller
            annat sätt tar del av statsrådets svar eller det protokoll som
            förs här i kammaren.
          </note>
          <note xml:id="i-82cbd6a8c339049d-0">
            Anf. 14 Socialminister INGELA
          </note>
          <note xml:id="i-bcc64d3b3a4f4912-2">
            THALÉN (s)
          </note>
          <note xml:id="i-799ccb8e8c1201fd-0">
            Fru talman! När det gäller den avslutande frågan utgår jag ifrån
            att också Boverket tittar på de rättsfall och de olika former
            av prövningar som förekommer.
          </note>
          <note xml:id="i-f00650cad9c4bb70-0">
            Fru talman! Även om det var uppe i förra frågeomgången vill jag
            också beröra något av det som Stig
          </note>
          <note xml:id="i-6f12538ddd0dcad4-0">
            Sandström sade. Han sade att det ser ut som om det vore flest
            kvinnor som drabbas. Jag vet inte vilken statistik som Stig Sandström
            hänvisar till - jag har inte sett någon sådan uppgift - men en
            mer personlig erfarenhet av de människor som jag har mött är att
            det i lika stor utsträckning har varit kvinnor som män som har
            drabbats. Detta är dock en mer personlig bild av dem som jag har
            råkat att träffa på. Jag har personligen naturligtvis inte mött
            alla dem som har drabbats.
          </note>
          <note xml:id="i-f341b012f28467ef-0">
            Men antalet drabbade har varit ungefär jämnt fördelat mellan
            kvinnor och män.
          </note>
          <note xml:id="i-026abe9ab4e14494-0">
            överläggningen var härmed avslutad.
          </note>
          <note xml:id="i-8948f44f1a29caf1-0">
            4 § Svar på interpellation 1995/96:88 om gruppboende
          </note>
          <note xml:id="i-094cd561e619b03f-0">
            Anf. 15 Socialminister INGELA
          </note>
          <note xml:id="i-bcc64d3b3a4f4912-3">
            THALÉN (s)
          </note>
          <note xml:id="i-79ba7a23924bd1d0-0">
            Fru talman! Elver Jonsson har frågat mig om regeringen avser
            att vidta åtgärder så att tillsynsmyndigheten behandlar gruppboende
            lika, oberoende av om en kommun eller ett landsting driver det
            i egen regi eller med hjälp av en entreprenör.
          </note>
          <note xml:id="i-0d66c869417a4169-0">
            Bakgrunden till Elver Jonssons interpellation är lagen (1993:387)
            om stöd och service till vissa funktionshindrade (LSS). Det är
            en rättighetslag som ger bl.a. personer med utvecklingsstörning
            och personer med andra stora och varaktiga funktionshinder en
            lagstadgad rätt till olika former av stöd och service.
          </note>
          <note xml:id="i-f12e95f6e95443b6-0">
            En av insatserna enligt LSS är bostad med särskild service för
            vuxna, som bl.a. innefattar gruppbostäder och servicebostäder.
            I propositionen om LSS betonades att bostäder för personer med
            funktionshinder bör vara utformade på ett sådant sätt att de boende
            ges möjlighet att leva ett självständigt liv. Den dåvarande regeringen
            lämnade i propositionen om LSS en del principiella riktlinjer
            när det gäller gruppbostäder. Det konstaterades bl.a. att gruppbostäderna
            bör utformas och placeras så att de inte får en institutionell
            prägel.
          </note>
          <note xml:id="i-5c22d5a8bd4af060-0">
            Däremot reglerades inte i detalj hur boendet skulle vara organiserat
            och utformat.
          </note>
          <note xml:id="i-8c60f6e260c6fba5-0">
            För att stärka och utveckla samspelet i en gruppbostad samt öka
            enskilda personers självständighet och livskvalitet krävs att
            gruppen, som delar gemensamma utrymmen, inte är för stor. Därför
            förutsattes i propositionen att ett litet antal personer bor tillsammans
            i en gruppbostad. Jag delar de ställningstaganden som den förra
            regeringen gjorde i denna fråga i propositionen om LSS och som
            också riksdagen anslutit sig till.
          </note>
          <note xml:id="i-4253efb7d63f7a96-0">
            Varken LSS eller propositionen om LSS innehåller således något
            ställningstagande om hur många boende som bör komma i fråga i
            en gruppbostad. Det är en uppgift för de ansvariga huvudmännen
            och tillsynsmyndigheterna att tolka de mer allmänna riktlinjer
            som regering och riksdag gett. Länsstyrelsen har tillsynsansvaret
            för all verksamhet enligt LSS oavsett huvudmannaskap.
          </note>
          <note xml:id="i-e6cafdd167858432-0">
            När det gäller enskild verksamhet innebär bestämmelserna i LSS
            att det för vissa av insatserna, bl.a. gruppbostäder, fordras
            tillstånd från länsstyrelsen för att få driva sådan verksamhet.
          </note>
          <note xml:id="i-25ff07850a8e526c-0">
            Det är enligt min uppfattning självklart att samma kvalitetskrav
            skall gälla för verksamhet som bedrivs i offentlig regi som i
            enskild regi. Min uppfattning på denna punkt stämmer väl överens
            med de ställningstaganden som Socialtjänstkommittén gjorde i sitt
            huvudbetänkande (SOU 1994:139) Ny socialtjänstlag.
          </note>
          <note xml:id="i-e918ecb0e840d26e-0">
            I betänkandet lämnas bl.a. förslag om nya bestämmelser vad gäller
            förutsättningar för enskild verksamhet enligt socialtjänstlagen
            (1980:260). Utgångspunkten för Socialtjänstkommitténs förslag
            är att samma kvalitetskrav skall ställas på verksamheten ifråga
            oavsett om en bedrivs i kommunal eller enskild regi. Betänkandet
            är för närvarande efter remissbehandling under beredning inom
            regeringskansliet.
          </note>
          <note xml:id="i-a249bb9d9a529f47-0">
            Jag vill till sist påpeka att regeringen uppdragit åt
          </note>
          <note xml:id="i-e5e3810e09efe9a3-0">
            Socialstyrelsen att fortlöpande följa upp och utvärdera
          </note>
          <note xml:id="i-a8b8faa1f70cdc32-0">
            LSS och övriga delar av handikappreformen. Enligt min uppfattning
            är det viktigt att frågor om gruppbostädernas organisation och
            utformning i detta sammanhang följs upp och utvärderas. Jag förutsätter
            att
          </note>
          <note xml:id="i-ac2a98ed1d89b97d-0">
            Socialstyrelsen inom ramen för detta uppdrag även följer frågan
            om tillstånd att inrätta och bedriva särskilda boendeformer i
            enskild regi.
          </note>
          <note xml:id="i-e842c7b9a6d0e0d1-0">
            Anf. 16 ELVER JONSSON (fp)
          </note>
          <note xml:id="i-3104d586dc2a6b24-0">
            Fru talman! Jag är tacksam för svaret även om socialministern
            gör mig något konfunderad eftersom hon uppehåller sig väldigt
            mycket vid bakgrund och läge. Men på min fråga om hur man skall
            hantera detta framöver rent praktiskt får jag inget besked.
          </note>
          <note xml:id="i-3f165bf73d6d23b5-0">
            Statsrådets kommentar om LSS är begriplig och riktig i sitt sammanhang.
            Det är någonting som vi skall vara stolta över. Att vi från liberalt
            håll är särskilt angelägna att slå vakt om denna värdefulla reform
            kanske inte ens behöver sägas.
          </note>
          <note xml:id="i-7939dc17bb7bd5e1-0">
            I programförklaringen talar socialministern om hur viktigt det
            är att leva ett självständigt liv, men att man ändå inte vill
            utfärda detaljregleringar. Man vill inte heller ange antalet,
            men det var det som jag försökte att rikta in uppmärksamheten
            på så gott det gick. Det erinras också om att det är länsstyrelsen
            som ger tillstånd för bedrivande i enskild regi.
          </note>
          <note xml:id="i-2afd5120bae0c316-0">
            På offentligsidan tillåts man att ha upp till sex boende medan
            en entreprenör, som jag påpekade i min interpellation, bara tillåts
            ha maximalt fem personer.
          </note>
          <note xml:id="i-8b62c1cae24c6a76-0">
            Jag tycker möjligen att socialministern litet grand slår in öppna
            dörrar när hon talar om samma kvalitetskrav.
          </note>
          <note xml:id="i-6624e7107f9936e3-0">
            Detta var ju något som jag pekade på i min interpellation. Dessutom
            skall man sätta kvalitativa mål, prioritera, fastställa avgifter,
            kontrollera verksamheten och man skall upphandla i enlighet med
            vad som gäller vid offentlig upphandling.
          </note>
          <note xml:id="i-23657fc3ed96c0a3-0">
            Att socialministern nu säger att Socialstyrelsen fortfarande
            har att följa upp och utvärdera är inget som jag polemiserar mot.
            Men det vore naturligtvis värdefullt om regeringen kunde ge en
            viljeyttring som innebär att entreprenörer och förläggningar i
            egen regi likställs med förläggningar i offentlig regi. På den
            punkten har det ej ännu getts något svar. Men jag tror att det
            skulle vara nästintill förlösande om statsrådet gav en viljeyttring
            om att en likställdhet kunde vara rimlig, utifrån de krav som
            finns på bägge typerna av anläggningar.
          </note>
          <note xml:id="i-e9f7c98afef56463-0">
            Fru talman! Jag har ännu inte gett hoppet om en deklaration i
            kommande inlägg om hur socialministern ser på just den delen.
            Jag tror att likställdheten när det gäller den yttre ramen är
            väldigt värdefull och viktig.
          </note>
          <note xml:id="i-72d6a14b65387b45-0">
            Anf. 17 RAGNHILD POHANKA (mp)
          </note>
          <note xml:id="i-e2e62b12609ac29a-0">
            Fru talman! Jag har skrivit en motion som heter
          </note>
          <note xml:id="i-278b7d84a0a08773-0">
            Barnkooperativt föräldrahem, vilket jag gjorde även under förra
            mandatperioden då Miljöpartiet satt i riksdagen. Denna gång var
            det litet grand att slå in öppna dörrar, därför att numera har
            barn eller nära släktingar rätt att bilda kooperativ för äldre.
            Ett initierande av sådana kooperativ är något som jag tycker att
            riksdagen och kommunerna borde stödja. Där skulle de barn som
            vill göra en insats för sina föräldrar eller släktingar kunna
            göra en lagom och inte för stor insats. Det är en form som liknar
            föräldrakooperativt daghem. Jag vet att detta är möjligt, men
            jag vill ändå betona att det är viktigt.
          </note>
          <note xml:id="i-87ecab99b9644a8a-0">
            Det förekommer mycket ensamarbete inom gruppboendet. Är det möjligt
            att göra en parallellkoppling så att de som arbetar får en större
            arbetsgemenskap, eftersom grupperna skall vara små?
          </note>
          <note xml:id="i-b3529bcf30d8e08b-0">
            Att man skall ställa samma krav på de enskilda vårdgivarna som
            på de offentliga är naturligtvis självklart, vilket även socialministern
            har betonat.
          </note>
          <note xml:id="i-5a997c912500911d-0">
            Men i går behandlade vi ett ärende här i kammaren om sekretess
            inom familjerådgivningen, att samma krav skall ställas på privata
            familjerådgivare som offentliga. Detta behövde man tydligen ta
            upp i ett betänkande, vilket betyder att det inte är helt självklart.
            Men jag tycker ändå att det är väldigt viktigt att ha samma krav.
          </note>
          <note xml:id="i-6c752ec10bde6fa9-0">
            Inom äldre- och handikappgrupperna finns det verkligen ett A-
            och ett B-lag, eftersom gruppboendet ännu inte har kommit så långt
            beroende på kommunernas dåliga ekonomi etc. Men det finns gruppboenden,
            där de som är mycket dåliga eller senildementa har ett par bostadsrum
            och i stället kanske litet för små gemensamhetsutrymmen. Man skulle
            kunna tänka sig att ett stort rejält rum med sovalkov skulle vara
            tillräckligt för denna grupp som är så svårt handikappad att man
            ändå måste ta bort propparna för att de inte skall sätta på en
            spisplatta som de sedan glömmer att stänga av. Här är det stor
            skillnad, eftersom andra äldre människor får mycket dålig tillsyn.
          </note>
          <note xml:id="i-0feb49110cb20700-0">
            Detta är också något som Socialstyrelsen eller Socialdepartementet
            borde se över. Hur det skall göras vet jag inte riktigt. Jag har
            ju en litet ambivalent inställning till privata vårdgivare. Det
            skall finnas rätt till privata vårdgivare, men jag är ingen särskilt
            stark förespråkare av detta. Men kooperativ i den form som jag
            föreslog tycker jag är en mycket bra lösning. Kan man göra något
            för att skynda på detta? Kan man dela upp bostäderna på något
            sätt så att fler får plats och rum?
          </note>
          <note xml:id="i-ce336f1bb0c1242f-0">
            Anf. 18 Socialminister INGELA
          </note>
          <note xml:id="i-bcc64d3b3a4f4912-4">
            THALÉN (s)
          </note>
          <note xml:id="i-45b20117655ad5ae-0">
            Fru talman! Elver Jonsson och Ragnhild Pohanka hade litet olika
            ingångar, så jag får nog dela upp svaren.
          </note>
          <note xml:id="i-d0affe4af6a7b255-0">
            På Elver Jonssons direkta fråga i interpellationen om huruvida
            man skall behandla verksamheterna lika är svaret enligt mitt interpellationssvar
            att det skall man.
          </note>
          <note xml:id="i-593e8cbc4c4f67a5-0">
            Elver Jonsson frågar om jag vill ge en direkt signal om att detta
            verkligen följs upp, vilket jag också gör på s. 3 i mitt svar:
            "Jag förutsätter att Socialstyrelsen inom ramen för detta uppdrag
            även följer frågan om tillstånd att inrätta och bedriva särskilda
            boendeformer i enskild regi." Detta fanns inte med i det ursprungliga
            uppdraget. Men detta är alltså tydligt uttalat i svaret. Även
            om det kanske glider in i en allmän beskrivning, som det ofta
            gör i ett interpellationssvar, är det ändå mycket tydligt uttalat.
          </note>
          <note xml:id="i-305968ebb8c9dda0-0">
            Ragnhild Pohanka säger i sitt inlägg att ingenting hindrar någon
            från att inrätta ett barnkooperativt föräldraboende, vilket det
            helt riktigt inte gör. Men det är klart att också dessa måste
            följa de allmänna krav som gäller för kommunalt drivna, landstingsdrivna
            eller enskilt drivna äldreboenden.
          </note>
          <note xml:id="i-661bd8a3e0254ddc-0">
            Ragnhild Pohanka tog också upp ensamarbetet.
          </note>
          <note xml:id="i-30b8a7fe1582b32c-0">
            Vid den här typen av gruppboende arbetar fast anställd personal.
            Oftast är det vissa timmar någon stund på dagen men framför allt
            på natten som det är fråga om ensamarbete. Men min erfarenhet
            av detta är att man oftast i kommunerna löser detta med hjälp
            av hemtjänst och nattpatruller för att få en bättre samverkan.
          </note>
          <note xml:id="i-3988981aecd47c91-0">
            När det gäller att det skulle vara så få, så är det klart att
            allting är relativt. Men efter äldrereformen -
          </note>
          <note xml:id="i-ecb3c9b28dfc5991-0">
            ÄDEL-reformen som vi oftast sammanfattar den - har vi ändå gått
            från någonstans mellan 4 000 och 5 000
          </note>
          <note xml:id="i-4680545be2e46381-0">
            upp till mellan 16 000 och 20 000 på några få år. Det är nog
            på den delen av boendet som kommunerna i dag satsar de allra största
            resurserna.
          </note>
          <note xml:id="i-f912afa709907b5a-0">
            Beträffande hur Socialstyrelsen granskar äldreboendet och äldreverksamheten,
            har Socialstyrelsen ett uppföljningsansvar när det gäller ÄDEL-reformen.
            I
          </note>
          <note xml:id="i-1a81e7e92966dd14-0">
            detta ingår naturligtvis boende, tillsyn i boende och omvårdnadsaspekterna.
            Men naturligtvis handlar det om ett ganska långsiktigt arbete,
            som Ragnhild Pohanka antyder, där man undan för undan får se till
            att tillgodose behoven. Huruvida man kan göra det på det praktiska
            sätt som Ragnhild Pohanka beskriver, att dela lägenhet eller inte,
            kan jag inte så här på stående fot ge något svar på. Det är möjligt
            att det går, men det väsentligaste är att man följer de allmänna
            riktlinjerna och kraven när det gäller kvalitet för äldre människor.
          </note>
          <note xml:id="i-d7704782ec9057e7-0">
            Anf. 19 ELVER JONSSON (fp)
          </note>
          <note xml:id="i-65526f8a4bc525f2-0">
            Fru talman! Jag har förstått att man ute vid länsstyrelserna
            har fört en debatt som ligger i linje med det som socialministern
            nu förtydligar. Även om det kan framstå som något glidande och
            principiellt i ett interpellationssvar, är ändå signalen att det
            mycket väl går och att det rent av vore önskvärt att likställa
            de yttre formerna. Jag intecknar och tolkar detta, som jag tror
            kommer att innebära något av en förlösning. Ofta är det nämligen
            stora skillnader mellan möjlighet och icke möjlighet.
          </note>
          <note xml:id="i-3d7c94e4974906fc-0">
            Jag noterar också socialministerns positiva hållning till entreprenörverksamhet
            på detta område. Det har framgått av andra inlägg att entusiasmen
            inte är lika stark på alla håll. Därför tycker jag att detta tillkännagivande
            känns riktigt och fint.
          </note>
          <note xml:id="i-489b8f25c530b3db-0">
            Fru talman! Jag skall fatta mig kort. Av och till upplever vi
            ganska flitigt historiens vingslag. Detta kan vara socialministerns
            sista framträdande i egenskap av chef för Socialdepartementet.
            Hon skall förmodligen gå över till uppgifter som är mer lokaliserade
            till partifållan och vad det kan vara.
          </note>
          <note xml:id="i-926231272cbab565-0">
            De erfarenheter som Ingela Thalén för med sig från regering och
            parlament när det gäller arbetsmarknads- och socialpolitik är
            väldigt viktiga. Jag tror att vi alla bör erinra oss om att det
            är de svagaste i samhället som behöver det starkaste stödet. God
            fortsättning!
          </note>
          <note xml:id="i-ff575563dfebb437-0">
            Anf. 20 RAGNHILD POHANKA (mp)
          </note>
          <note xml:id="i-7589daad4860af4a-0">
            Fru talman! Det är självklart att jag menar att samma krav skall
            ställas på kooperativt boende som på andra boendeformer.
          </note>
          <note xml:id="i-77ff6d3ebc2193b8-0">
            De mentalsjukas gruppboende är ju också ett problem. Det finns
            ju en del som verkar ganska friska men som väl skulle behöva bo
            i ett gruppboende.
          </note>
          <note xml:id="i-09f6f584a01b81d8-0">
            Eftersom jag mycket har studerat de utslagnas situation, har
            jag märkt att det är alltför många som har vandrat direkt från
            de stora mentalsjukhusen ut på gatan. De har då också kommit in
            i missbruksberoende. Där behöver man också öka gruppboendet, fast
            de personerna kanske inte behöver så mycket hjälp rent fysiskt.
            Det är mera en trygghet.
          </note>
          <note xml:id="i-1fd9f4b38d2cafab-0">
            Jag har tittat på många gruppboenden. Jag känner mig väldigt
            fylld av detta just nu. De flesta gruppboenden fungerar oerhört
            bra. Det är nästan ett himmelrike på många håll jämfört med andra
            boendeformer.
          </note>
          <note xml:id="i-f206879c8d78e839-0">
            Jag är mycket positiv till detta.
          </note>
          <note xml:id="i-9c70ebf6fb6b418e-0">
            Jag har just besökt ett gruppboende där man skulle dela två lägenheter
            och alltså få rum för fyra i stället.
          </note>
          <note xml:id="i-59c0ef9deb3114ab-0">
            Det blir en liten nackdel. De boende får dela på klädkammare
            och badrum. Hade man tänkt så här från början hade man säkert
            planerat för ett badrum åt var och en, men det kommer nog att
            fungera bra även det.
          </note>
          <note xml:id="i-d737009fd4f1a0f7-0">
            Det är viktigt att man tittar litet längre, så det är nog bra,
            socialministern, att det inte går ännu fortare med utbyggnaden.
            Man kan lära av saker man har gjort.
          </note>
          <note xml:id="i-5b23746a44c41a16-0">
            Jag tycker att det är väldigt viktigt att man ser till att gruppboendena,
            som väl är framtidens boende för många grupper - senildementa,
            handikappade och mentalsjuka - verkligen fungerar bra och är lagom
            proportionerade.
          </note>
          <note xml:id="i-2ff3705a40da437d-0">
            I de gruppboenden som startade för fem sex år sedan har de boende
            blivit mycket sjukare och sämre.
          </note>
          <note xml:id="i-1dfb0bd2d266b493-0">
            Man kanske behöver mer personal i dag. Det blir en generationsväxling
            - i alla fall där det bor äldre. De har blivit ganska mycket sämre
            och kräver mera omvårdnad. Det är kommunernas ansvar, förstås.
            Men vad gäller bostäderna skulle man kunna komma med rekommendationer
            från riksnivå.
          </note>
          <note xml:id="i-b7a7be970a1efaa6-0">
            Anf. 21 Socialminister INGELA
          </note>
          <note xml:id="i-bcc64d3b3a4f4912-5">
            THALÉN (s)
          </note>
          <note xml:id="i-548d54ad6c10e6d4-0">
            Fru talman! Jag skall börja med att tacka Elver
          </note>
          <note xml:id="i-136ca15d43a44511-0">
            Jonsson för de vänliga orden. Jag vill bara notera att jag kanske
            väl så mycket har tyckt mig vara i partifållan i de egenskaper
            jag har haft som riksdagsledamot och statsråd som jag kommer att
            tycka framöver. Jag känner det inte som något främmande på något
            vis.
          </note>
          <note xml:id="i-6b37a069305cd604-0">
            Såvitt jag vet är enbart ett rättsfall prövat i länsrätten när
            det gäller antal personer. Vi får utgå ifrån att man tittar på
            det rättsfallet och att Socialstyrelsen och länsstyrelserna har
            granskat det och använder sig av det, och sedan i sin uppföljning
            följer upp de ansökningar som finns i övrigt.
          </note>
          <note xml:id="i-8e313abe8c51e716-0">
            Elver Jonsson sade att mitt interpellationssvar till väldigt
            stor del var en beskrivning. Vi måste komma ihåg att det är just
            denna beskrivning som är bakgrunden till det som skall vara ursprunget
            till tolkningen.
          </note>
          <note xml:id="i-387790a7ba812b4a-0">
            Det är en viljeyttring från den dåvarande regeringen, den nuvarande
            regeringen och riksdagen att man skall vara utomordentligt kvalitetsmedveten
            - inte bara i det mera materiella, utan också vad gäller antal
            personer, förutsättningar för att leva självständigt osv.
          </note>
          <note xml:id="i-04caee13e1e0c1e3-0">
            Man skall nog inte slira för mycket med hänsyn till lokala opinioner
            eller annat.
          </note>
          <note xml:id="i-f42cf0dc4ca7080c-0">
            På frågan om det skall vara lika bedömning vill jag säga att
            det är alldeles klart. Det skall vara lika bedömning, men bedömningen
            måste grunda sig på det som är tanken bakom själva propositionen
            och beslutet i riksdagen.
          </note>
          <note xml:id="i-5b499dfe4669d8a4-0">
            Ragnhild Pohanka gled in på frågan om gruppboende ifrån ganska
            många olika gruppers perspektiv.
          </note>
          <note xml:id="i-49c566b6add72c12-0">
            Det vi hittills har talat om är gruppboende för människor som
            har olika typer av utvecklingsstörningar och andra svåra funktionshinder.
            I går hade vi ett rundabords-samtal om uppföljningen av psykiatrireformen
            och det s.k. psyk-ÄDEL, där naturligtvis boendet och inte minst
            gruppboendet för psykiskt funktionshindrade var ett väldigt viktigt
            inslag. Också där handlar det om att noggrant följa upp utvecklingen.
          </note>
          <note xml:id="i-34bcc4136a788fea-0">
            När det gäller de äldre vill jag än en gång säga att det är viktigt
            att man inte stannar upp i byggandet.
          </note>
          <note xml:id="i-26e9b1414a9bf0c1-0">
            18 % av befolkningen är 65 år och äldre. Även om man kan tänka
            sig olika praktiska alternativ med t.ex.
          </note>
          <note xml:id="i-dd9a94109aeb51b4-0">
            delade lägenheter är behovet stort. Jag tror inte att man skall
            stanna upp i planerandet och byggandet i väntan på att hitta alternativen.
            Man behöver nog både nybyggandet och alternativen.
          </note>
          <note xml:id="i-a74c0f481a1c153e-1">
            Överläggningen var härmed avslutad.
          </note>
          <note xml:id="i-4c885b26277049c0-0">
            5 § Svar på interpellation 1995/96:92 om äldre m.fl. och kostnadsökningarna
            i vård och omsorg
          </note>
          <note xml:id="i-fc1d99ec0cf8c1c0-0">
            Anf. 22 Socialminister INGELA
          </note>
          <note xml:id="i-bcc64d3b3a4f4912-6">
            THALÉN (s)
          </note>
          <note xml:id="i-a2f9e1668ca9da73-0">
            Fru talman! Sigge Godin har frågat mig om regeringen har någon
            samlad bild av hur kostnadsökningar i vård och omsorg drabbar
            äldre, sjuka och handikappade. Om så inte är fallet undrar frågeställaren
            om regeringen avser att ge HSU 2000 tilläggsdirektiv så att en
            samlad kartläggning av de svaga gruppernas totala kostnader för
            vård, omsorg och färdtjänst klarläggs.
          </note>
          <note xml:id="i-c26b8b4e45af66ee-0">
            De offentliga välfärdssystemen har under senare år utsatts för
            ökade krav på besparingar, och en kännbar konsekvens för många
            enskilda är den generellt sätt högre självfinansieringsgraden
            både inom hälsooch sjukvård och inom socialtjänsten. Ökade avgifter
            för omsorg och vård har fått genomslag för många olika grupper
            i samhället, men får sannolikt mer påtagliga konsekvenser för
            äldre och funktionshindrade, som har omfattande behov av service
            och vård.
          </note>
          <note xml:id="i-55167342b204ea22-0">
            Det är en angelägen uppgift för regering och riksdag att få en
            samlad bild av avgiftsutvecklingen och hur den påverkar olika
            grupper i samhället. Jag skall i det följande ge en beskrivning
            av pågående arbete inom detta område.
          </note>
          <note xml:id="i-de5673536e18c1ab-0">
            HSU 2000 överlämnade sitt delbetänkande (SOU
          </note>
          <note xml:id="i-ec9dfb6d14ac8336-0">
            1995:122) Reform på recept till Socialdepartementet i december
            1995. I betänkandet redovisas bl.a. utvecklingen i fråga om patientavgifter
            och högkostnadsskydd. Enligt kommittén har högkostnadsskyddet
            av allt att döma fungerat väl när det gäller att begränsa patienternas
            kostnader för vård och läkemedel. I betänkandet föreslår kommittén
            bl.a. ett särskilt högkostnadsskydd för den öppna hälso- och sjukvården.
          </note>
          <note xml:id="i-cf071e8599e0fcc0-0">
            Förslagen i betänkandet är för närvarande föremål för remissbehandling.
          </note>
          <note xml:id="i-ee6e4210849a7140-0">
            Avgiftsutredningens huvuduppgift var att beskriva avgiftssystemen
            för olika stöd-, service- och vårdinsatser för personer med funktionshinder,
            samt analysera hur avgifterna förändrats under senare år. Avgiftsutredningen
            föreslog i betänkandet (SOU
          </note>
          <note xml:id="i-a281d96d58742f11-0">
            1995:35) Avgifter inom handikappområdet bl.a. ett integrerat
            högkostnadsskydd för öppen vård oberoende av huvudmannaskapet
            för hälso- och sjukvården.
          </note>
          <note xml:id="i-84c5cc333bec01bc-0">
            Betänkandet, som remissbehandlats, bereds för närvarande inom
            regeringskansliet.
          </note>
          <note xml:id="i-0dc46daa6af16ef9-0">
            I samband med behandlingen av ekonomiskpolitiska propositionen
            (1994/95:25) hösten 1994 gav riksdagen regeringen till känna att
            utvecklingen för de sämst ställda pensionärerna borde följas upp
            och att levnadsnivån för hela pensionärskollektivet borde analyseras.
          </note>
          <note xml:id="i-ccd6683c68e7c807-0">
            Som ett led i genomförandet av riksdagens uppdrag har Socialdepartementet
            genomfört en förnyad undersökning avseende utvecklingen av ålderspensionärernas
            ekonomiska villkor under senare år.
          </note>
          <note xml:id="i-68c365f2bb139475-0">
            Rapporten belyser ålderspensionärernas inkomststandard och berör
            inte hur förändringen av avgifter påverkat pensionärerna. När
            det gäller pensionärernas kostnader för äldreomsorg, sjukvård,
            läkemedel m.m.
          </note>
          <note xml:id="i-f08501a6e8528a5c-0">
            finns inte på samma sätt uppgifter på individnivå. För att få
            en samlad bild av inkomster och kostnader gav regeringen våren
            1995 Statistiska centralbyrån i uppdrag att tillsammans med regeringskansliet
            och Socialstyrelsen utveckla analysmodeller avseende fördelningseffekterna
            av vissa avgifter inom kommuner och landsting.
          </note>
          <note xml:id="i-e4df8b2f1908c82e-0">
            När det gäller avgifter för kommunernas service och vård till
            äldre och funktionshindrade beslutade riksdagen i december 1992
            om en lagändring som innebar att kommunerna har fått större frihet
            att själva utforma sina avgiftssystem. Detta gäller med den begränsningen
            att avgifterna skall vara skäliga, inte överstiga kommunens självkostnad
            och att den enskilde skall förbehållas tillräckliga medel för
            sina personliga behov. Våren 1993 fick Socialstyrelsen i uppdrag
            av regeringen att följa utvecklingen och utformningen av kommunernas
            nya avgiftssystem. I slutrapporten från december 1993 beskrevs
            en mängd olika modeller för avgiftsuttag. I årets regleringsbrev
            har Socialstyrelsen getts ett förnyat uppdrag att kartlägga och
            analysera de kommunala avgifterna på äldre- och handikappområdet.
          </note>
          <note xml:id="i-d4acf0846a42f9da-0">
            Som framgår av mitt svar pågår redan flera undersökningar vilka
            berör de frågor Sigge Godin tar upp.
          </note>
          <note xml:id="i-65d971ab432b2082-0">
            Inom ramen för Socialdepartementets välfärdsprojekt avser regeringen
            återkomma med en rapport som kan belysa de samlade effekterna
            när det gäller inkomster och avgifter för äldre och funktionshindrade.
          </note>
          <note xml:id="i-9202b8b1cedbf434-0">
            Anf. 23 SIGGE GODIN (fp)
          </note>
          <note xml:id="i-7b7d79a21ac67f1a-0">
            Fru talman! Jag tackar socialministern för svaret.
          </note>
          <note xml:id="i-229e642f7e869021-0">
            Det fyra sidor långa svaret ger uttryck för att socialministern
            tar frågan om de äldres och funktionshindrades sjuk- och omsorgskostnader
            på stort allvar, men jag hade önskat ytterligare en sida med tankar
            och förslag om vad som kan eller skall göras på området.
          </note>
          <note xml:id="i-c681209de59511ef-0">
            Socialministern redovisar sju olika undersökningar om förhållandena.
            Min följdfråga gäller när departementets välfärdsprojekt skall
            redovisas och vilka slutsatser regeringen drar av de undersökningar
            som redan har gjorts.
          </note>
          <note xml:id="i-066a167088490f7b-0">
            Behövs det verkligen fler utredningar och kartläggningar? Har
            inte regeringen problemet klart för sig redan i dag?
          </note>
          <note xml:id="i-212b55330bf12eb9-0">
            Jag vill påstå att regeringen inte har tagit det samlade greppet
            på kostnadsökningarna för den enskilde som behöver såväl vård
            som omsorg och service. Låt mig ta ett exempel:
          </note>
          <note xml:id="i-8dc37007cfd5b65a-0">
            En gravt handikappad man fick vid ett och samma tillfälle lägre
            pension, högre hyra, lägre bostadsbidrag, höjda medicinkostnader,
            högre tandvårdskostnader, högre färdtjänstkostnader, m.m., m.m.
            Resultatet för honom blev mellan 800 och 1 000 kr per månad i
            högre kostnader och lägre pension. Med en låg pension blir situationen
            orimlig om regeringen avser att fortsätta på den generella besparingsvägen
            utan att ta hänsyn till helheten för den enskilda människan.
          </note>
          <note xml:id="i-5f3a9c7d47979a43-0">
            I dag har många råd att betala endast läkarbesöket medan de tvingas
            avstå från att hämta sin medicin därför pengarna inte räcker till
            det - jag möter ofta människor som har det så. Jag har ställt
            interpellationen nu för att regeringen skall inse allvaret i situationen
            och inte återigen i höstens budgetförslag generellt klämma åt
            dessa grupper ytterligare.
          </note>
          <note xml:id="i-aa237b5cf3fe943a-0">
            Fru talman! Visst måste vi alla vara med och spara för att få
            bort budgetunderskottet, och visst kan det vara bra att springa
            genom elden i stället för att dra ut på plågorna. Men för dem
            som inte kan springa längre, för dem som är bundna av en långvarig
            sjukdom eller har ett livslångt handikapp måste besparingarna
            vara rimliga. Samma sak gäller för dem med mycket små pensioner,
            de som bara har folkpension och pensionstillskott eller en mycket
            låg ATP.
          </note>
          <note xml:id="i-255bea19d981b0bd-0">
            Socialministern redovisar i svaret att regeringen bereder Avgiftsutredningens
            förslag. När kommer regeringen med ett förslag i frågan? Kommer
            man i propositionen att väga in alla svaga grupper som har stora
            kostnader för vård, medicin, hemtjänst, färdtjänst, m.m., så att
            någon form av samlat högkostnadsskydd kan bli aktuellt? Jag tror
            nämligen att den enda vägen att gå här är att man hittar någon
            form av samlad lösning, så att de här människorna känner att de
            kan klara sig rimligt.
          </note>
          <note xml:id="i-e426027e4e2f900e-0">
            Låt mig avsluta med att beklaga att uttrycket solidaritet med
            de svaga nu används alltmer sällan inom socialdemokratin. Det
            bekymrar mig. Vi som är för en generell välfärdspolitik måste
            se verkligheten som den är. Den dagliga situationen för dem som
            har det sämst ställt kan enligt min mening inte ytterligare försämras.
          </note>
          <note xml:id="i-546f3ea1bdb1a49c-0">
            Anf. 24 RAGNHILD POHANKA (mp)
          </note>
          <note xml:id="i-3357b09f366b4220-0">
            Fru talman! Från sekelskiftet och fram till 1950
          </note>
          <note xml:id="i-041c9369cfaebbac-0">
            innebar åldrandet en ökad risk för socialbidragsberoende. Vårt
            välfärdssystem byggdes initialt upp för att ta hand om våra äldre,
            men med pensioner, ATP och
          </note>
          <note xml:id="i-53c48b9c14506eb5-0">
            KBT har våra pensionärer under decennier varit självförsörjande.
            Det i andra länder rådande non-take-upsyndromet, dvs. att fattiga
            människor inte söker de bidrag de är berättigade till, har i Sverige
            förekommit och förekommer än i dag till största delen bland våra
            äldre.
          </note>
          <note xml:id="i-68144e4c4da2950f-0">
            I dag är ca 130 000 pensionärer berättigade till socialbidrag.
            Bara 70 000 söker bidrag. Andelen pensionärshushåll som erhåller
            socialbidrag har ökat från
          </note>
          <note xml:id="i-9d7427215fe841e6-0">
            3 % 1983 till 7 % 1991. Ca 30 % av dessa bidragshushåll består
            av invandrare eller flyktingar som inte har någon pension. De
            är helt beroende av socialbidrag eller av familjekretsen för sin
            försörjning. 70 %
          </note>
          <note xml:id="i-9cf4bcb3100841fa-0">
            av de pensionärer som söker socialbidrag är kvinnor.
          </note>
          <note xml:id="i-7415b9861a257a8d-0">
            Svenska pensionärers socialbidragsberoende är antingen av komplementär
            karaktär, såsom ett månatligt underskott på i genomsnitt 1 000
            kr, eller i form av akut utfyllnad då pengar behövs till glasögon
            eller till mediciner då frikortet har tagit slut - dvs. det gäller
            då icke receptförskriven medicin; medicin på recept får man ju
            i sådana fall gratis.
          </note>
          <note xml:id="i-0daf90f36846a473-0">
            En tredjedel av våra pensionärer saknar ATP.
          </note>
          <note xml:id="i-a8705c3f7451a66d-0">
            Förmodligen är fler än de pensionärer som nu får bostadstillägg
            berättigade till ett sådant, men de har inte klarat av att söka
            det på rätt sätt. En statlig expert konstaterade 1992 att regelverket
            kring bostadstilläggen var komplicerat. Detta har ju ändrats sedan
            dess -
          </note>
          <note xml:id="i-b8f8a1d70e917d2d-0">
            nu är det ju statligt.
          </note>
          <note xml:id="i-eed470f5047ba27a-0">
            10 % av våra pensionärer är socialbidragsberättigade, men alla
            söker som sagt inte bidraget. Framöver kommer antalet pensionärer
            att öka kraftigt, och eftersom de nya pensionsreglerna inte är
            fördelaktiga för kvinnor, som lever längre än män, kommer förmodligen
            socialbidragsberoendet att öka bland äldre kvinnor.
          </note>
          <note xml:id="i-46ba4a705568102c-0">
            Det finns naturligtvis också andra som är beroende av socialbidrag,
            men jag tar nu bara upp den grupp som interpellationen handlar
            om.
          </note>
          <note xml:id="i-0f7d33c287f02f44-0">
            Vi har i socialförsäkringsutskottet framfört önskemål om att
            konsekvensanalyser skall genomföras innan man fattar några nya
            beslut när det gäller socialförsäkringssystemet. Detta har inte
            börjat fungera än, men vi har ett beslut på att så skall ske,
            och jag vill gärna se att detta händer mycket snart.
          </note>
          <note xml:id="i-b7f691c4e19d53e8-0">
            Sigge Godin har redan räknat upp en massa saker som gör att handikappade
            och äldre får mindre pengar att leva av. Man sänkte basbeloppet
            för beräkningen av folkpensionen - jag vet inte om Sigge Godin
            nämnde det - och sedan drog man in ca 500 kr för förtidspensionärer.
          </note>
          <note xml:id="i-a93b211332681657-0">
            Dessutom minskades pensionen för den som är gift med en icke-pensionär,
            vilket jag då beslutet fattades tyckte var rimligt. Varför skall
            den som är gift med en icke-pensionär behöva ha en högre pension
            än den som är gift med en pensionär? Men beslutet innebar också
            att pensionen sänktes för den som är gift med en icke-pensionär
            som saknar inkomst. Detta blev jag medveten om först efter beslutet.
            Hade jag vetat det hade jag reserverat mig på den punkten. Jag
            tog för givet att det gällde bara pensionärer gifta med icke-pensionärer
            som hade en inkomst av någon form
          </note>
          <note xml:id="i-14d1cfb4f044d668-0">
            - en förtidspension, ett jobb eller någon annan form av inkomst
            - men så var inte fallet. Jag hoppas att de uppgifter jag har
            fått är felaktiga.
          </note>
          <note xml:id="i-973b12bddd1b39c1-0">
            Liksom Sigge Godin efterlyser också jag en samlad analys av de
            här frågorna.
          </note>
          <note xml:id="i-f497b6f3e0b4cfd6-0">
            Anf. 25 ULLA HOFFMANN (v)
          </note>
          <note xml:id="i-9d38ca9f1a3735cb-0">
            Fru talman! Den generella välfärden kom till för att samhällets
            resurser skulle fördelas solidariskt. I
          </note>
          <note xml:id="i-d68a0bc180496fc9-0">
            dag, när vi har knappa resurser, blir det extra viktigt med solidariteten.
            Nedskärningarna och besparingskraven har inneburit att de som
            bäst behöver samhällets stöd och som lever på marginalen har drabbats
            mer än andra.
          </note>
          <note xml:id="i-de0098754cac3d84-0">
            De äldre har fått sänkta pensioner, sänkta bostadstillägg och
            höjda kostnader för medicin och sjukvård. Till detta kommer andra
            nedskärningar, som höjt högkostnadsskydd, höjd fastighetsskatt
            och höjda taxeringsvärden.
          </note>
          <note xml:id="i-a392ac7006305bc4-0">
            Det är bra att regeringen nu har tagit itu med den levnadsnivåundersökning
            för pensionärer som kom till stånd genom ett initiativ från Vänsterpartiet.
            Det är viktigt att komma ihåg att pensionärerna inte är en homogen
            grupp. Det finns låg- och höginkomstpensionärer. Det finns pensionärer
            med stora förmögenheter. Pensionärerna speglar alltså samhällets
            sammansättning.
          </note>
          <note xml:id="i-b587853431e6a659-0">
            Ofta hävdas att pensionärerna har fått det bättre jämfört med
            andra grupper i samhället. Detta är säkert sant, eftersom allt
            fler är ATP-pensionärer, men för den enskilde pensionären är det
            inte säkert att det är sant. Många av våra pensionärer har jobbat
            sedan de var 12 år och har låg ATP som kvittas mot pensionstillskottet,
            vilket gör att de har mycket låg pension. Vi har ca 400 000 "fattigpensionärer",
            varav de flesta är kvinnor.
          </note>
          <note xml:id="i-211a127d9560dcd1-0">
            Pensionärerna är också extra känsliga för taxehöjningar i den
            kommunala servicen. Vi vet att i ett flertal kommuner höjs hemtjänsttaxan
            och att många kommuner har en taxa som är både behovs- och inkomstrelaterad.
            För låginkomstpensionärerna vore det bäst med en enbart inkomstrelaterad
            taxa, eftersom låg lön ofta hängt ihop med förslitande arbetsuppgifter
            och därmed också ett stort behov av hemtjänst.
          </note>
          <note xml:id="i-9a9e64e9a4f4784e-0">
            En levnadsnivåundersökning måste av naturliga skäl löpa över
            en viss tid för att man skall kunna göra jämförelser. Den bild
            jag har fått genom samtal och brev och genom besök hos pensionärer
            i landet är att situationen är akut för många av våra låginkomstpensionärer.
            Jag har i tidigare debatter påpekat att pensionärer äter sömntabletter
            i slutet av månaden för att kunna sova sig igenom de sista dagarna,
            eftersom de inte har råd att köpa mat. Detta är inte värdigt ett
            land som Sverige. De äldre har också ett genuint motstånd mot
            att söka socialbidrag, eftersom de har fattigvårdens Sverige i
            starkt minne.
          </note>
          <note xml:id="i-75fae4f714be8423-0">
            Den skäliga levnadsnivån alternativt skäliga bostadskostnaden
            borde därför ses över, lika väl som det förbehållsbelopp som skall
            garantera tillräckliga medel för personliga behov. Enligt Konsumentverket
            skall en pensionär klara sig på 3 340 kr i månaden, som skall
            räcka till mat, kläder, hygien, m.m. I det beloppet ingår inte
            medicin, hemtjänst, läkarvård, tandvård, m.m., områden som i dag
            har drabbats av höjda kostnader. Med de höjda kostnader som låginkomstpensionärerna
            i dag har fått - och som inte på något vis kan kompenseras av
            den sänkta matmomsen
          </note>
          <note xml:id="i-bac6d6db43210be5-0">
            - blir de belopp som i dag har betecknats som en skälig levnadsnivå
            eller förbehållsbelopp alldeles för låga. Ett sätt att stödja
            låginkomstpensionärerna vore att omedelbart höja de beloppen.
          </note>
          <note xml:id="i-8dfb82f0e0e9be42-0">
            Situationen är alltså, som både Sigge Godin och
          </note>
          <note xml:id="i-a7b860e07cf5bb7c-0">
            Ragnhild Pohanka har påpekat, akut. En akut situation behöver
            akuta insatser. Jag skulle uppskatta om socialministern i dag
            ville berätta vad regeringen har för avsikt att göra för låginkomstpensionärerna
            i Sverige.
          </note>
          <note xml:id="i-f676c01068bec950-0">
            Anf. 26 Socialminister INGELA
          </note>
          <note xml:id="i-bcc64d3b3a4f4912-7">
            THALÉN (s)
          </note>
          <note xml:id="i-5efe28d4500f3220-0">
            Fru talman! Jag skulle önska att interpellationen hade haft den
            infallsvinkeln. Då hade det kanske varit litet lättare för mig
            att förbereda mig på en del av de siffror och den statistik som
            jag nu tyvärr inte har möjlighet att gå in på i detalj. Jag tänker
            framför allt på påståendet att 130 000 pensionärer är socialbidragsberoende
            eller har rätt att få socialbidrag.
          </note>
          <note xml:id="i-95402a0b48f30167-0">
            När det gäller just den här punkten, generell levnadsstandard
            för våra äldre, kan jag säga att det i nästa vecka kommer en redovisning
            med en ordentlig genomgång av de äldres levnadssituation. Där
            kan man generellt sett konstatera att de pensionärer som har de
            lägsta inkomsterna inte har drabbats lika mycket som de som har
            de högsta inkomsterna. Detta hänger samman med högre skatt, förstås,
            med fastighetsskatt och en del annat som Ulla Hoffmann tog upp.
            Det är alltså ungefär samma fördelning som när det gäller inkomster
            i samhället i övrigt.
          </note>
          <note xml:id="i-a9abf883caa73b61-0">
            Sigge Godin frågar när det kommer en samlad beskrivning. Under
            alla omständigheter kommer det en delrapport hösten 1996, dvs.
            en beskrivning av avgifter inom olika områden, t.ex. kommuner
            och landsting samt läkemedelsavgifter. Därefter kommer det med
            all sannolikhet en slutrapport. Detta hänger samman med Socialstyrelsens
            uppföljningsarbete.
          </note>
          <note xml:id="i-ae214712331e7ba6-0">
            Jag vill också säga, bl.a. med tanke på det enskilda ärende som
            Sigge Godin berörde, att Socialstyrelsen i sin uppföljning också
            tittar på jämkningsrutinerna.
          </note>
          <note xml:id="i-fd7ab3eaa0055bad-0">
            Ibland förekommer det nämligen neddragningar som drabbar enskilda
            personer på ett sådant sätt att man bör gå in med ett jämkningsförfarande.
          </note>
          <note xml:id="i-d6ea89157b6136fb-0">
            Sigge Godin frågade också var Avgiftsutredningen ligger och när
            man kan tänka sig en proposition. Jag kan inte svara på den frågan,
            för när man bedömer
          </note>
          <note xml:id="i-a4042f313436731b-0">
            Avgiftsutredningen måste man också se till förslagen i
          </note>
          <note xml:id="i-f155f784dcd83941-0">
            Reform på recept. Det är viktigt att man tar hänsyn också till
            högkostnadsskyddsstrukturen när man tittar på den samlade Avgiftsutredningens
            förslag.
          </note>
          <note xml:id="i-4e0e985984d391eb-0">
            Ulla Hoffmann tog upp frågan om att höja förmånsbeloppet ute
            i kommunerna. Också detta är naturligtvis en fråga som bör bli
            föremål för särskild bedömning. Jag tror att man också bör titta
            på genomgången av ålderspensionärernas inkomststandard innan man
            drar några förhastade slutsatser.
          </note>
          <note xml:id="i-16da83402951a5f4-0">
            Fru talman! När Ragnhild Pohanka beskrev pensionärernas socialbidragsberoende
            nämnde hon i en liten bisats de äldre invandrarnas situation.
            Jag vill då säga att den frågan tas upp i den del av Socialtjänstkommitténs
            beredning som rör paragraf 6, Socialbidrag. Det är helt naturligt
            att den frågan måste beredas i alldeles särskild ordning, dvs.
            situationen för dem som förutsätts bo varaktigt i Sverige men
            inte har tillräckliga kvalifikationer för folkpension och pensionstillskott.
          </note>
          <note xml:id="i-76da4c725c00d54f-0">
            Anf. 27 SIGGE GODIN (fp)
          </note>
          <note xml:id="i-bd47214e1d28ea97-0">
            Fru talman! Jag hade inte utformat den här interpellationen med
            en massa statistik, siffror och tabeller osv. Det tror jag att
            vi har nog av ändå - i varje fall tror jag att socialministern
            har det. Det är i stället den krassa verkligheten jag försöker
            tala om, den som man möter när man är ute och träffar människor.
            Jag är övertygad om att socialministern också träffar dem och
            kan konstatera bekymret: Det går inte ihop för vissa människor
            som har låg pension och dryga sjukdomskostnader. Det känns på
            något sätt litet kränkande när tjänstemän inte ser förhållandena.
            Kommunen har sina regler, landstinget har sina regler och staten
            sina, och det är det vi på något sätt måste komma till rätta med.
          </note>
          <note xml:id="i-5654e820cde35165-0">
            Socialministern säger att det kommer en delrapport hösten 1996.
            Då vill jag fråga: Betyder det att det inte blir några ytterligare
            åtstramningar för dessa grupper i kommande budget? Det är väsentligt
            att man inte försämrar ytterligare för dem när man egentligen
            inte riktigt vet hur man skall bete sig.
          </note>
          <note xml:id="i-09f2d985f3322a6d-0">
            Jag sysslar ju med sociala frågor, och jag blir litet upprörd
            när jag tvingas sitta här i kammaren och fatta vissa beslut -
            även om det är andra som har majoriteten. När man ser sådana här
            fall framför sig undrar man nämligen: Var det rätt att sänka matmomsen
            när man vet att stora grupper av sjuka och handikappade far illa?
            Tycker socialministern det är rätt att öka presstödet till bl.a.
            egna tidningar i stället för att se till att de svaga grupperna
            har möjlighet att exempelvis hämta medicin när man har varit hos
            doktorn? Det är den solidariteten man måste väga in i det här.
            Det är detta det handlar om.
          </note>
          <note xml:id="i-09193b649a5c95be-0">
            Socialministern skall ju nu lämna socialministerposten och övergå
            till annan verksamhet, vilket också
          </note>
          <note xml:id="i-8d4b7be11a10b7d2-0">
            Elver Jonsson var inne på. Skulle vi inte då kunna komma överens
            om att det vore vettigt att försöka skapa ett enda högkostnadsskydd
            för de svaga grupperna i landet? Detta skulle socialministern
            kunna driva från sin andra position, som också är betydelsefull.
            Jag tror att det här är en fråga som måste komma.
          </note>
          <note xml:id="i-588f4bf62b22595e-0">
            Jag vet att den inte är så lätt. Kommunerna vill ha sin frihet
            och tycker att staten inte skall inkräkta utöver de överenskommelser
            som redan är gjorda. Men på något sätt måste vi hitta vägar som
            gör att det här verkar meningsfullt och bra.
          </note>
          <note xml:id="i-7ac43e55b35134bd-0">
            Jag vill avsluta det här inlägget med att säga att
          </note>
          <note xml:id="i-db3917e7b461b52a-0">
            LSS-lagen också har en del av de här frågorna på sitt bord. Också
            de grupperna är aktuella. Avser regeringen att komma med något
            förslag under våren i den frågan, eller kommer det att dröja ytterligare
            en tid?
          </note>
          <note xml:id="i-86561343cdb10ece-0">
            Det är en stor, tung och viktig reform, vilket har sagts tidigare
            här i debatterna, och därför vore det spännande att få veta när
            regeringen kommer att tycka någonting i den frågan.
          </note>
          <note xml:id="i-dfb1edb9bc3f03e3-0">
            Anf. 28 RAGNHILD POHANKA (mp)
          </note>
          <note xml:id="i-cad9e12940c91fca-0">
            Fru talman! Socialministern! Bakom de siffror jag nämnde finns
            det verkliga människor. Vi som sitter i socialförsäkringsutskottet
            får se väldigt mycket siffror. Men när man börjar jobba med dem
            och går in i dem ser man människorna bakom, och då får siffrorna
            liv. Jag är själv egentligen ingen siffermänniska, men jag tycker
            att siffrorna är ett stöd som gör att man kan se hur människor
            har det.
          </note>
          <note xml:id="i-a2505244cc337242-0">
            Sedan tycker jag att det är en prioriteringsfråga var man skall
            lägga pengarna. Vi i Miljöpartiet har försökt spara lika mycket
            som Socialdemokraterna, ja, t.o.m. mer, men på ett mer solidariskt
            sätt. Jag vill understryka det som också Sigge Godin nämnde: Det
            finns andra områden där man satsat en hel del pengar, och frågan
            är om det var rätt.
          </note>
          <note xml:id="i-b791dda0fa084e4e-0">
            Jag undrar om vi inte skall börja satsa mer på människor än på
            teknik och annan storskalig utveckling. Det är i alla fall människan
            som är grunden för alltihop. Meningen med politiken är ju att
            stärka människorna och ge dem en möjlighet att klara sig -
          </note>
          <note xml:id="i-bba51943272d14f1-0">
            en möjlighet att överleva och en möjlighet till självständigt
            arbete - och det tror jag att vi måste göra. Jag nämnde i mitt
            välfärdsdebattinlägg häromveckan att det finns pengar i samhället
            - frågan är om de finns på rätt ställe.
          </note>
          <note xml:id="i-e91fdb951d9321d8-0">
            Anf. 29 Socialminister INGELA
          </note>
          <note xml:id="i-bcc64d3b3a4f4912-8">
            THALÉN (s)
          </note>
          <note xml:id="i-87b4cfb7345ae27c-0">
            Fru talman! Som jag nämnde skall Socialstyrelsen se över hur
            man använder jämkningsförfarandet.
          </note>
          <note xml:id="i-6f08d2e052c61ceb-0">
            Detta förfarande är ju en arbetsmetod för att kunna undvika en
            kränkande behandling. Man kanske inte alltid använder jämkningsförfarandet
            på rätt sätt ute i kommunerna, men det kommer nu Socialstyrelsen
            att gå in och titta på. På det viset plockar man undan en del
            avgifter för att skapa en ekonomiskt stabilare situation för den
            enskilde individen.
          </note>
          <note xml:id="i-21b9af7852e9a7b5-0">
            Beträffande att rapporten som kommer i höst skulle vara ett argument
            för att inte gå in och bedriva ett regelrätt budgetarbete måste
            jag säga att Sigge
          </note>
          <note xml:id="i-afcd2f89773bbf5f-0">
            Godin naturligtvis mycket väl vet att budgetarbetet kommer att
            pågå precis i vanlig ordning. Man kommer att göra de bedömningar
            som man måste göra.
          </note>
          <note xml:id="i-8d63bffb2b5e13b6-0">
            Men självklart kommer man också att titta på det material som
            man redan har framme men som kanske ännu inte är sammanfattat
            i någon rapport.
          </note>
          <note xml:id="i-855995daa22d8d36-0">
            Sigge Godin frågade om LSS. Jag antar att Sigge
          </note>
          <note xml:id="i-e62adf8816076d3c-0">
            Godin menade personlig assistans. Den frågan har regeringen avgjort
            i dag genom att anta en proposition som kommer till riksdagen
            i början av nästa vecka.
          </note>
          <note xml:id="i-2431611ee7dda6f6-0">
            Den här debatten handlar ju om att prioriteringarna mellan olika
            inslag kanske skall ligga någon annanstans än i diskussionen om
            huruvida man har ett analysmaterial när det gäller avgifter och
            annat. Men enligt min uppfattning var det rätt att göra denna
            matmomssänkning av flera skäl. Den påverkar flera strukturer i
            samhället. Den påverkar kostnadsbilden för alla hushåll, för dem
            som har inkomster från pensionssystem, sjukersättning, a-kassa,
            men också för dem som har låga inkomster från ett förvärvsarbete.
          </note>
          <note xml:id="i-a1370e4af7a73029-0">
            Den påverkar dessutom hur kostnadsutvecklingen framöver kommer
            att se ut och det i sin tur har en gynnsam effekt på hela den
            ekonomiska utvecklingen, både på kort och lång sikt.
          </note>
          <note xml:id="i-2e4ff146744c21a7-0">
            Jag tycker att det är ett litet väl enkelt knep att ställa matmomsbeslutet
            mot andra förändringar som vi har varit tvungna att vidta. Om
            det hade varit så,
          </note>
          <note xml:id="i-43f2e0a26b1e1f75-0">
            Sigge Godin, att man hade varit orolig för den här typen av svåra
            prioriteringar - jag tycker också att de är svåra - kunde den
            förra regeringen ha gjort en hel del annorlunda prioriteringar
            1991, 1992, 1993 och
          </note>
          <note xml:id="i-d54cc39717ee97f4-0">
            1994, så kanske denna riksdag hade haft helt andra förutsättningar
            att välja mellan olika nyttigheter och reformer.
          </note>
          <note xml:id="i-98b0d9d3298d5f00-0">
            Anf. 30 SIGGE GODIN (fp)
          </note>
          <note xml:id="i-ec035f90acb84e61-0">
            Fru talman! Socialministern säger en del kloka saker om att jämkningsförfarandet
            kanske inte riktigt fungerar som det skall. Det är svårt att klampa
            in på kommunernas områden och förvissa sig om att de skall kunna
            balansera detta mot statens insatser och statens beräkningar.
          </note>
          <note xml:id="i-1d337af79231bd73-0">
            Jag förstår väl att budgetberedningen fortsätter såsom den alltid
            har fortsatt i regeringskansliet. Men det var ändå 1993 som man
            började ta fram de olika rapporterna. Socialministern har skrivit
            att de är sju stycken. Det kanske är fler än så. Men vi behöver
            inte hålla på år ut och år in och konstatera att människor far
            illa. Vi måste hitta någon form av lösning och vi bör göra det
            tillsammans.
          </note>
          <note xml:id="i-0b1380114bd1247a-0">
            När det gäller matmomsen, Ingela Thalén, är det klart att vi
            två som sitter här med goda inkomster får ut mycket. Det är en
            dålig fördelningspolitik att använda ett sådant förslag och driva
            igenom det här i kammaren. Det kan finnas partier som tycker att
            det är jättebra, men Folkpartiet delar inte den uppfattningen.
          </note>
          <note xml:id="i-d644b89af28e83b1-0">
            Det handlar om att man, när det är brist på pengar, måste se
            till att de svaga grupperna så långt möjligt går skadeslösa. Vi
            har efter detta utredande och utredande, med rapport efter rapport,
            hamnat i den situationen att människor far illa. Jag tror att
            Ingela Thalén och jag i grunden säkert är överens om att det känns
            tråkigt att det har blivit så här. Men jag tror inte att man skall
            belasta enbart andra regeringar, när man har fortsatt i de spåren
            och när man fortsätter att dra in och dra in rent generellt utan
            att pröva hur de allra svagaste människorna i Sverige har det.
          </note>
          <note xml:id="i-d4b9c98b03321299-0">
            Jag hade hoppats att det skulle kunna komma ett besked redan
            i vår, så att vi inte får samma debatt i höst. För det här måste
            komma upp på nytt om vi inte ser något förslag från regeringen.
          </note>
          <note xml:id="i-8ebbb8f7ba6719cb-0">
            Anf. 31 ULLA HOFFMANN (v)
          </note>
          <note xml:id="i-25821fb5d5442170-0">
            Fru talman! En av anledningarna till att Vänsterpartiet ville
            ha en levnadsnivåundersökning var just att vi såg att det skulle
            fattas ett antal beslut som det skulle bli väldigt svårt att överblicka
            konsekvenserna av. Men när man får reda på saker och ting förutsätter
            vi också att man måste kunna vidta akuta åtgärder om det skulle
            behövas.
          </note>
          <note xml:id="i-42e2a4c7dc7951b7-0">
            Socialministern säger att det har kommit fram rapporter som skall
            publiceras nästa vecka som visar att låginkomstpensionärerna inte
            har drabbats så mycket ekonomiskt, alltså att deras ekonomiska
            villkor inte har förändrats så mycket. Men det handlar bara om
            pengarna. Det är också så att om allting i deras omgivning har
            blivit dyrare, och det har vi pekat på allesammans här, är det
            klart att pengarna räcker till mycket mindre.
          </note>
          <note xml:id="i-5bca8627a990874f-0">
            Vi har också i socialförsäkringsutskottet tagit initiativ till
            fördelningspolitiska konsekvensanalyser, som vi tycker är mycket
            viktiga. Dem har Ragnhild
          </note>
          <note xml:id="i-8e9ca4d884963379-0">
            Pohanka också tagit upp. Jag tror att när man vet hur det ser
            ut, när man har gjort konsekvensanalyser innan man fattar ett
            beslut, skulle man inte försämra så mycket som man gör för låginkomstpensionärerna.
          </note>
          <note xml:id="i-6a9d0d1f511ee5d3-0">
            Ändå tycker jag att den här debatten i dag har visat på att socialministern
            tar frågan på största allvar.
          </note>
          <note xml:id="i-eab121f67bcb9cac-0">
            Fru talman! Jag skulle vilja avsluta med att säga att socialministern
            och jag träffades första gången i pensionsarbetsgruppen, och socialministern
            bidrog till att göra livet litet enklare för mig genom att lära
            mig en massa saker. Eftersom jag tror att det här är sista gången
            som jag för en interpellationsdebatt med socialminister Ingela
            Thalén skulle jag vilja ta tillfället i akt och hälsa henne hjärtligt
            välkommen till stockholmarnas länsbänk igen.
          </note>
          <note xml:id="i-f6798b1bffce152a-0">
            Anf. 32 Socialminister INGELA
          </note>
          <note xml:id="i-bcc64d3b3a4f4912-9">
            THALÉN (s)
          </note>
          <note xml:id="i-2e2e7540fc84355f-0">
            Fru talman! Jag tycker att det är utmärkt att man har både konsekvensanalyser
            och levnadsnivåundersökningar samt att man gör beräkningar. Får
            jag bara säga en sak. Det finns ett korrigeringsinslag i besluten
            om de grupper bland pensionärerna som vi kallar för de sämst ställda
            pensionärerna. Ibland måste vi kanske vara tydliga och peka på
            vilka vi avser. Oftast avser de flesta debattörer dem som har
            folkpension och pensionstillskott och därmed har bostadstillägg
            för höga boendekostnader.
          </note>
          <note xml:id="i-4d9ef51eae1a890e-0">
            När man tittar på de beslut som har fattats kan man se att just
            inkomsterna för de grupperna har korrigerats upp genom förändringar,
            procentberäkningar och annat. Däremot finns det grupper alldeles
            däröver som inte fullt ut har kunnat nyttiggöra sig t.ex. bostadstillägg.
            Där finns det grupper som man nog kan säga kommer mer i kläm.
          </note>
          <note xml:id="i-36d7a254693200f3-0">
            Det är viktigt, tycker jag, att man uttrycker det här väldigt
            tydligt, inte minst att man uttrycker det tydligt i termer av
            att det finns grupper av pensionärer som skulle vara extremt beroende
            av socialbidrag. Där delar jag Ragnhild Pohankas uppfattning att
            man får vara noga med att peka på att det oftast gäller dem som
            kanske inte har folkpension eller pensionstillskott beroende på
            att de kommit till Sverige under senare år.
          </note>
          <note xml:id="i-da4f0cb3a5c7f0a2-0">
            I övrigt vill jag tacka för välgångsönskningarna och ser fram
            emot att återta min plats i riksdagen.
          </note>
          <note xml:id="i-99953c53dc9752b1-0">
            6 § Svar på interpellation 1995/96:94 om kontroll av tandvårdsmaterial
          </note>
          <note xml:id="i-5a7afdca9d65d4eb-0">
            Anf. 33 Socialminister INGELA
          </note>
          <note xml:id="i-bcc64d3b3a4f4912-10">
            THALÉN (s)
          </note>
          <note xml:id="i-61faed0fe2304590-0">
            Fru talman! Siw Persson har frågat mig om regeringen har några
            planer på att förbättra den - som hon uttrycker det - nästintill
            obefintliga kontrollen av tandvårdsmaterial. Vidare har hon frågat
            var regeringen anser att ansvaret ligger för patienter och personal
            som får problem av tandvårdsmaterial.
          </note>
          <note xml:id="i-70c5de4fedafda6f-0">
            Dentala material omfattas av EG:s direktiv om medicintekniska
            produkter (93/42/EEG). Det trädde för svenskt vidkommande i kraft
            den 1 januari 1995
          </note>
          <note xml:id="i-a2dac21a236531d2-0">
            och har införlivats med svensk rätt genom särskilda författningar.
            Socialstyrelsen är tillsynsmyndighet.
          </note>
          <note xml:id="i-336bca089bf0b9e5-0">
            Av direktivet framgår att det för alla medicintekniska produkter
            skall finnas ett rapporteringssystem för olycksfall m.m., som
            beror på produkterna. De fel som skall rapporteras är sådana som
            kan leda till eller har lett till en allvarlig försämring av en
            patients eller användares hälsotillstånd eller till hans död.
            Bestämmelser om tillverkarnas skyldighet att rapportera olyckor
            och tillbud med medicintekniska produkter finns i Socialstyrelsens
            föreskrifter och allmänna råd
          </note>
          <note xml:id="i-e03dc42aa86d931d-0">
            (SOSFS 1994:3).
          </note>
          <note xml:id="i-e0261e64ffe9bdcd-0">
            Ett generellt krav för alla medicintekniska produkter är att
            tillverkaren skall förse varje produkt med de upplysningar som
            användarna behöver med hänsyn till den utbildning och kunskap
            de har. Detta skall ske för att produkten skall kunna användas
            på ett säkert sätt, varför användaren bl.a. måste få upplysningar
            om eventuella sidoeffekter. Tillverkaren skall också ge sådana
            anvisningar som gör det möjligt för användaren att informera patienten
            om kontraindikationer och om försiktighetsmått som skall vidtas.
          </note>
          <note xml:id="i-a336ba5c97016588-0">
            Utöver de åtaganden som gäller genom direktivet om medicintekniska
            produkter kan medlemsstaternas myndigheter inrätta nationella
            rapporteringssystem som riktar sig mot hälso- och sjukvårdens
            institutioner och personal. I Sverige har vi valt att göra det.
            Bakgrunden är bl.a. att riksdagen har gett regeringen till känna
            (bet. 1993/94:SoU21, rskr. 1993/94:314) att ett biverkningsregister
            skall upprättas för dentala material. I regleringsbrev den 16
            juni 1994 gav regeringen
          </note>
          <note xml:id="i-4d54e2ff8a61378f-0">
            Socialstyrelsen i uppdrag att upprätta ett sådant register.
          </note>
          <note xml:id="i-c22f0fa468ed7819-0">
            Efter att ha övervägt inkomna intresseanmälningar om att inrätta
            och driva ett biverkningsregister för dentala material har Socialstyrelsen
            beslutat att ge ett sådant uppdrag åt Umeå universitet. Legitimerade
            tandläkare, legitimerade tandhygienister och legitimerade läkare
            skall rapportera till registret.
          </note>
          <note xml:id="i-97874abd78c68209-0">
            Förberedelsearbetet med att inrätta biverkningsregistret för
            dentala material vid Umeå universitet påbörjades i januari månad
            i år. Det fortlöper planenligt och i samråd med bl.a. de odontologiska
            fakulteterna, Tandvårdsskadeförbundet och de fackliga organisationerna
            för att få en så bred förankring som möjligt. Registret skall
            vara i drift senast den 15 april
          </note>
          <note xml:id="i-71a74094fde69560-0">
            1996. Dess tillkomst kommer förhoppningsvis att väsentligt förbättra
            möjligheterna att klarlägga förekomsten och arten av biverkningar
            som kan sättas i samband med dentala material.
          </note>
          <note xml:id="i-2bc7da74091a3bd1-0">
            Vad gäller ansvaret för patienter som får problem av tandvårdsmaterial
            kan jag konstatera att tandvårdspersonal, på motsvarande sätt
            som annan personal inom hälso- och sjukvården, omfattas av lagen
          </note>
          <note xml:id="i-2ffc6ffc17b0879e-0">
            (1994:953) om åligganden för personal inom hälsooch sjukvården.
            Det innebär bl.a. att en patient skall ges sakkunnig och omsorgsfull
            vård som står i överensstämmelse med vetenskap och beprövad erfarenhet.
            Om en patient ändå får en skada eller problem av behandlingen
            kan ersättning lämnas från tandvårdsförsäkringen.
          </note>
          <note xml:id="i-ef82be591bf591b6-0">
            Vad gäller personal som får problem av tandvårdsmaterial gäller
            samma bestämmelser för dem som arbetar inom tandvården som för
            andra yrkesgrupper. Men jag vill särskilt framhålla vikten av
            att det biverkningsregister som är under uppbyggnad också omfattar
            uppgifter om de problem personal drabbas av.
          </note>
          <note xml:id="i-4facb201794a8047-0">
            Anf. 34 SIW PERSSON (fp)
          </note>
          <note xml:id="i-58a44d552bf47c8d-0">
            Fru talman! Jag vill tacka för svaret.
          </note>
          <note xml:id="i-33df1bfaae1c3ddb-0">
            Jag ställde frågan därför att jag har fått reda på att det i
            den överenskommelse som finns mellan Socialstyrelsen och Umeå
            universitet inte finns krav på att biverkningsrapporteringen skall
            vara obligatorisk.
          </note>
          <note xml:id="i-9629adb5773f4915-0">
            Min fråga är då hur det kan vara möjligt att i en myndighet förhandla
            bort det beslut vi i riksdagen har fattat om ett obligatorium.
          </note>
          <note xml:id="i-b9a1858b6e73d8a9-0">
            Det är också uppseendeväckande att man har låtit uppdraget gå
            till Tandläkarhögskolan i Umeå trots att
          </note>
          <note xml:id="i-0a4abdf59a71998d-0">
            Socialstyrelsen har sagt att tandläkare saknar medicinsk kompetens,
            trots att patientorganisationerna har tryckt på och velat ha biverkningsrapporteringen
            hos
          </note>
          <note xml:id="i-68f2910776ac8f8e-0">
            Läkemedelsverket, trots att man redan 1986 planerade en biverkningsrapportering
            under läkemedelsavdelningen på Socialstyrelsen - det som numera
            heter
          </note>
          <note xml:id="i-e0da78ab9a6e376e-0">
            Läkemedelsverket - och trots att även lex Maria säger att alla
            som har med patienter att göra är skyldiga att anmäla felbehandling.
            Min fråga är då hur man kan bortse från allt det här.
          </note>
          <note xml:id="i-5b7e6a04cfb01cb4-0">
            Det står också i svaret, fru talman, att allt det här har skett
            i samråd med bl.a. Tandvårdsskadeförbundet och de fackliga organisationerna.
            Då vill jag passa på och upplysa om följande: Det var först när
            det var klart mellan Socialstyrelsen och Umeå universitet som
            både Tandvårdsskadeförbundet och Tandläkarförbundet fick reda
            på att det här pågick, och det var efter påtryckningar som de
            fick möjlighet att komma till tals. Det var så dags när det mesta
            redan var beslutat. Så var det med det samrådet. Förhoppningsvis
            blir det litet bättre i fortsättningen, men med kännedom om de
            svårigheter som förekommit tidigare har jag tyvärr inte så stora
            förhoppningar.
          </note>
          <note xml:id="i-247a544f225012f6-0">
            I hälso- och sjukvårdslagen, åliggandelagen och tandläkarförordningen
            står det att vårdnadshavaren har ansvar för patientens vård. I
            det ingår att upplysa patienten om vad som kan vara bra och framför
            allt vad som kan vara dåligt. Min fråga är då: Varför har man
            inte infört ett produktregister i det här landet som man har gjort
            på kosmetikaområdet, där Läkemedelsverket har hand om det? Om
            det inte finns ett obligatoriskt ansvar för att tala om vad som
            finns i en produkt, vem har då ansvaret? Hur skall vårdnadshavaren
            få en realistisk möjlighet att tala om vad produkten innehåller?
          </note>
          <note xml:id="i-34fbb216ef85e1d6-0">
            En annan sak som jag vill passa på att upplysa om, som jag tycker
            är uppseendeväckande, är att NEOM, som är kontrollmyndighet för
            tandvårdsmaterial, i internationella vetenskapliga skrifter i
            artiklar går ut och garanterar som certifierande myndighet att
            den ger ett absolut skydd och en absolut sekretess för innehållet
            i en produkt. Det är alltså endast NEOM
          </note>
          <note xml:id="i-52c1169aafab57ff-0">
            som behöver få reda på vad en produkt innehåller. Det skall vara
            hemligt för användarna.
          </note>
          <note xml:id="i-4d76832a3cd4e51e-0">
            Låt mig till sist passa på att dra ett exempel på hur omöjligt
            det är med dagens bestämmelser och de kommande bestämmelserna
            när det gäller tandvårdsmaterial. Sealapex är ett rotfyllnadsmaterial.
            Det innehåller sulfa. Det ger överkänslighetsreaktioner till en
            på hundra patienter. Hur skall tandläkare, som enligt Socialstyrelsen
            saknar medicinsk kompetens, kunna redogöra för biverkningar? Sealapex
            ger enligt instruktionen nybildning av hårdvävnad, vilket innebär
            att det ger ben. Det uppfyller alla krav för att det skall vara
            läkemedel. Varför är det då inte läkemedel?
          </note>
          <note xml:id="i-de6d2369a2fb96ec-0">
            Med detta vill jag visa att tandvårdsmaterial ofta har sådana
            ingredienser att det obligatoriskt borde bli klassat som läkemedel.
          </note>
          <note xml:id="i-407fcd8552864980-0">
            Anf. 35 RAGNHILD POHANKA (mp)
          </note>
          <note xml:id="i-9dc3d3f48d2da11e-0">
            Fru talman! Jag vill tacka socialministern för svaret. Jag har
            egentligen fått svar på det jag ville ha svar på. Siw Persson
            har sagt ungefär det jag tänkte säga, så jag skall gå litet utanför
            det. Jag kände faktiskt inte till det sista om olika tandvårdsmaterial.
          </note>
          <note xml:id="i-2cb1c56b79e1f949-0">
            Jag vill också tacka socialministern för hennes tid som socialminister.
            Det här är min sista debatt med henne. Jag har tyckt att socialministern
            har varit en utmärkt representant för Moder Svea, och hon kommer
            naturligtvis att vara en utmärkt representant även i riksdagen.
            Jag vill verkligen utnyttja socialministerns sista interpellationsdebatt.
          </note>
          <note xml:id="i-1acbd2748814f586-0">
            Jag tycker också att det är märkligt att man har valt Umeå. Det
            finns ju amalgamvårdsenheter i både
          </note>
          <note xml:id="i-6cbd98987fa883c2-0">
            Uppsala och Stockholm som kanske skulle knutits hårdare till
            den här utredningen. Jag delar också Siw
          </note>
          <note xml:id="i-d8283ba121ae9d43-0">
            Perssons uppfattning att Läkemedelsverket skulle ha varit den
            allra lämpligaste enheten.
          </note>
          <note xml:id="i-e5d7a7514fc82cab-0">
            De ökade allergierna på olika områden beror naturligtvis på den
            ökade närkontakten med de olika material vi har i dag. Det finns
            ju så många tusentals kemiska material, och vi vet inte vilken
            effekt de har på människan. Det dröjde ju väldigt länge innan
            det erkändes att kvicksilvret i amalgamet var ett gift som man
            hade i munnen. Det var ett oerhört motstånd från läkare och tandläkare.
            Många har som jag själva bekostat sin sanering och inte ångrat
            det ett ögonblick, men alla har ju inte möjlighet att bekosta
            detta själva.
          </note>
          <note xml:id="i-8238230a1613e897-0">
            Man märker en betydligt förbättrad hälsa efter en amalgamsanering
            hos de flesta om det görs på rätt sätt.
          </note>
          <note xml:id="i-3d765205f8c98691-0">
            Men jag förstår inte varför man inte skall kunna få tillgång
            till vad produkterna innehåller. Man får titta i sina egna patientjournaler,
            men man får inte reda på vad det är för material man har i sin
            mun. Det är verkligen betänkligt. Det finns 40-75 ton kvicksilver
            i våra munnar i Sverige. Naturvårdsverket har förordat att amalgamrester
            skall slutförvaras i bergrum. Det talar litet grand om vilket
            gift vi handskas med.
          </note>
          <note xml:id="i-9f98448f61ab9252-0">
            Man måste också göra något åt krematoriernas utsläpp av kvicksilver.
            Det finns ju bra reningsmetoder som man nu har prövat i Örebro.
            Det finns alltså möjlighet att även i det sista skedet ta vara
            på giftet så att det inte kommer ut i naturen och skadar oss människor.
          </note>
          <note xml:id="i-46c2245339486ff1-0">
            Det har varit ett väldigt motstånd även från Socialstyrelsen.
            Jag tycker att det är viktigt att man påpekar detta för att kunna
            motarbeta det och försöka få upp denna fråga i ljuset. Kunskaperna
            finns ju i dag.
          </note>
          <note xml:id="i-14b79d1ea05deeaa-0">
            Kronisk lågdosexponering för kvicksilver från amalgam leder till
            en upplagring i kroppens olika organ eftersom utsöndringen är
            långsam.
          </note>
          <note xml:id="i-3787fc9caf6a21bc-0">
            Också därför behövs den här utredningen. Jag vill inte göra detta
            till en allmän amalgamdebatt, därför att det är inte frågan om
            det. Men det är viktigt att dessa utredningar kommer till stånd
            och att de sköts på rätt sätt och med rätt kompetens. Jag vill
            vädja till socialministern att syna detta ytterligare.
          </note>
          <note xml:id="i-f0e60528719dfd75-0">
            Det mesta är redan sagt, och jag känner inte att det är någon
            mening att upprepa Siw Perssons olika förslag utan jag lämnar
            detta. Det finns alltså amalgamersättning, men det finns risk
            för att de redan allergiskt reagerande amalgamsjuka reagerar även
            på dessa material. Då måste man få veta vad de innehåller. Det
            är den viktigaste uppgiften här.
          </note>
          <note xml:id="i-790f2186baf0a521-0">
            Anf. 36 Socialminister INGELA
          </note>
          <note xml:id="i-bcc64d3b3a4f4912-11">
            THALÉN (s)
          </note>
          <note xml:id="i-66922625d4950de9-0">
            Fru talman! Siw Persson lyfte i sitt inlägg fram synpunkter på
            hanteringen inom Socialstyrelsen som är helt obekanta för mig.
            Den enda information jag har - förutom det som framgår av svaret,
            att man har börjat samarbeta med Umeå universitet - är att det
            fördes diskussioner om huruvida något annat universitet eller
            KI skulle komma i fråga.
          </note>
          <note xml:id="i-afea3e23df83da70-0">
            När det gäller frågan om obligatorium visavi frivilligarbete,
            vill jag säga att detta inte är frivilligt i den meningen att
            man kan låta bli. Vad det handlar om är ett motivationsarbete,
            dvs. se till att få in ett bra underlag, få in omfattande material,
            få en fortlöpande rapportering osv. Det är det som jag uppfattar
            som avsikten. Enligt min uppfattning skall allt material lämnas
            in.
          </note>
          <note xml:id="i-66547701425c29a2-0">
            När det gäller samverkan mellan Tandvårdsskadeförbundet och de
            fackliga organisationerna är det samma sak. Jag har utgått från
            att de har varit med i förberedelsearbetet. Jag har inte haft
            anledning att tro någonting annat än att så har varit fallet.
          </note>
          <note xml:id="i-209fd9bf892ef25b-0">
            I fråga om NEOM delar jag uppfattningen att man skall ha reda
            på vad produkterna innehåller och att vi som enskilda medborgare
            och som patienter skall ha rätt att ta reda på vad vi plockar
            i oss, oavsett om det är tandvårdsmaterial, tabletter eller någonting
            annat.
          </note>
          <note xml:id="i-8908bbb8b2d5b3fb-0">
            Anf. 37 SIW PERSSON (fp)
          </note>
          <note xml:id="i-3efa4a7fc685cfc7-0">
            Fru talman! Jag vill passa på tillfället att berätta om hur det
            har gått till, eller inte har gått till, eftersom jag förstod
            att det inte har nått ministerns öron. Jag hoppas naturligtvis
            att det skall bli bättre i framtiden.
          </note>
          <note xml:id="i-ad39099afcaf8826-0">
            När det gäller frivillighet eller obligatorium förutsätter vi
            alla att det som riksdagen beslutar naturligtvis står över allmänna
            bestämmelser. Men det finns också en rädsla, efter många års arbete,
            att det glider ut och att det inte blir det tryck som det borde
            vara.
          </note>
          <note xml:id="i-df6e0fd690c370d7-0">
            När det gäller NEOM:s agerande förutsätter jag att vi på olika
            sätt utövar påtryckning på dem, så att de verkligen gör sitt arbete
            i en anda som vi vill, eftersom de som tillsynsmyndighet har fått
            uppdrag av
          </note>
          <note xml:id="i-a8fefb72f26f3939-0">
            Sveriges riksdag att utföra vissa uppdrag. Jag menar att de glider
            ur det.
          </note>
          <note xml:id="i-cb1c8f4d758ef9bd-0">
            Jag vill än en gång passa på att trycka på hur viktigt jag och
            många med mig menar att tandvårdsmaterial verkligen är. De är
            som en del av kroppen och kommer i kontakt med olika delar av
            munnen, och de måste behandlas på samma sätt som andra saker som
            man sätter in i kroppen eller tar till sig. De skall alltså klassas
            som läkemedel.
          </note>
          <note xml:id="i-341b512705714a65-0">
            När det gäller Sealapex står det t.o.m. i bruksanvisningen att
            det ger nybildning av hårdvävnad, dvs.
          </note>
          <note xml:id="i-11d30828543c03a3-0">
            ben bildas vid rotspetsen. Men inte ens då blir det klassat som
            läkemedel, och då undrar jag: Vad behövs det egentligen för att
            det skall bli klassat som läkemedel? Man måste väl åtminstone
            börja med de tandvårdsmaterial som bevisligen uppfyller alla kriterier
            för att vara läkemedel. Det får inte finnas någon sådan spärr.
          </note>
          <note xml:id="i-4e69d8a1a661e41c-0">
            Jag drar mig nu till minnes, eftersom det är sista gången även
            jag har möjlighet att interpellera ministern, att en av mina första
            interpellationer gällde tandvårdsfrågor. Tyvärr har vi inte kommit
            så väldigt långt under den här tiden, men vi har ju möjlighet
            att fortsätta, socialministern.
          </note>
          <note xml:id="i-a6c330d08fd01399-0">
            Anf. 38 Socialminister INGELA
          </note>
          <note xml:id="i-bcc64d3b3a4f4912-12">
            THALÉN (s)
          </note>
          <note xml:id="i-27615b863e998c3a-0">
            Fru talman! Även jag erinrar mig att en av de första debatterna
            vi hade handlade just om tandvårdsfrågor. Jag tycker i och för
            sig att det har hänt en hel del under resans gång, dels när det
            gäller amalgamfrågan, dels på många andra områden.
          </note>
          <note xml:id="i-9071069a8dbde54c-0">
            Får jag också nämna att regeringen när det gäller tillsynen över
            hälso- och sjukvården, inklusive tandvården, i dag har beslutat
            om lag om verksamhetstillsyn. Där går man också in på alla områden,
            oavsett vem som är producent. Jag tror att det kommer att ge en
            del framgångar också när det gäller tillsynen över tandvårdsområdet.
            I övrigt delar jag den uppfattning som Siw Persson har fört fram,
            dvs. att man måste få veta vad det handlar om när man stoppar
            något i kroppen, även när det gäller tänderna.
          </note>
          <note xml:id="i-a74c0f481a1c153e-2">
            Överläggningen var härmed avslutad.
          </note>
          <note xml:id="i-da609abced8353db-0">
            Ajournering
          </note>
          <note xml:id="i-397aec1589cf9001-0">
            Kammaren beslöt kl. 13.45 på förslag av andre vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <note xml:id="i-78ecc5109ddf6665-0">
            Återupptagna förhandlingar
          </note>
          <note xml:id="i-2eaceab938e794a6-0">
            Förhandlingarna återupptogs kl. 14.00.
          </note>
          <note xml:id="i-e22a2daf843d5b05-0">
            Välkomsthälsning
          </note>
          <note xml:id="i-5d5808679c9139f7-0">
            Anf. 39 TALMANNEN
          </note>
          <note xml:id="i-643b1e49a3a255e2-0">
            Jag vill inleda frågestunden i dag med att hälsa en delegation
            från den ryska statsduman som leds av statsdumans ordförande Gennadyi
            Nikolayevich Seleznyov.
          </note>
          <note xml:id="i-6b4876f30fb2e368-0">
            Sveriges riksdag välkomnar ert besök. Vi hoppas att det skall
            vara till ömsesidig nytta och förstärka de goda förbindelserna
            mellan våra länders folkvalda församlingar.
          </note>
          <note xml:id="i-65dcd6ece8ee319a-0">
            Än en gång, hjärtligt välkomna!
          </note>
          <note xml:id="i-4e4579ce20a9523b-0">
            7 § Frågestund
          </note>
          <note xml:id="i-089cb35b4d164cb8-0">
            Anf. 40 TALMANNEN
          </note>
          <note xml:id="i-b5533927bf1de19d-0">
            Vi övergår nu till frågestunden.
          </note>
          <note xml:id="i-f7e76ea935c00af7-0">
            Regeringen företräds i dag av statsminister Ingvar
          </note>
          <note xml:id="i-96d135bf06690786-0">
            Carlsson, försvarsminister Thage G Peterson, socialminister Ingela
            Thalén, finansminister Göran Persson, arbetsmarknadsminister Anders
            Sundström och statsrådet Anna Hedborg.
          </note>
          <note xml:id="i-34ca6bd343e0e2ff-0">
            Statsministern besvarar övergripande frågor. Övriga statsråd
            besvarar frågor som rör deras ansvarsområden.
          </note>
          <note xml:id="i-744de9e3aa7a359b-0">
            Kampen mot narkotika
          </note>
          <note xml:id="i-ff89357590fefb39-0">
            Anf. 41 GUN HELLSVIK (m)
          </note>
          <note xml:id="i-9952cbace3707077-0">
            Fru talman! Jag vill ställa en fråga till socialministern.
          </note>
          <note xml:id="i-a98e99fa827e7b9b-0">
            Vår enade front mot narkotikamissbruk har stor betydelse. I dag
            visar sig sprickor i denna front. Dagens ungdomar matas med dubbla
            budskap om droger. Polisens uppgift är bl.a. att stödja föräldrar
            i deras fostrarroll.
          </note>
          <note xml:id="i-72278a694edc4992-0">
            I helgen saboterade Gudrun Schyman polisens arbete genom att
            se till att den lokal som stängts av polisen fick hålla öppet.
            Samtidigt kom uppgifter om grunderna för polisens stängningsbeslut.
            Urinprov innehöll amfetamin och blandningar av ecstasy, cannabis,
            morfin, amfetamin och LSD. Beslag av 200
          </note>
          <note xml:id="i-b9201ed209b588cc-0">
            doser av bl.a. LSD och kokain gjordes. Ansvarskännande vuxna
            inser att verksamheten måste stoppas tills det klargjorts hur
            man får den narkotikafri.
          </note>
          <note xml:id="i-9c7570b0e9b0be00-0">
            Det har länge varit känt att narkotika förekommer på Docklands.
            Socialministern har säkert ägnat problemet en del tankemöda. Min
            fråga till socialministern är:
          </note>
          <note xml:id="i-5358ee9971dcb02a-0">
            Vilka åtgärder planerar statsrådet för att våra unga från alla
            skall få det entydiga beskedet att vuxenvärlden tar avstånd från
            all narkotikahantering?
          </note>
          <note xml:id="i-78bad6ccd5fbe87f-0">
            Anf. 42 Statsrådet ANNA HEDBORG (s)
          </note>
          <note xml:id="i-d6fd5acc94003f33-0">
            Fru talman! Det är naturligtvis oerhört allvarligt att man i
            viss utsträckning kan uppleva att ungdomar nu faktiskt lättare
            får tag i och lättare prövar narkotika.
          </note>
          <note xml:id="i-3c5f32f19dcb9b06-0">
            Jag hade själv ett sammanträffande med Nackapolisen och socialarbetare
            som har tillbringat ganska mycket tid på Docklands, och de beskrev
            för mig förekomsten av droger som relativt omfattande just där.
          </note>
          <note xml:id="i-4690bfd51a8f0262-0">
            Det får naturligtvis inte förekomma, självklart inte. Samtidigt
            är det naturligtvis också viktigt att de ungdomar som alls inte
            är intresserade av narkotika utan av att dansa skall få möjligheter
            att göra det. Jag tror att den väsentliga uppgift som de vuxna
            har är att samarbeta kring frågan om hur man kan erbjuda de ungdomarna
            den miljö som ger möjligheter att få dansa och att slippa att
            träffa på narkotika.
          </note>
          <note xml:id="i-de4d1944971dd100-0">
            Anf. 43 GUN HELLSVIK (m)
          </note>
          <note xml:id="i-bb4f60e3986898a2-0">
            Fru talman! För mig är detta inte i första hand en fråga om Docklands,
            utan det handlar om att den enade fronten mot narkotika håller
            på att spricka.
          </note>
          <note xml:id="i-435679d8f39537e9-0">
            Jag har i dag på morgonen varit på besök på Maria
          </note>
          <note xml:id="i-fd2daf7a6ea1beb3-0">
            Ungdom och fått den uppfattning som jag själv har bekräftad.
            Vad som bl.a. framkom var att väldigt många föräldrar, som i och
            för sig är emot bruket, har svårt för argumenten.
          </note>
          <note xml:id="i-36e5a30a1b8d67df-0">
            När jag frågar efter åtgärder innebär det bl.a. att jag undrar
            över om statsrådet har några tankar om hur vi på ett bättre sätt
            kan stödja föräldrarna i deras argumentation gentemot barnen,
            eftersom det är föräldrarna som är avgörande, oberoende av om
            barnen går till Docklands eller någon annanstans.
          </note>
          <note xml:id="i-2f5006056666c754-0">
            Anf. 44 Statsrådet ANNA HEDBORG (s)
          </note>
          <note xml:id="i-d0188de2d784ea15-0">
            Fru talman! När vi talar om den svenska narkotikapolitiken t.ex.
            ute i Europa är en av de saker som går att beskriva att vi i det
            svenska samhället har, eller åtminstone har haft, en mycket glädjande
            enighet - en total enighet skulle man kunna säga - om att hålla
            narkotika borta från våra ungdomar och vårt land och om att arbeta
            både preventivt och behandlingsmässigt på ett sådant sätt att
            vi verkligen håller en enad front.
          </note>
          <note xml:id="i-2555139a0673d3b2-0">
            Vi politiker har naturligtvis också ett alldeles särskilt ansvar
            på den punkten. Det är också därför som vi t.ex. arbetar med det
            nationella handlingsprogrammet. Det skall sedan få avläggare regionalt
            och lokalt så att vi i hela samhället kan samarbeta med den enighet
            som hittils har varit en så god grund att vi i Sverige har kunnat
            bekämpa narkotikans spridning mera framgångsrikt än nästan någon
            annanstans.
          </note>
          <note xml:id="i-b64791187a37f3c5-0">
            Anf. 45 BJÖRN SAMUELSON (v)
          </note>
          <note xml:id="i-22a053d84b48717c-0">
            Fru talman! Först vill jag understryka att den enade fronten
            mot narkotikabruk inte är bruten.
          </note>
          <note xml:id="i-6609634d38c3de2c-0">
            Jag vill fråga: Anser Anna Hedborg att helgbruket av narkotika
            i Stockholm bäst motverkas genom politikers närvaro i Stockholm
            eller i Skåne?
          </note>
          <note xml:id="i-fa4d10b9bedbfdf8-0">
            Anf. 46 GUN HELLSVIK (m)
          </note>
          <note xml:id="i-06223597b36af680-0">
            Fru talman! Jag vill göra en återkoppling till min tidigare fråga.
            Jag skulle gärna vilja veta om statsrådet är beredd till en bredare
            diskussion kring frågan om hur vi gemensamt kan stödja föräldrarna
            i deras avgörande kamp mot barnens eventuella bruk.
          </note>
          <note xml:id="i-fdce46adb8c957e8-0">
            Anf. 47 Statsrådet ANNA HEDBORG (s)
          </note>
          <note xml:id="i-6c4e82b633df92a3-0">
            Fru talman! Jag hoppas att Björn Samuelson har rätt och att fronten
            verkligen inte är bruten. Jag är tyvärr inte riktigt lika säker
            på den saken som jag var tidigare efter vad som har hänt. Men
            jag hoppas verkligen att det är så.
          </note>
          <note xml:id="i-dcba83053476f495-0">
            Den enade fronten är en viktig del när det gäller stödet till
            föräldrarna. En annan mycket viktig sak är att arbeta med det
            nationella handlingsprogrammet just för att skapa det allmänna
            stöd i samhället som också är det bästa stödet för föräldrar.
          </note>
          <note xml:id="i-bd6475597ff0f8d9-0">
            Anf. 48 BJÖRN SAMUELSON (s)
          </note>
          <note xml:id="i-1c0a432bfeea781a-0">
            Fru talman! Jag skall förenkla min fråga något.
          </note>
          <note xml:id="i-9e667f4d7fdf1125-0">
            Jag undrar om statsrådet anser att det är viktigt att vi politiker
            är ute bland ungdom där eventuellt narkotikabruk kan finnas.
          </note>
          <note xml:id="i-21e2df676d9db1d1-0">
            Den enade fronten är inte bruten. Det är viktigt att understryka
            detta.
          </note>
          <note xml:id="i-ca68346b102c5ff4-0">
            Anf. 49 Statsrådet ANNA HEDBORG (s)
          </note>
          <note xml:id="i-945fa4a352b30901-0">
            Fru talman! Det är förstås mycket viktigt att vi politiker är
            ute bland människor, träffar ungdomar och uppträder som goda exempel.
          </note>
          <note xml:id="i-28db6babdc615fb6-0">
            Småföretagarnas villkor
          </note>
          <note xml:id="i-2726de6204d0d40e-0">
            Anf. 50 ALF SVENSSON (kds)
          </note>
          <note xml:id="i-93d68e7bb9efff35-0">
            Fru talman! Jag vill ärligt och uppriktigt säga att jag hade
            unnat Ingvar Carlsson att lämna statsministerposten i en annan
            arbetsmarknadspolitisk situation än den som för närvarande råder.
          </note>
          <note xml:id="i-34e636f7eb8b3792-0">
            Det skulle inte falla mig in att tro någonting annat än att Ingvar
            Carlsson skulle vilja göra allt för att lämna efter sig andra
            arbetslöshetssiffror än de som vi nu har. Därför undrar jag om
            det inte vore rimligt att
          </note>
          <note xml:id="i-cced60df92189e2f-0">
            Ingvar Carlsson som en av sista åtgärderna i sitt höga ämbete
            tog tillbaka det beslut som innebar att småföretagare - som ju
            måste få luft under vingarna i stället för att vingklippas - skall
            betala moms innan de fått betalt för sina varor.
          </note>
          <note xml:id="i-ad38816d55dde25b-0">
            Anf. 51 Statsminister INGVAR
          </note>
          <note xml:id="i-a488df3eed4e7d70-0">
            CARLSSON (s)
          </note>
          <note xml:id="i-e3ebe5966e580086-0">
            Fru talman! Alf Svensson har naturligtvis rätt i att den tredubbling
            av arbetslösheten som ägde rum i
          </note>
          <note xml:id="i-49a4df4d9f8db850-0">
            Sverige mellan 1991 och 1994 är en mycket tung börda för den
            regering som tillträdde 1994, speciellt som vi under hela efterkrigstiden
            under de perioder när vi har haft ansvaret har sett till att upprätthålla
            full sysselsättning. Det gällde också under 80-talet. När alla
            andra gav upp gick vi mot strömmen.
          </note>
          <note xml:id="i-fb916b991fc58ab2-0">
            Det är också riktigt att vi har en fortlöpande dialog med småföretagarna.
            Det som de har prioriterat i våra samtal har för det första varit
            att pressa ned räntorna, för det andra att försöka få till stånd
            en lånemarknad som gör att de kan låna pengar och för det tredje
            att se till att det blir en efterfrågan i samhället, så att de
            kan sälja sina produkter.
          </note>
          <note xml:id="i-185c01ee640a514f-0">
            Detta har präglat den socialdemokratiska regeringens åtgärder
            under den här perioden. I övrigt har alla fått vara med om att
            bära bördor: löntagare, pensionärer och också företagare. Jag
            tycker att vi har haft en väl avvägd politik för att få ordning
            på Sveriges ekonomi.
          </note>
          <note xml:id="i-15e8be90b1b83939-0">
            Anf. 52 ALF SVENSSON (kds)
          </note>
          <note xml:id="i-3e07f1879b8f573e-0">
            Fru talman! Jag undrar hur kammarledamöterna eller ledamöterna
            på statsrådsbänken skulle reagera, om de fick betala skatt på
            lönen innan de fått någon lön. Det är frågan huruvida den principen
            är rimlig som jag försöker få Ingvar Carlsson att svara på. Den
            skall inte ställas i motsats till det övriga som gjorts för att
            pressa ned räntan. Jag tror inte att räntan hade stigit, om vi
            hade haft en vettig tingens ordning på det här området.
          </note>
          <note xml:id="i-1e60ae957580f801-0">
            Jag kan, fru talman, vidare inte låta bli att säga att jag hade
            väntat mig att Ingvar Carlsson skulle lasta alla sina bekymmer
            på de tre år då fyrpartiregeringen existerade.
          </note>
          <note xml:id="i-c0f5515beceec496-0">
            Anf. 53 Statsminister INGVAR
          </note>
          <note xml:id="i-a488df3eed4e7d70-1">
            CARLSSON (s)
          </note>
          <note xml:id="i-6dd1538ab74c5515-0">
            Fru talman! Jag kan ju inte trolla bort verkligheten. Arbetslösheten
            tredubblades under de tre borgerliga åren. Jag upplever det som
            en stor börda. Den verkligheten kan jag inte dribbla bort.
          </note>
          <note xml:id="i-26e63b7b53b835ef-0">
            När vi nu har åstadkommit åtstramningspaketet om 118 miljarder,
            förmodligen den kraftigaste sanering som någon regering har vidtagit,
            får vi följande besked, Alf Svensson: Det som ni gör är alldeles
            riktigt. Det är bara ett fel, och det är att ni stramar åt på
            mitt område, det som jag är berörd av.
          </note>
          <note xml:id="i-2308ada83916bd3c-0">
            Hade vi fallit undan för sådan kritik, hade vi säkerligen haft
            en ränta som legat 3 % högre än vad den gör i dag. Det hade varit
            verkligt illa för småföretagarna.
          </note>
          <note xml:id="i-786780fe6cb147b3-0">
            Vi tog vidare undan företag med omsättning under 10
          </note>
          <note xml:id="i-c3d0a99c5ec618b5-0">
            miljoner kronor. Det gör att de minsta företagen faktiskt slipper
            det här problemet.
          </note>
          <note xml:id="i-4be576619f1750f9-0">
            Rätten till personlig assistans
          </note>
          <note xml:id="i-08daf996835ac02f-0">
            Anf. 54 ISA HALVARSSON (fp)
          </note>
          <note xml:id="i-8305f199439b0347-0">
            Fru talman! Jag skulle vilja ställa en fråga till antingen socialministern
            eller finansministern. Jag skulle vilja vidarebefordra den från
            en ung och förtjusande kvinna, som sitter i rullstol. Hon tog
            humorn till hjälp för att framföra den, i form av en limerick:
          </note>
          <note xml:id="i-c3d6a88905d520de-0">
            En kille som mist assistansen,
          </note>
          <note xml:id="i-2ab61a96f2181618-0">
            satt fast med sin rullstol på Skansen,
          </note>
          <note xml:id="i-9350fb01371b48e1-0">
            sa: Är det verkligen så,
          </note>
          <note xml:id="i-27d519e148b21618-0">
            att alla svenskar måste gå
          </note>
          <note xml:id="i-0e24c26f568236e1-0">
            för att Persson skall hålla balansen?
          </note>
          <note xml:id="i-11e4c349fd2f007c-0">
            Frågan utgår från att personer med omfattande funktionshinder
            länge har existerat på andras godtycke. Jag undrar: Tänker regeringen
            nu verkligen rasera rätten till personlig assistans, rätten att
            själv bestämma över de mest grundläggande behoven i livet för
            ca 6 000 av de sämst ställda människorna i vårt land?
          </note>
          <note xml:id="i-c89a3f8b611f7407-0">
            Anf. 55 Socialminister INGELA
          </note>
          <note xml:id="i-bcc64d3b3a4f4912-13">
            THALÉN (s)
          </note>
          <note xml:id="i-c445543b13277e3b-0">
            Fru talman! Hade jag fått litet tid på mig, hade jag möjligen
            i min tur kunnat replikera med en limerick, men tyvärr har jag
            inte den tiden till förfogande.
          </note>
          <note xml:id="i-b2b2604328a77aa2-0">
            I dag har regeringen beslutat om att lägga fram en proposition
            för riksdagen där vi behandlar förslaget om personlig assistans.
            Tiden är för knapp för att jag skall kunna gå in på alla detaljer,
            men av de förslag som ursprungligen fanns från utredningen är
            det några få områden som blir berörda.
          </note>
          <note xml:id="i-2ae2648a1202c027-0">
            Det gäller för det första en uppstramning av bedömningen. Inga
            grupper är undantagna, men man skall vara stram i bedömningen.
            Den bedömningen vilar på den ursprungliga handikapputredningens
            förslag.
          </note>
          <note xml:id="i-429d9f7cd22dbf86-0">
            Det gäller för det andra relationen till kommunerna. Det gäller
            för det tredje ett förslag som innebär att man i stället för att
            spara tid under ett år sparar tid enbart under ett kvartal. Vi
            kommer för det fjärde att utreda förhållandet mellan stat och
            kommun vad avser ansvaret för ekonomin.
          </note>
          <note xml:id="i-ba03cfeb862f0b90-0">
            Anf. 56 ISA HALVARSSON (fp)
          </note>
          <note xml:id="i-ffd86471392dae9c-0">
            Fru talman! Jag vill bara säga tack så mycket och hoppas att
            det här förslaget verkligen kan accepteras av alla.
          </note>
          <note xml:id="i-0de46d3eb50445ed-0">
            Besparingar i försvarsbudgeten
          </note>
          <note xml:id="i-33150a2ff567f157-0">
            Anf. 57 Förste vice talman ANDERS
          </note>
          <note xml:id="i-f2e6eb447047c181-0">
            BJÖRCK (m)
          </note>
          <note xml:id="i-563cdcdb9aa30442-0">
            Fru talman! Jag har tre korta frågor till försvarsministern.
            Han sade enligt TT i förra veckan att om den borgerliga regeringen
            inte hade bedrivit en viss försvarspolitik, skulle "neddragningarna
            på det svenska försvaret kunnat bli betydligt mer måttfulla".
          </note>
          <note xml:id="i-bf8a30a8223553e4-0">
            Jag frågar: Hur mycket mera måttfulla skulle de ha blivit? Vilka
            förband skulle ha fått vara kvar?
          </note>
          <note xml:id="i-36f07ef8d9e17987-0">
            Min andra fråga har samband med en debatt som jag har haft med
            försvarsministern om försvarsekonomi. Den utredning som han själv
            har tillsatt har i och för sig gett mig rätt, men jag har per
            brev den 25
          </note>
          <note xml:id="i-dc762da538e22f8a-0">
            september ställt ett antal frågor till försvarsministern.
          </note>
          <note xml:id="i-f69b157bf81f5849-0">
            Trots upprepade påminnelser har han vägrat att svara.
          </note>
          <note xml:id="i-4cbf426dc187004d-0">
            Jag frågar försvarsministern: När får jag svar?
          </note>
          <note xml:id="i-c24525ba80aaf9d3-0">
            Den tredje och sista frågan är: Är det sant att försvarsministern
            har räknat fel på flera miljarder kronor i priskompensationsmedel?
          </note>
          <note xml:id="i-ad1b9e75c8495aa1-0">
            Anf. 58 Försvarsminister THAGE G
          </note>
          <note xml:id="i-f013185fb8d301eb-0">
            PETERSON (s)
          </note>
          <note xml:id="i-663958e4b1cd0aac-0">
            Fru talman! Det är trevligt att få en fråga från min företrädare,
            tillika riksdagens förste vice talman. Jag är glad för frågan,
            eftersom den ger mig tillfälle att något få tillbakavisa de angrepp
            som moderaterna i dag riktar mot socialdemokrater och centerpartister
            i försvarsfrågan.
          </note>
          <note xml:id="i-a9e00c427486ea5b-0">
            Anders Björck har fått svar på sina tidigare frågor.
          </note>
          <note xml:id="i-06503efe59d98e20-0">
            Han undrar från vem jag har fått uppgifterna att orsakerna till
            merparten av de besparingar som nu måste göras på försvarsbudgeten
            härrör från den tid då Anders Björck satt som försvarsminister.
            Jag har fått dem från Försvarsmakten och från överbefälhavaren.
          </note>
          <note xml:id="i-14bf1cc5b1245011-0">
            Av Försvarsmaktens egna beräkningar, som jag fick i måndags framgår
            det tydligt att 60 % eller tre femtedelar av minskningen av den
            ekonomiska ramen under nästa försvarsbeslutsperiod beror på de
            svarta hål som jag ärvde efter Anders Björck.
          </note>
          <note xml:id="i-f79d1318eb7f1c7a-0">
            Anf. 59 Förste vice talman ANDERS
          </note>
          <note xml:id="i-f2e6eb447047c181-1">
            BJÖRCK (m)
          </note>
          <note xml:id="i-0730d611f90befea-0">
            Fru talman! Det som försvarsministern säger är inte sant, och
            han svarade icke på mina andra frågor.
          </note>
          <note xml:id="i-96cf93551d63986c-0">
            För det första är frågan om de svarta hålen utklarad i den utredning
            som försvarsministern själv tillsatte. Den visar att jag har rätt
            och försvarsministern fel.
          </note>
          <note xml:id="i-94b01f02aada3fcf-0">
            Försvarsministern har för det andra icke svarat på min fråga
            varför han trots upprepade påstötningar icke har besvarat mitt
            brev av den 25 september med preciserade frågor.
          </note>
          <note xml:id="i-d71e81307f0c89a4-0">
            För det tredje och sista: Hur många miljarder har försvarsministern
            räknat fel på i budgetpropositionen när det gäller priskompensationsmedel?
          </note>
          <note xml:id="i-61bacdb704389709-0">
            Anf. 60 Försvarsminister THAGE G
          </note>
          <note xml:id="i-f013185fb8d301eb-1">
            PETERSON (s)
          </note>
          <note xml:id="i-207d62efb4459e49-0">
            Fru talman! Jag kommer nu med ett par obehagligheter till Anders
            Björck. Startåret för ÖB:s beräkningar av verksamhetsindragningen
            är 1992. Det är inte det budgetår, 1995/96, då den socialdemokratiska
            regeringen efter en uppgörelse mellan Socialdemokraterna och Centerpartiet
            började sänka försvarsanslagen. Vad som hände på anslagsfronten
            mellan 1992
          </note>
          <note xml:id="i-75a7d98372bd38ca-0">
            och 1995 har man tidigare struntat i att ta med i beräkningen,
            och det var mycket som då hände.
          </note>
          <note xml:id="i-12b79e00e1131daf-0">
            Stabiliseringspropositionen från 1992, alltså under
          </note>
          <note xml:id="i-063400323d4e9624-0">
            Anders Björcks statsrådstid, medförde en urholkning av försvarsramen,
            men den urholkningen ledde inte till någon minskad verksamhet
            eller till några organisatoriska förändringar. Man tog helt enkelt
            inte tag i frågan.
          </note>
          <note xml:id="i-a2b1ddfcd46a51b8-0">
            Vidare medverkade Anders Björck till att invagga försvarsmakten
            i tron att effekten av kronans depreciering, den förlorade köpkraften,
            skulle kompenseras fullt ut. Så skedde inte, och försvarsramen
            urholkades ännu mera.
          </note>
          <note xml:id="i-146148714c56032f-0">
            Fru talman! Jag skall spä på med ytterligare en sak. Min företrädare
            medverkade till att försvaret beställde ofinansierat materiel.
            Enbart projektet Bamse var ofinansierat med en miljard kronor.
            Dessa räkningar hittade jag i Anders Björcks skrivbordslådor när
            jag tillträdde i oktober 1994.
          </note>
          <note xml:id="i-27a769486f834d13-0">
            Anf. 61 Förste vice talman ANDERS
          </note>
          <note xml:id="i-f2e6eb447047c181-2">
            BJÖRCK (m)
          </note>
          <note xml:id="i-e06b943f4c11859f-0">
            Fru talman! Vad försvarsministern säger är inte sant. Jag upprepar
            två frågor. Varför har försvarsministern i så fall inte svarat
            på brev med de preciseringar som jag har krävt? Jag kan förstå
            varför han inte har gjort det. Nu måste försvarsministern, som
            är så duktig på att räkna, svara. Med hur många miljarder har
            han räknat fel i priskompensation i den budget som han har lagt
            fram? Det är flera miljarder. Men ge oss siffran, herr räknemästare!
          </note>
          <note xml:id="i-842cdf7f40b0495f-0">
            Anf. 62 Försvarsminister THAGE G
          </note>
          <note xml:id="i-f013185fb8d301eb-2">
            PETERSON (s)
          </note>
          <note xml:id="i-bf72e06840b7967f-0">
            Fru talman! Jag har fått många brev från Anders
          </note>
          <note xml:id="i-63f1633924ff9dc9-0">
            Björck. Såvitt jag förstår har jag även om det är fattigt ställt
            på många områden ändå svarat på alla brev. De finns i Försvarsdepartementets
            brevdiarium. Men så här lätt skall inte Anders Björck komma ifrån
            den här frågan!
          </note>
          <note xml:id="i-f7c538c49a2a53ed-0">
            Om jag hade kommit till ett dukat bord när den socialdemokratiska
            regeringen tillträdde hade den tioprocentiga nedskärningen av
            försvarsanslagen som riksdagen har beslutat om, och som är mycket
            måttfull, lett till en mycket måttfull neddragning av verksamheten.
            Två femtedelar av den samlade tjugofemprocentiga verksamhetsneddragningen
            beror faktiskt på saker och ting som fanns före det att den nuvarande
            regeringen tillträdde.
          </note>
          <note xml:id="i-14c311f6c2cb5f56-0">
            Med andra ord: Hade inte Anders Björck varit så gentil och lättsinnig
            hade Försvarsmakten dragit ner på verksamheten. När anslagen drogs
            ner och försvarsramen urholkades hade konsekvenserna för denna
            kammare inte blivit så stora när vi Luciadagen i år skall ta ställning
            till försvarsbudgeten. I den här frågan är jag verkligen pigg,
            och jag tar alla möjliga debatter med min företrädare på den här
            punkten!
          </note>
          <note xml:id="i-e30316256aaf882e-0">
            (Applåder)
          </note>
          <note xml:id="i-177106eb886c7f74-0">
            Fastighetstaxeringen
          </note>
          <note xml:id="i-c01879fb13a8b7bf-0">
            Anf. 63 BIRGITTA HAMBRAEUS (c)
          </note>
          <note xml:id="i-e3be41c697444da9-0">
            Fru talman! Jag vill ställa en fråga till finansministern om
            fastighetstaxeringsvärdena. Jag fick ett vänligt brev den 10 januari
            i år som svar på min fråga om det egentligen var lagligt att åsätta
            taxeringsvärden som i praktiken är högre än marknadsvärdet. Finansministern
            hänvisade där till att det finns tidningsuppgifter om att LRF
            håller på att pröva legalitetsprincipen, dvs. om det faktiskt
            är lagligt med en del av de taxeringsvärden som har åsatts.
          </note>
          <note xml:id="i-f9638adcb5e5d9eb-0">
            Nu vill jag fråga finansministern: Funderar man på att återinrätta
            fastighetstaxeringsnämnder som har lokalkännedom och kan hindra
            att det blir övertramp -
          </note>
          <note xml:id="i-bf7bb8f81d45b1e9-0">
            som har skett på många ställen i Dalarna - dvs. att det åsätts
            högre taxeringsvärde än vad det går att sälja en fastighet för?
          </note>
          <note xml:id="i-145bc216071f72e8-0">
            Anf. 64 Finansminister GÖRAN
          </note>
          <note xml:id="i-24afa0c199f852b7-0">
            PERSSON (s)
          </note>
          <note xml:id="i-3a1badced5ab01e6-0">
            Fru talman! När det gäller sakfrågan - en prövning av taxeringsvärden
            och legalitetsprövning - är den, som fru Hambraeus säger, föremål
            för process.
          </note>
          <note xml:id="i-6b7b40063612b2a7-0">
            Jag vill därför inte kommentera den delen i frågan.
          </note>
          <note xml:id="i-c11c37a2d86bd2ff-0">
            Det som fru Hambraeus och jag tidigare har diskuterat, och där
            vi nog har funnit varandra, är att det i den nya taxeringen finns
            ett inslag av kantighet som det gamla systemet garderade sig emot
            genom att vi hade ett omfattande nät av förtroendevalda i taxeringsnämnden.
          </note>
          <note xml:id="i-47cf2718c195a7fd-0">
            Jag har också tidigare i debatt i kammaren uttalat att jag inte
            är främmande för att konstruktivt pröva att återigen utnyttja
            lekmän för att granska taxeringsvärden. I vilken utsträckning
            det låter sig göras i en rationaliserad skatteförvaltning är i
            dag svårt att säga.
          </note>
          <note xml:id="i-5d01edd6d99c732e-0">
            Men i grunden har jag på den här punkten samma värdering som
            Birgitta Hambraeus.
          </note>
          <note xml:id="i-e47d96c737c135b2-0">
            Anf. 65 BIRGITTA HAMBRAEUS (c)
          </note>
          <note xml:id="i-8abc4e5ab7028795-0">
            Fru talman! Jag ber verkligen att få tacka finansministern för
            svaret. Jag hoppas på att det kommer att kunna bli ett resultat
            av finansministerns åsikter i frågan.
          </note>
          <note xml:id="i-85a5a6e59a91e5eb-0">
            Får jag samtidigt passa på att tacka för de angenäma, trevliga
            och instruktiva interpellationsdebatter vi har haft under den
            tid finansministern har varit finansminister. Det är nämligen
            sista gången, såvitt jag förstår, som jag får anledning att tala
            till Göran
          </note>
          <note xml:id="i-952a69109f203a8e-0">
            Persson i egenskap av finansminister.
          </note>
          <note xml:id="i-7385790a5086cb47-0">
            Val av statsminister
          </note>
          <note xml:id="i-6908a335afd5d820-0">
            Anf. 66 JOHAN LÖNNROTH (v)
          </note>
          <note xml:id="i-4278f818eceb9fde-0">
            Fru talman! Jag skulle vilja ha litet vägledning av den avgående
            statsministern inför valet av ny statsminister. I kommentarerna
            till regeringsformen sägs det att skillnaden mellan att rösta
            för och att lägga ner rösten i ett sådant val är att det i förra
            fallet handlar om ett direkt stöd och i det senare fallet handlar
            om ett indirekt stöd.
          </note>
          <note xml:id="i-d72ab6803966275d-0">
            Jag skulle vilja höra Ingvar Carlssons bedömning, efter lång
            erfarenhet som statsminister och efter att ha deltagit i ett antal
            sådana val: Hur bedömer statsministern den politiska och konstitutionella
            skillnaden mellan det direkta och indirekta stödet? Vad är innebörden
            av det? Vilka konsekvenser drar regeringen, eller har Ingvar Carlsson
            dragit, av dessa olika beteenden i röstförfarandet?
          </note>
          <note xml:id="i-613cdda57d9af258-0">
            Anf. 67 Statsminister INGVAR
          </note>
          <note xml:id="i-a488df3eed4e7d70-2">
            CARLSSON (s)
          </note>
          <note xml:id="i-cd9f6490c694fc56-0">
            Fru talman! Det har nog i praktiken varit så att partierna har
            haft litet olika uppfattningar på den punkten och dragit olika
            slutsatser. Därför tror jag inte att man kan påstå att det finns
            en alldeles klar teori på den här punkten. Röstar man för regeringen
            har man därmed mer aktivt ställt sig bakom den. Lägger man ner
            sin röst har man markerat att man inte motsätter sig regeringen
            men därmed också deklarerat att man kanske inte är beredd att
            gå lika långt i ansvarstagande som regeringsunderlag.
          </note>
          <note xml:id="i-bd671fceb4b1a959-0">
            Ännu viktigare tycker jag emellertid att det är -
          </note>
          <note xml:id="i-a25b1e1753637bea-0">
            och nu talar jag politiskt allvar - vad man går ut och säger
            till väljarna i valrörelsen. Ger man där beskedet att man t.ex.
            är en del av den samlade arbetarrörelsen, och ger väljarna intrycket
            av att om det blir en socialdemokratisk regering har man därmed
            skapat en trygghet för den regeringen, uppfattar väljarna det
            som en garanti.
          </note>
          <note xml:id="i-5fbb4f13eb6051d0-0">
            Röstar man på det parti som uttalar sådana garantier skall man
            t.ex. inte behöva riskera en regeringskris under mandatperioden.
            Det tycker jag kanske trots allt är allra viktigast. Där har jag
            haft en del synpunkter i det förflutna. Men det kan vi ta i annat
            sammanhang.
          </note>
          <note xml:id="i-ea3c02dd0fb99caf-0">
            Anf. 68 JOHAN LÖNNROTH (v)
          </note>
          <note xml:id="i-848d8a24c9cba3b6-0">
            Fru talman! Jag kan bara hålla med statsministern, att om det
            är något parti som utfärdar sådana garantier kan jag helt instämma
            i slutsatsen. Det har inte någon som helst relevans när det gäller
            mitt parti. Men det förmodar jag att statsministern inte heller
            menade.
          </note>
          <note xml:id="i-5eb30be5f23d383e-0">
            Jag skulle ändå vilja att statsministern litet grand utvecklade
            innebörden av det indirekta stödet. När det gäller samarbete med
            andra partier efter detta val, har då valet av samarbetspartner
            någonting att göra med röstbeteendet i valet av statsminister?
            Jag har ändå av den historiska erfarenheten förstått - t.ex. vid
            valet av den nya Folkpartiregeringen, jag tror det var år 1978
            -
          </note>
          <note xml:id="i-74a8fe03fddd3d0b-0">
            att man inom Socialdemokraterna har dragit ganska bestämda slutsatser
            av huruvida man har röstat aktivt för eller gett det indirekta
            stödet.
          </note>
          <note xml:id="i-d6a4b3dade580e9c-0">
            Anf. 69 Statsminister INGVAR
          </note>
          <note xml:id="i-a488df3eed4e7d70-3">
            CARLSSON (s)
          </note>
          <note xml:id="i-1bef317cdc341b01-0">
            Fru talman! Fyra år är en lång tid inom politiken. I
          </note>
          <note xml:id="i-56cb60ab89943be9-0">
            en riksdag kan det inträffa saker som gör att en politisk konstellation
            som kanske inte var så trolig eller tydlig i en valrörelse ändå
            växer fram under riksdagsarbetets gång i en viss fråga eller på
            ett visst område.
          </note>
          <note xml:id="i-33ed6221ca4b9782-0">
            Därför tror jag inte att det går att dra slutsatsen att man på
            grundval av omröstningen vid en regerings tillkomst kan bedöma
            hela mandatperioden. Det kan komma att inträffa saker som gör
            att två partier finner varandra och det utvecklas ett samarbete
            som t.o.m.
          </note>
          <note xml:id="i-05d081d4ab5be590-0">
            kan leda fram till regeringsombildning och koalition.
          </note>
          <note xml:id="i-a04e2566e280f107-0">
            Jag tror inte att man kommer längre än vad jag här har sagt.
            Markerar man ett direkt stöd genom att rösta för har man en starkare
            förpliktelse att bidra till politisk stabilitet. Talmannen uppfattar
            det på det sättet i de föregripande diskussionerna. Lägger man
            ner sin röst har det partiet ett något mindre ansvar.
          </note>
          <note xml:id="i-e49d1e881df8b910-0">
            Längre tror jag inte att jag kan komma.
          </note>
          <note xml:id="i-de5508245f6f06b3-0">
            Behandlingsköerna i sjukvården
          </note>
          <note xml:id="i-3416d948e660e034-0">
            Anf. 70 BO KÖNBERG (fp)
          </note>
          <note xml:id="i-351adcc749e6c07e-0">
            Fru talman! Jag vill ställa en fråga till socialministern om
            operations- och behandlingsköerna inom svensk sjukvård. De var
            under en mycket lång tid ett stort problem för sjukvården, men
            förstås allra mest för dem som väntade. Efter en folkpartimotion
            till riksdagen 1991 infördes den s.k. vårdgarantin från den 1
            januari 1992. Under åren därefter minskade köerna tydligt, och
            det blev en klar förbättring för de människor som behövde hjälp.
          </note>
          <note xml:id="i-a29a51eb9055f843-0">
            Härom veckan kom en rapport som visade att köerna har växt avsevärt
            sedan sommaren 1994. En delförklaring är förstås sjuksköterskestrejken,
            men det är som sagt bara en delförklaring.
          </note>
          <note xml:id="i-b0f637d983d21721-0">
            Min fråga är: När bedömer socialministern att väntetiderna till
            dessa angelägna operationer och behandlingar är nere på den nivå
            där de var innan socialministern tillträdde?
          </note>
          <note xml:id="i-429bcf7c034f756e-0">
            Anf. 71 Socialminister INGELA
          </note>
          <note xml:id="i-bcc64d3b3a4f4912-14">
            THALÉN (s)
          </note>
          <note xml:id="i-98666ce6620cdf73-0">
            Fru talman! Det är faktiskt ganska svårt för mig att för närvarande
            ange något exakt datum. Landstingsförbundet har tillskrivit regeringen
            och bett om förnyade diskussioner med anledning av just den bakgrund
            som Bo Könberg talar om. På några områden har köerna blivit alltför
            långa. Regeringen har påpekat att den är beredd att fortsätta
            diskussionerna med Landstingsförbundet.
          </note>
          <note xml:id="i-26ad074f69e44b4c-0">
            Jag vill dock understryka att sjukvårdshuvudmännen i en nyligen
            tecknad överenskommelse om vårdgaranti har åtagit sig att på olika
            sätt tillse att denna följs upp. Vårdgarantins principer om exempelvis
            väntan på operation och annan behandling skall följas.
          </note>
          <note xml:id="i-cd90322b2aad1986-0">
            Om det egna landstinget inte kan klara av att tillmötesgå önskemålen
            skall det finnas möjlighet att välja någon annan sjukvårdsgivare.
          </note>
          <note xml:id="i-e9abfc32cc6d9f00-0">
            Anf. 72 BO KÖNBERG (fp)
          </note>
          <note xml:id="i-a27e5fa947fa178a-0">
            Fru talman! Jag har förstås stor förståelse för att socialministern
            inte kan ange exakt vilken dag eller eftermiddag vi är tillbaka
            i den situation vi befann oss i före regeringsskiftet.
          </note>
          <note xml:id="i-6dcc6cc21fc64d86-0">
            Min fråga avsåg mer att alla de människor som är beroende av
            denna hjälp skulle få en antydan om när detta skulle kunna ske.
            Sett ur regeringens och socialministerns synvinkel är läget gott,
            i och med att
          </note>
          <note xml:id="i-f6381f38ee16cb6e-0">
            Socialdemokraterna efter det förra valet har såväl regeringsmakten
            i Sverige som makten i praktiskt taget alla de svenska landstingen.
          </note>
          <note xml:id="i-023b3113ca0d6d78-0">
            Jag vill alltså upprepa min fråga: När ungefär tror socialministern
            att vi är tillbaka i den situation vi befann oss i före regeringsskiftet?
          </note>
          <note xml:id="i-af6e80f89226cb12-0">
            Anf. 73 Socialminister INGELA
          </note>
          <note xml:id="i-bcc64d3b3a4f4912-15">
            THALÉN (s)
          </note>
          <note xml:id="i-f51f90e338beeb0f-0">
            Fru talman! Bo Könberg är ju inte någon oerfaren riksdagsledamot.
            Han vet att den fråga han ställer är litet grand som frågan: "Har
            ni slutat att slå er make?"
          </note>
          <note xml:id="i-30fdff0b6d3b864f-0">
            Om man över huvud taget aldrig har börjat är det naturligtvis
            en mycket svår fråga att svara på.
          </note>
          <note xml:id="i-6ebcebbf7b60d90b-0">
            Jag vill upprepa det jag sade tidigare. På några av de områden
            där det finns problem i dag kommer man säkert ganska snart ned
            till kortare kötider, bl.a. beroende på återhämtningen efter den
            strejk som har varit.
          </note>
          <note xml:id="i-6cc07d1d9177f3ef-0">
            På andra områden kan det föreligga behov av insatser från sjukvårdshuvudmännen
            i form av omorganisationer och särskilda insatser.
          </note>
          <note xml:id="i-1f02c18ce0047d2d-0">
            Som jag sade kommer regeringen också att ta upp en diskussion
            med sjukvårdshuvudmännen med anledning av den skrivelse de har
            sänt till regeringen. I
          </note>
          <note xml:id="i-31f23cf8a3db14d2-0">
            skrivelsen påpekas en del problem som uppstått i anslutning till
            strejken.
          </note>
          <note xml:id="i-096254748566168d-0">
            Arbetslösheten bland kvinnorna
          </note>
          <note xml:id="i-396d24e723443f70-0">
            Anf. 74 ROSE-MARIE FREBRAN (kds)
          </note>
          <note xml:id="i-b1560daa280f637f-0">
            Fru talman! Jag vill ställa en fråga till arbetsmarknadsministern.
            I nuvarande arbetsmarknadsläge är det kvinnorna som är förlorarna.
            Enligt den statistik från
          </note>
          <note xml:id="i-d84ed5e01e932ab2-0">
            SCB som kom för knappt en månad sedan ökade antalet arbetslösa
            kvinnor under 1995 nästan lika mycket som antalet arbetslösa män
            minskade.
          </note>
          <note xml:id="i-16b27638409d0626-0">
            Under en lång period har männens arbetslöshet minskat och kvinnornas
            ökat. I regeringens sysselsättningsproposition våren 1995 saknades
            beredskap för denna utveckling, som redan hade börjat med full
            kraft. Nu ligger fakta på bordet.
          </note>
          <note xml:id="i-bc60fe5175a08c13-0">
            Jag vill därför fråga arbetsmarknadsministern om regeringen nu
            är beredd att stimulera kvinnornas arbetsmarknad på samma sätt
            som man har stimulerat den typiskt manliga arbetsmarknaden.
          </note>
          <note xml:id="i-0039a4f0254af5b1-0">
            Anf. 75 Arbetsmarknadsminister ANDERS
          </note>
          <note xml:id="i-e2c0184f8a9c15dd-0">
            SUNDSTRÖM (s)
          </note>
          <note xml:id="i-e9a26f8347e93015-0">
            Fru talman! Jag tycker inte att beskrivningen att regeringen
            inte skulle ha varit förberedd på situationen är korrekt.
          </note>
          <note xml:id="i-7dbdf6cf8466fa0b-0">
            Många drabbas av arbetslösheten, både kvinnor och män. Männen
            drabbades hårdast i början av nedgången under år 1991, 1992 och
            1993. Från mitten av
          </note>
          <note xml:id="i-ffe3f9c33c33ae04-0">
            1992 till 1994 skedde en kraftig nedgång i kommuner och landsting
            som slog väldigt hårt mot framför allt kvinnorna.
          </note>
          <note xml:id="i-18277365607d5473-0">
            Som situationen ser ut i dag har nedgången i kommuner och landsting
            bromsats. Det sker inte lika stora neddragningar av volymen anställda
            som det gjorde under den förra mandatperioden. Det är det ena
            som har hänt.
          </note>
          <note xml:id="i-1d2a6e84b6508d44-0">
            Det andra som har hänt är att en större andel av de insatser
            regeringen gör för att ge de arbetslösa möjligheter till utbildning
            och kompetens och till att pröva nya jobb nu kommer kvinnorna
            till del. Kvinnornas andel i de arbetsmarknadspolitiska åtgärderna
            ökar hela tiden. Jag tycker alltså inte att beskrivningen är korrekt.
          </note>
          <note xml:id="i-e38f1c211cf1415d-0">
            Anf. 76 ROSE-MARIE FREBRAN (kds)
          </note>
          <note xml:id="i-41a37b0d2d32f1c7-0">
            Fru talman! Arbetsmarknadsministern tar upp utbildning och kompetensutveckling.
            Då kan man med sorg och bestörtning konstatera att regeringen
            har försvårat möjligheterna - inte minst för ensamstående mammor
            - att få den kompetensutveckling de verkligen skulle behöva.
          </note>
          <note xml:id="i-4ecb25e60ee98f68-0">
            Vi har sett hur de som studerar med svuxa har minskat med en
            tredjedel på ett år. Det är ingen bra utveckling. Nu kommer dessutom
            SCB:s nya rapport som gäller framtidens jobb. Den visar att de
            mansdominerande yrkena kommer att öka, och att behoven av de kvinnodominerande
            yrkena i stor utsträckning kommer att minska. Jag kan inte se
            någon riktig beredskap från regeringens sida för denna utveckling.
          </note>
          <note xml:id="i-2e20d264e7080e6d-0">
            Anf. 77 Arbetsmarknadsminister ANDERS
          </note>
          <note xml:id="i-e2c0184f8a9c15dd-1">
            SUNDSTRÖM (s)
          </note>
          <note xml:id="i-f91ec13330ee5135-0">
            Fru talman! Fru Frebran återkommer med samma argumentation. Först
            och främst vill jag säga att antalet kvinnor som har fått chans
            till satsningar via arbetsmarknadspolitiken har ökat.
          </note>
          <note xml:id="i-11a2c2a94ce1295e-0">
            Den intressanta frågan är vad som görs för att förbättra arbetsmarknaden.
            Man kan då konstatera att den borgerliga regeringen försämrade
            arbetsmarknaden. Under den förra mandatperioden försvann ungefär
            500 000 jobb. Under nuvarande period ökar antalet arbetstillfällen.
            Visserligen ökar de alldeles för sakta, men det går ändå åt rätt
            håll.
          </note>
          <note xml:id="i-df3e9d6ba1eadbe5-0">
            Ett av de områden som förbättrats mest sedan denna regering tillträdde
            är faktiskt privat tjänstesektor. Där går det nu betydligt bättre,
            och kvinnorna har en större chans. Uppbromsningen av neddragningen
            av antalet jobb i offentlig sektor är markant. Det försvann nästan
            250 000 jobb i kommuner och landsting under den förra mandatperioden.
            På det området är det också en stor skillnad. Detta sammanhänger
            framför allt med att denna regering försöker få i gång ekonomin,
            och inte krympa den som den föregående regeringen.
          </note>
          <note xml:id="i-322c4353b730106c-0">
            Anf. 78 TANJA LINDERBORG (v)
          </note>
          <note xml:id="i-28f5133d7cdac330-0">
            Fru talman! Jag håller med om det som Rose-
          </note>
          <note xml:id="i-66ebf898be43829a-0">
            Marie Frebran har sagt.
          </note>
          <note xml:id="i-4603d4d3b04631d3-0">
            Jag har fått signaler från en del kommuner om att det inte finns
            fler ungdomar till Datorteken. Det är slut på lagret, så att säga.
          </note>
          <note xml:id="i-000b0c9796334c56-0">
            Jag undrar om arbetsmarknadsministern funderar på att föreslå
            en regeländring så att arbetslösa kvinnor över 25 år i kompetenshöjande
            syfte kan få komma till Datorteken.
          </note>
          <note xml:id="i-33ada1476f360dd5-0">
            Anf. 79 Arbetsmarknadsminister ANDERS
          </note>
          <note xml:id="i-e2c0184f8a9c15dd-2">
            SUNDSTRÖM (s)
          </note>
          <note xml:id="i-4e4b2fa13a94ac91-0">
            Fru talman! Jag kan svara väldigt kort på detta. I
          </note>
          <note xml:id="i-4f2d05f31d5f4fa5-0">
            den Arbetsmarknadspolitiska kommittén har just denna fråga om
            olika gränsdragningar diskuterats.
          </note>
          <note xml:id="i-c29b01db93907038-0">
            När vi har sett till att alla under 25 år fått möjlighet att
            delta i en aktivitet tror jag att det finns anledning att också
            nyttja de stora investeringar som har gjorts i form av ny teknik
            och datorer till att ge fler arbetslösa, också dem som är äldre,
            denna möjlighet.
          </note>
          <note xml:id="i-e38726a53e3bd330-0">
            Anf. 80 TANJA LINDERBORG (v)
          </note>
          <note xml:id="i-bb55380b53d25072-0">
            Fru talman! Det var ett positivt svar. Lokaler, datorkraft och
            anställda står nu och kostar pengar och det vore synd att inte
            utnyttja detta. Jag tror att väldigt många på arbetsförmedlingarna
            blir glada över detta svar.
          </note>
          <note xml:id="i-0134beb174bdb17e-0">
            Konsekvensanalyser
          </note>
          <note xml:id="i-003d2b9736822142-0">
            Anf. 81 CARINA HÄGG (s)
          </note>
          <note xml:id="i-62bf82f4cfb64137-0">
            Fru talman! Jag vill ställa en fråga till statsministern. Statsministern
            har lång erfarenhet, och jag har relativt kort erfarenhet av riksdagsarbetet
            och som ledamot.
          </note>
          <note xml:id="i-0fe9eeade79ee940-0">
            Konsekvensanalyser används i dag ofta med gott resultat på andra
            politiska nivåer, men saknas ofta enligt mig i denna kammare inför
            viktiga beslut. Regeringen och utskotten har naturligtvis mer
            bakgrundsmaterial, men även där skulle detta kunna förbättras
            och föras vidare som ett bredare beslutsunderlag till kammaren.
            Riksdagens revisorer har också behandlat detta i sin rapport Bygga
            nytt eller avveckla? Den publicerades så sent som i går.
          </note>
          <note xml:id="i-83ec6676390e103a-0">
            Delar statsministern min uppfattning i frågan att det behövs
            ett bredare beslutsunderlag i kammaren?
          </note>
          <note xml:id="i-64c25fc1db742394-0">
            Anf. 82 Statsminister INGVAR
          </note>
          <note xml:id="i-a488df3eed4e7d70-4">
            CARLSSON (s)
          </note>
          <note xml:id="i-128e7e88883c6458-0">
            Fru talman! Jag delar i princip den uppfattningen.
          </note>
          <note xml:id="i-7596e87563022331-0">
            Jag gav uttryck för detta i min sista partiledardebatt -
          </note>
          <note xml:id="i-f322dd07fa3793e9-0">
            den senaste partiledaredebatten mer generellt sett. Där sade
            jag att jag upplever att många frågor och många beslut som vi
            skall fatta i dag är så komplexa. Tidigare kunde man klarare se
            konsekvenserna av ett riksdagsbeslut.
          </note>
          <note xml:id="i-6e6fe0231bce7638-0">
            Det är naturligtvis olyckligt att det är på det sättet.
          </note>
          <note xml:id="i-f2735468450fcb6d-0">
            Vi har delvis samma problem ute i kommunerna. Men ju bättre underlag
            man har desto bättre är det. Eftersom frågorna är mer komplexa
            och mer svåröverskådliga i dag ökar önskemålet om beslutsunderlag.
          </note>
          <note xml:id="i-c3a359cd744c2718-0">
            Samtidigt vill jag säga att allt för ofta hamnar vi som politiker
            i den situationen att vi inte har det. Det går inte att få fram
            det ideala beslutsunderlaget. Skulle man vänta på det skulle man
            få vänta för länge för att fatta ett beslut. Det är den avvägningen
            vi ständigt har att göra.
          </note>
          <note xml:id="i-7fb8dabdf3a1a93c-0">
            Näringspolitiken
          </note>
          <note xml:id="i-be3f8fb188a74903-0">
            Anf. 83 HENRIK S JÄRREL (m)
          </note>
          <note xml:id="i-e5d7a52d29853215-0">
            Fru talman! Socialdemokraterna har ju under årtionden gjort kampen
            mot arbetslösheten till en av sina största och främsta förtroendefrågor.
            Nu ser arbetslösheten ut att öka mer än t.o.m. under den senaste
            borgerliga regeringsperioden, som av Socialdemokraterna ju annars
            utmålas som avgrundens år. T.o.m.
          </note>
          <note xml:id="i-0e8ec0eb965d218b-0">
            finansminister Göran Persson, bl.a., har på senare tid tvingats
            inse att det är inom näringslivet snarare än inom den offentliga
            sektorn som framtidens jobb måste skapas. Han har t.ex. i en intervju
            i LO-
          </note>
          <note xml:id="i-11ce2288e2a9f326-0">
            tidningen efterlyst en näringspolitik som stimulerar tillväxt.
          </note>
          <note xml:id="i-6f15251530eee55e-0">
            Min fråga till Göran Persson är: Tror finansministern att en
            socialdemokratisk politik som bl.a. utmärks av en diskriminerande
            beskattning av fåmansbolag, förinbetalning av moms, statens förmånsrätt
            vid konkurs och företagsrekonstruktion, diverse dolda löneoch
            sjukförsäkringsskatter som kallas för avgifter osv.
          </note>
          <note xml:id="i-e61b9a61db1dadb5-0">
            verkligen är ägnade att stimulera näringsliv och företagande,
            tillväxt i sysselsättning och ekonomi.
          </note>
          <note xml:id="i-0062d01a268de202-0">
            Anf. 84 Finansminister GÖRAN
          </note>
          <note xml:id="i-24afa0c199f852b7-1">
            PERSSON (s)
          </note>
          <note xml:id="i-7ca5a7c4071101b7-0">
            Fru talman! Henrik S Järrel skulle kanske erinra sig uppgiften
            om 50 000 konkurser i små och medelstora företag och fråga sig
            varför de inträffade under den tid då han kunde påverka näringspolitiken.
            Svaret på den frågan är sönderkörda statsfinanser, skyhög ränta
            och fallande tillväxt.
          </note>
          <note xml:id="i-377a01cd7d14087d-0">
            Nu har vi genom ett mycket konstruktivt samarbete med Centerpartiet
            vänt utvecklingen vad gäller statsfinanserna. Räntorna faller.
            Vi har en mödosam kamp framför oss att också klara de sista delarna
            i saneringsprogrammet. Det bästa som småföretagen kan få är offentliga
            finanser i balans, stabila låga räntor och folk som har kraft
            att efterfråga.
          </note>
          <note xml:id="i-166a7bdccd2e2f85-0">
            Den typ av frågeställningar som Henrik S Järrel tar upp är sådant
            vi alltid kan lösa på ett eller annat sätt. Men är inte det första
            på plats, såsom det inte var för några år sedan, går det riktigt
            snett. 50 000 konkurser vittnar om detta.
          </note>
          <note xml:id="i-5c9d344c234ddcd1-0">
            Anf. 85 HENRIK S JÄRREL (m)
          </note>
          <note xml:id="i-e182315d5957bee5-0">
            Fru talman! Jag efterlyser fortfarande ett försök till svar från
            finansministern på frågan om hur han tänker sig att en tillväxtskapande
            och stimulerande näringslivspolitik skall se ut i socialdemokratisk
            tappning. Den kan ju inte bara bestå av balans i den offentliga
            ekonomin. Man måste väl göra något som också stimulerar näringslivet
            och företagandet om vi skall få flera jobb i näringslivet? Det
            tycks ju vara finansministerns uppfattning att vi skall ha det.
          </note>
          <note xml:id="i-1a7d8f2d72519bb9-0">
            Anf. 86 JOHAN LÖNNROTH (v)
          </note>
          <note xml:id="i-9c1113028bb92462-0">
            Fru talman! Eftersom det här kanske är sista gången vi har chansen
            att ställa frågor till Göran Persson i hans egenskap av finansminister
            och eftersom han upprepade påståendet att det är genom samarbetet
            med Centerpartiet som man fick ned räntan, skulle jag vilja be
            honom att något utveckla vad det var som åstadkom budgetsaneringen
            och den fallande räntan.
          </note>
          <note xml:id="i-c3cc5542adc14f1f-0">
            Vilka andelar faller på olika partier när det gäller uppgörelser
            om budgetsaneringen?
          </note>
          <note xml:id="i-adc38768557ecace-0">
            Anf. 87 Finansminister GÖRAN
          </note>
          <note xml:id="i-24afa0c199f852b7-2">
            PERSSON (s)
          </note>
          <note xml:id="i-3d947708629f71c9-0">
            Fru talman! Jag är ledsen, Johan Lönnroth, men den typen av matematik
            såsom styrning av ekonomisk politik där man tror att man med något
            slags direkt översättning av beräkningar till det ekonomiska livet
            skall kunna förklara saker och ting har ju tillämpats i vissa
            politiska och ekonomiska system, och det har ju gått väldigt snett.
            Det fungerar inte i Sverige heller.
          </note>
          <note xml:id="i-89e805f7ed0d26a0-0">
            Det handlar om att vinna förtroende på en marknad, att ha en
            öppen marknadsekonomi och att se till att man skapar stadiga villkor
            för den ekonomiska politiken. Det kanske var så att det var först
            när vi lyckades träffa en överenskommelse över blockgränsen som
            det blev accepterat riktigt på allvar också utanför det här huset
            på de finansiella marknaderna.
          </note>
          <note xml:id="i-5ad592d57782a009-0">
            Det är väl där svaret ligger. Den som tror att man kan räkna
            på det ena eller andra sättet i det här sammanhanget kommer nog
            att bli besviken.
          </note>
          <note xml:id="i-a5618336fc0f7e67-0">
            Henrik S Järrel frågar efter ett näringspolitiskt program och
            hur man skall stimulera företagen. Där är jag något mindre specifik.
            Jag tror inte att vi skall gå ut och speciellt stimulera företagen.
            Jag tror att en allmän ekonomisk politik ger den bästa grunden
            för företagen i en öppen marknadsekonomi. Dit hör stabila offentliga
            finanser, ett väl fungerande utbildningssystem och en lönebildning
            som fungerar.
          </note>
          <note xml:id="i-691fb0883023e23f-0">
            Det är på den nivå som vi i den här kammaren och i regeringen
            kan göra insatser för att underlätta för företagandet. Om man
            går för långt i detaljeringsgrad hamnar man lätt i regleringarnas
            värld, och det tror jag inte ens att Henrik S Järrel önskar.
          </note>
          <note xml:id="i-062cc6d2e3336239-0">
            Anf. 88 MARGARETA E
          </note>
          <note xml:id="i-4029e97d7ab7d7b1-0">
            NORDENVALL (m)
          </note>
          <note xml:id="i-4b046c8bde32e4fd-0">
            Fru talman! Jag tänker fortsätta med det som
          </note>
          <note xml:id="i-6550466476280b10-0">
            Henrik S Järrel började med. Många ställer sig i dag frågan varför
            vi inte har fått fler nya jobb trots högkonjunktur och tillväxt.
            Är det så att regeringens ständiga förändringar av ekonomiska
            spelregler för arbete och företagande helt har urholkat förtroendet
            för politiker och för makten?
          </note>
          <note xml:id="i-de131fa51e5d1439-0">
            Ändrade spelregler skapar otrygghet. Otrygghet skapar inga nya
            jobb. Otrygghet leder till att människor avstår från att ta risker
            och passiviseras. Inga nya företag bildas, och inga företag vill
            växa, i alla fall inte i Sverige. Misstänksamheten mot politiken
            skrämmer bort det välbehövliga risktagandet och framtidstron.
            Sverige är nu på väg in i en lågkonjunktur. Ingen vet hur djup
            den blir, men många befarar det värsta.
          </note>
          <note xml:id="i-5458ba4e0ee7b8e7-0">
            Låt mig upprepa Henrik S Järrels fråga. Är finansministern beredd
            att för Sveriges bästa införa långsiktiga ekonomiska spelregler
            som stimulerar arbete och som bidrar till risktagande, framtidstro
            och inte minst förtroende? Eller är det viktigare att tillgodose
            fackets och LO:s intressen?
          </note>
          <note xml:id="i-a6238246ea0abee9-0">
            Anf. 89 Finansminister GÖRAN
          </note>
          <note xml:id="i-24afa0c199f852b7-3">
            PERSSON (s)
          </note>
          <note xml:id="i-03c517cb6a340664-0">
            Fru talman! Stabila spelregler är låg ränta, inte
          </note>
          <note xml:id="i-9cf5e9040d1a81d0-0">
            500 % i ränta, Margareta E Nordenvall. Stabila spelregler är
            100 000 nya jobb, inte 50 000 konkurser.
          </note>
          <note xml:id="i-de680047254df345-0">
            Konjunktur är inte något som enbart gäller Sverige. Vi är en
            del av en världsekonomi. De arbetslöshetstal vi nu upplever i
            Sverige och den utveckling vi kan se framför oss delar vi med
            t.ex. Tyskland och den regering som sitter där.
          </note>
          <note xml:id="i-0640f280fdbda074-0">
            Om man på det sättet sätter in Sverige i ett internationellt
            perspektiv tror jag att det ger en del av förklaringen. Nu kan
            vi konstatera att vi genom en framgångsrik ekonomisk politik åtminstone
            har kommit så långt att vi kan börja mäta oss med omvärlden vad
            gäller dessa förutsättningar. Det var inte riktigt fallet för
            något år sedan.
          </note>
          <note xml:id="i-cdc3f92c61e8aa93-0">
            Arbetslösheten
          </note>
          <note xml:id="i-57cb003380bd3292-0">
            Anf. 90 ANNE WIBBLE (fp)
          </note>
          <note xml:id="i-44aaf0b87957b0f7-0">
            Fru talman! I dagens tidning kan man läsa olika dystra utsagor,
            t.ex. alla kurvor pekar fel och nu rasar det utför.
          </note>
          <note xml:id="i-92fc937bbb179849-0">
            Min fråga är till statsministern. Jag utgår ifrån att
          </note>
          <note xml:id="i-5956d3a2bf1f5827-0">
            Ingvar Carlsson tycker att detta är en mycket dyster utveckling.
            Det handlar om en arbetslöshet på 13 %.
          </note>
          <note xml:id="i-afeaaa6691711ca1-0">
            Jag vill faktiskt ge statsministern, som jag förmodar ogillar
            arbetslöshet, det här tillfället att i den sista frågestunden
            lämna ett litet mer offensivt budskap om vad Socialdemokraterna
            avser att göra för att nedbringa arbetslösheten.
          </note>
          <note xml:id="i-8efc32793add0f78-0">
            Anf. 91 Statsminister INGVAR
          </note>
          <note xml:id="i-a488df3eed4e7d70-5">
            CARLSSON (s)
          </note>
          <note xml:id="i-bd459d861f7dc281-0">
            Fru talman! Anne Wibble åberopar olika prognoser som tyder på
            att det kan bli en konjunkturnedgång.
          </note>
          <note xml:id="i-db407ed2c715e06f-0">
            I fråga om hur stark den blir går meningarna isär. Den senaste
            siffran jag såg för Tyskland är att arbetslösheten där passerat
            11-procentsstrecket t.ex.
          </note>
          <note xml:id="i-c91a3770be81d285-0">
            Däremot är det inte sant att alla kurvor visar fel generellt
            när det gäller ekonomin. Beträffande inflationen och budgetunderskottet
            ser det mycket bra ut för Sverige. Statsskulden stabiliseras.
            Industriinvesteringarna under det senaste året ökade med 40 %
            och industriproduktionen med 10 %.
          </note>
          <note xml:id="i-3a042fce2cfd2248-0">
            Självfallet är vi inte nöjda med arbetslöshetsnivån.
          </note>
          <note xml:id="i-1b56d59d64949e81-0">
            Nu när vi avvärjt de akuta ekonomiska hoten kommer vi att ytterligare
            anstränga oss för att pressa ner arbetslösheten tiondel för tiondel.
            Det handlar om kompetenshöjning. Det handlar om att pröva en friare
            användning av de totala resurserna lokalt. Det handlar om, och
            där har Sverige varit mycket framgångsrikt, att skapa en europeisk
            strategi mot arbetslösheten.
          </note>
          <note xml:id="i-b340afe01f5db267-0">
            Gång på gång har jag sagt att detta är enligt min mening en nödvändighet
            om vi skall klara oss lika bra som vi gjorde under 60-, 70- och
            80-talen.
          </note>
          <note xml:id="i-3c5ac1812a1b63ff-0">
            Anf. 92 ANNE WIBBLE (fp)
          </note>
          <note xml:id="i-e9a4448b582329ee-0">
            Fru talman! Det låter ganska positivt när statsministern talar
            i så allmänna ordalag. Men känns inte inte detta allmänna tal
            en aning tomt? Liknande ordalag har vi ju hört från statsministern
            och andra ledamöter i regeringen under hela denna mandatperiod.
          </note>
          <note xml:id="i-b5817ecefeceef89-0">
            Uppenbarligen har det inte fått åsyftat resultat. Det tycks mig
            därför som om statsministern ändå i hög grad saknar ett svar.
            Kanske vill han återkomma och ange en något mera precis uppfattning
            om hur man faktiskt får fram fler arbetstillfällen i Sverige.
            Det som lovats i valrörelser är ju mycket viktigt, nämligen att
            minska arbetslösheten. Hittillsvarande åtgärder har dock uppenbarligen
            varit otillräckliga och/eller felaktiga.
          </note>
          <note xml:id="i-a60e579e4f4f12d2-0">
            Anf. 93 Statsminister INGVAR
          </note>
          <note xml:id="i-a488df3eed4e7d70-6">
            CARLSSON (s)
          </note>
          <note xml:id="i-c475f5c526e43a44-0">
            Fru talman! Ja, det fanns onekligen rätt mycket att göra efter
            valet 1994. Naturligtvis var det helt omöjligt att få fart på
            tillväxten och att få fram fler arbeten med de räntenivåer som
            vi då hade. Därför har det primära för oss varit att få ner räntan.
            Vi har lyckats med det, men självfallet tar sådant tid. Man kommenderar
            inte fram en räntesänkning.
          </note>
          <note xml:id="i-6a07a35245aa08d7-0">
            Inte heller ändrar man den europeiska strategin på ett EU-toppmöte.
            Jag har använt tre EU-toppmöten, och nu kommer resultaten. Först
            mötte jag både inom och utom Sverige rätt så många, t.o.m. litet
            hånfulla, kommentarer, om att här skulle svensk socialdemokrati
            minsann lära Europa hur arbetslösheten skall bekämpas.
          </note>
          <note xml:id="i-3f48cd24da5631e9-0">
            Nu noterar jag hur Belgien, Holland, Irland och
          </note>
          <note xml:id="i-56eb70bb6c439764-0">
            Österrike samt den tyska socialdemokratin och den tyska fackföreningsrörelsen,
            och även kommissionen och dess ordförande Santer - ja, allt fler
            - säger att det är de här medlen som måste till för att Europa
            inte skall fastna i massarbetslöshet.
          </note>
          <note xml:id="i-f3ba23fbc6f13c36-0">
            Nyliberalismen och de teorierna tillämpades i hög grad under
            Anne Wibbles tid som finansminister. Men det blev ett kapitalt
            misslyckande. Nu är det planerade politiska och demokratiska åtgärder
            som måste till i Europa. Jag är väldigt glad att vi då har inte
            bara de nationella perspektiven - de behövs och där kan vi göra
            mycket - utan också de europeiska.
          </note>
          <note xml:id="i-293699544d27e1f0-0">
            Jag är därför övertygad om att vi kommer att kunna klara att
            pressa ner arbetslösheten. Som vanligt i dessa frågor är det Sverige
            och svensk socialdemokrati som går i spetsen för den typen av
            politik.
          </note>
          <note xml:id="i-4a525b974aff3f58-0">
            Arbetslösheten bland invandrarna
          </note>
          <note xml:id="i-9d33630a52b9435b-0">
            Anf. 94 GUSTAF VON ESSEN (m)
          </note>
          <note xml:id="i-2a84f90cb170533f-0">
            Fru talman! I Invandrarpolitiska kommittén, där jag ingår, har
            vi haft anledning att studera särskilt invandrarnas arbetsmarknad
            och integration i svenskt arbetsliv samt de problem som finns.
            Man ser tydligt när de negativa trenderna för invandrare, liksom
            för den övriga svenska befolkningen, började. Det var inte i samband
            med valet 1991 utan redan 1990. Man kan se att det var ett trendbrott
            då. Det skulle vara bra om någon regeringsföreträdare också kunde
            erkänna detta.
          </note>
          <note xml:id="i-03367321185b4507-0">
            I Invandrarpolitiska kommittén har vi avlämnat delbetänkanden
            och skrivelser för att försöka få fram förslag till regeringen.
            Bl.a. har det varit diskussioner om att pröva det här med hemserviceföretag
            som ett av många inslag när det gäller att förbättra invandrarnas
            arbetsmarknad.
          </note>
          <note xml:id="i-13ece429e4668825-0">
            Jag skulle vilja vända mig till arbetsmarknadsministern och fråga:
            Är Anders Sundström intresserad av ett sådant förslag?
          </note>
          <note xml:id="i-1f9a84cff402ec3d-0">
            Anf. 95 Arbetsmarknadsminister ANDERS
          </note>
          <note xml:id="i-e2c0184f8a9c15dd-3">
            SUNDSTRÖM (s)
          </note>
          <note xml:id="i-77f0b3f2e59f0546-0">
            Fru talman! Innan jag lämnar ett rakt svar på frågan om hemtjänsten
            vill jag säga följande.
          </note>
          <note xml:id="i-afaf1293140b118d-0">
            När det gäller att försöka få fram arbetstillfällen handlar det
            i första hand om den stora ekonomiska politiken. Det handlar om
            Europa. Det är klart att det också krävs litet ödmjukhet. Det
            är också klart att
          </note>
          <note xml:id="i-d6ed588ad1de9efd-0">
            Europa, som ändå har upplevt en konjunkturuppgång i början av
            90-talet och fram till i år ungefär, trots konjunkturuppgången
            inte lyckades komma ur den höga arbetslösheten. I stället fortsätter
            arbetslösheten att stiga.
          </note>
          <note xml:id="i-dd598d739449188b-0">
            I Sverige har vi klarat oss något bättre jämfört med de flesta
            andra europeiska länder när det gäller att åstadkomma en vändning
            under de här åren, vilka har varit tuffa och smärtsamma.
          </note>
          <note xml:id="i-b10c6d0ec3993e99-0">
            Sedan till frågan om skattesubventioner beträffande hemtjänst
            av olika slag. Själv ser jag det som ett ganska tandlöst förslag.
            I dag minskas ju antalet anställda inom hemtjänsten för de äldre
            i kommunerna och det är en sak som för mig har högsta prioritet.
          </note>
          <note xml:id="i-e30316256aaf882e-1">
            (Applåder)
          </note>
          <note xml:id="i-3c0bcdfa9f9e4b8d-0">
            Anf. 96 GUSTAF VON ESSEN (m)
          </note>
          <note xml:id="i-d2d61331b55ec1fe-0">
            Fru talman! Jag sade att det var fråga om ett av många förslag.
            Inget förslag kan egentligen förkastas.
          </note>
          <note xml:id="i-1ebeb360b1bbdf70-0">
            Jag tycker att frågan om invandrarnas arbetssituation närmast
            är en moralisk fråga. I dag är det nämligen på många håll så illa
            ställt att man undrar om vi lever i ett slags inhumant samhälle.
            Därför måste vi alla ta ett ansvar och hjälpas åt. Då kan man
            inte bara förkasta saker och säga att de inte duger. Alla måste
            vi, som sagt, hjälpas åt och försöka få ett åtgärdsprogram som
            innebär en förbättring av invandrarnas situation.
          </note>
          <note xml:id="i-2ac04878127754fc-0">
            Anf. 97 Arbetsmarknadsminister ANDERS
          </note>
          <note xml:id="i-e2c0184f8a9c15dd-4">
            SUNDSTRÖM (s)
          </note>
          <note xml:id="i-b402d2d34c6041f9-0">
            Fru talman! Jag motsätter mig alls inte tankar på att via t.ex.
            skattesystem, avgiftssystem och lönebildning åstadkomma arbetstillfällen
            inom tjänstesektorn.
          </note>
          <note xml:id="i-68302d707b8033ab-0">
            Men att just peka ut en grupp som har det relativt gott ställt
            och som har möjlighet att köpa tjänster och att låta den sektorn
            expandera är en annan sak. Stora delar av servicesektorn nyttjas
            ju av väldigt många, och där bygger det inte på att människor
            har mycket höga inkomster.
          </note>
          <note xml:id="i-05a67abb4d26447b-0">
            Jag kan ta ett exempel: Lunchmat handlas av många.
          </note>
          <note xml:id="i-cedd33bdeb8ab8a6-0">
            Också där har vi skatter och avgifter. Jag vill alltså inte stänga
            dörren för olika subventioner eller reduktioner när det gäller
            skatter, avgifter eller lönebildning. Här pekas dock en grupp
            ut - till råga på allt rör det sig om en väldigt liten volym -
            som består av mycket köpstarka. Det är bara de som kan använda
            sig av föreslagna service.
          </note>
          <note xml:id="i-5dbbc9aa11e1598d-0">
            Finanspolitiken
          </note>
          <note xml:id="i-f680762900723292-0">
            Anf. 98 MATS ODELL (kds)
          </note>
          <note xml:id="i-452fc1e0c12f1f37-0">
            Fru talman! Jag har en fråga till finansministern. I
          </note>
          <note xml:id="i-d9ddb34485ae5923-0">
            dag har vi i finansutskottet haft en mycket intressant diskussion
            med riksbankschefen bl.a. om ränteutvecklingen. Men det är inte
            bara riksbankschefen som gör räntepolitiska uttalanden. Även finansministern
            gjorde ett mycket intressant uttalande i tisdags. Han förväntar
            sig att Riksbanken skall sänka sina styrräntor med ungefär 350
            punkter inom en överskådlig framtid. Han säger ju att det inte
            finns någon anledning för Sverige att ha högre räntor än omvärlden.
          </note>
          <note xml:id="i-885d6a19520e1a0d-0">
            Min fråga är alltså: Har Göran Persson - antingen i sin nuvarande
            roll eller med tanke på sin framtida roll - några ess i rockärmen
            på finanspolitikens område för att åstadkomma vad som nämnts?
            Ett mycket allvarligt trendbrott i räntekurvan inträffar nämligen
            med nästan matematisk precision i samband med att den s.k. Perssonplanens
            presentation. Plötsligt börjar de långa räntorna gå uppåt.
          </note>
          <note xml:id="i-72d22000750828d8-0">
            Anf. 99 Finansminister GÖRAN
          </note>
          <note xml:id="i-24afa0c199f852b7-4">
            PERSSON (s)
          </note>
          <note xml:id="i-88be8a2b527b275c-0">
            Fru talman! Jag tror att Perssonplanen drog med sig räntorna
            i Tyskland också. Det är alltså en imponerande kraft i partistyrelsens
            dokument!
          </note>
          <note xml:id="i-6833fc4ad71d2bca-0">
            Bortsett från det har jag inte uttalat mig om penningpolitiken
            på det vis som Mats Odell säger. I stället har jag på en direkt
            fråga svarat att det finns ingenting i den ekonomiska utvecklingen
            i Sverige som gör att man har anledning att anta att vi rimligen
            borde ha en annan räntenivå än våra grannländer.
          </note>
          <note xml:id="i-2af8ac89c0e8f6f0-0">
            Vad jag har åsyftat med detta är att vi har fått ordning på statsfinanserna.
            Vi har en mycket låg inflation. Sedan är det i slutänden naturligtvis
            förtroendet på marknaden som avgör den långa räntesättningen.
            Det är möjligt att vi har en puckel kvar att ta oss över innan
            de sista resterna av de bekymmer vi drog på oss i början av nittiotalet
            är undanröjda. Men logiskt, om man ser till siffrorna, har vi
            nu en utveckling i de svenska offentliga finanserna som rimligen
            skall bädda för penningpolitiken, som ju Riksbanken har det fulla
            ansvaret för.
          </note>
          <note xml:id="i-d8234baca7f339c9-0">
            Anf. 100 MATS ODELL (kds)
          </note>
          <note xml:id="i-468190d351eb2514-0">
            Fru talman! Skall detta tolkas så att det, trots den konjunkturavmattning
            vi uppenbarligen redan inne i, inte behövs några ytterligare finanspolitiska
            åtgärder vid sidan av de som redan har vidtagits?
          </note>
          <note xml:id="i-ed71a39923c039e0-0">
            Anf. 101 Finansminister GÖRAN
          </note>
          <note xml:id="i-24afa0c199f852b7-5">
            PERSSON (s)
          </note>
          <note xml:id="i-5fbcaeba72c2e961-0">
            Fru talman! Så skall det inte tolkas. Jag uttalade mig inte om
            den saken. Den bedömning som Mats
          </note>
          <note xml:id="i-2360b0fba1511700-0">
            Odell nu vill få mig att göra, skall rimligen ske i vårpropositionen.
            Då skall vi väga in den nya konjunkturbilden och se vad det betyder
            för de offentliga finanserna. Vid det tillfället skall Mats Odell
            få svar på den fråga han ställde.
          </note>
          <note xml:id="i-161540d64a0d23bd-0">
            Anf. 102 MATS ODELL (kds)
          </note>
          <note xml:id="i-a15f2f0744f919c6-0">
            Fru talman! Är det en tillfällighet att denna vårproposition
            kommer efter partikongressen? Är det lättare att hantera dessa
            frågor då?
          </note>
          <note xml:id="i-bcc7f4844de67bf7-0">
            Anf. 103 Finansminister GÖRAN
          </note>
          <note xml:id="i-24afa0c199f852b7-6">
            PERSSON (s)
          </note>
          <note xml:id="i-f61a039b99859010-0">
            Fru talman! Jag tror att det beror på riksdagens planering när
            vårpropositionen läggs. Den socialdemokratiska partistyrelsen
            och partiorganisationen har inte hur stor inverkan som helst;
            inte ens på Tysklands ekonomi eller riksdagens planering.
          </note>
          <note xml:id="i-e30316256aaf882e-2">
            (Applåder)
          </note>
          <note xml:id="i-8e2ee6ecef883bf4-0">
            Åtgärder mot terrorister
          </note>
          <note xml:id="i-c779b1f46293d9f0-0">
            Anf. 104 BIRGIT FRIGGEBO (fp)
          </note>
          <note xml:id="i-89750d7346a35b59-0">
            Fru talman! Dagens eko rapporterade härom dagen att Arafat skulle
            ha sagt att varje gång han tog itu med Hamas, fick han kritik
            från de skandinaviska länderna. Jag skulle vilja fråga statsministern
            vad förklaringen kan vara till att Arafat känner sig kritiserad,
            bl.a. av Sverige.
          </note>
          <note xml:id="i-383e598d4a387ad2-0">
            Min andra fråga är: Vad avser regeringen att göra för att inga
            missförstånd skall föreligga om Sveriges syn med avseende på behovet
            både av mänskliga och demokratiska rättigheter och av terroristbekämpning?
          </note>
          <note xml:id="i-f883571620758102-0">
            Anf. 105 Statsminister INGVAR CARLSSON
          </note>
          <note xml:id="i-478ccb0c2b42b62f-1">
            (s)
          </note>
          <note xml:id="i-2e9d8e9b1f6590f0-0">
            Fru talman! Jag måste säga att jag inte har sett det uttalandet
            av Arafat. Men jag är förvånad över att frågan behöver ställas
            här i kammaren i Sveriges riksdag. Att vi från den svenska regeringens
            sida skulle ha försökt förhindra president Arafat eller utöva
            press på honom att inte vidta åtgärder mot dessa terrorister är
            fullständigt befängt.
          </note>
          <note xml:id="i-92e907445c6d34ff-0">
            Vad vi efter fattig förmåga har försökt göra, är att medverka
            till en fredsprocess, till att få i gång en dialog. Självfallet
            tar vi på det bestämdaste avstånd från de fruktansvärda illdåd
            som har begåtts mot människor i Jerusalem och Tel Aviv och på
            andra platser i Israel. Jag tror att vår inställning när det gäller
            mänskliga rättigheter och terrorism är väl bekant i och utanför
            Sverige. Jag tror också att Birgit
          </note>
          <note xml:id="i-167e49200e7d4ae8-0">
            Friggebo är väl medveten om det.
          </note>
          <note xml:id="i-b328f1c4dd7658dc-0">
            Anf. 106 BIRGIT FRIGGEBO (fp)
          </note>
          <note xml:id="i-04da7e04fef61be6-0">
            Fru talman! Min fråga avsåg inte att på något sätt vara kritisk.
            Jag avstår från att ställa kritiska frågor i dag, eftersom det
            är statsministerns sista framträdande här i kammaren.
          </note>
          <note xml:id="i-2938c4468cd3618f-0">
            Det handlar mer om att förebygga eventuella missförstånd som
            kan föreligga hos Arafat om de skandinaviska ländernas och Sveriges
            syn. Vi menar ju att man måste ha en utveckling av mänskliga och
            demokratiska rättigheter, och att detta kan kombineras med terroristbekämpning.
            En av mina frågor gällde just vad förklaringen kan vara till att
            Arafat känner sig kritiserad av bl.a. Sverige när han tar itu
            med Hamas.
          </note>
          <note xml:id="i-c4011264c4407e6b-0">
            Jag vill understryka att det inte var fråga om att ifrågasätta
            vare sig Ingvar Carlsson, den svenska regeringen, eller Utrikesdepartementet.
            Det gällde att förebygga missförstånd vad avser Sveriges syn på
            detta.
          </note>
          <note xml:id="i-403640ff23e564f6-0">
            Anf. 107 Statsminister INGVAR
          </note>
          <note xml:id="i-a488df3eed4e7d70-7">
            CARLSSON (s)
          </note>
          <note xml:id="i-cbf3ad53576ed71f-0">
            Fru talman! Sverige har tillsammans med övriga
          </note>
          <note xml:id="i-3607f512591b91ba-0">
            EU-länder varit i direkt kontakt med president Arafat.
          </note>
          <note xml:id="i-7e312f389eb805df-0">
            Det skedde genom ordförandelandet Italien. Vi uttalade till president
            Arafat vår djupa oro över det som hänt och vädjade om att man
            skulle vidta åtgärder för att förhindra ett upprepande.
          </note>
          <note xml:id="i-60c8c52c76e943e9-0">
            Det har också kommit rapporter om att den palestinska polisen
            har gått fram, med stor kraft vad jag förstår, för att åstadkomma
            detta.
          </note>
          <note xml:id="i-ce060b2aace17a51-0">
            Vid det nordiska statsministermötet i Köpenhamn i tisdags gjorde
            de nordiska statsministrarna ett uttalande där vi klargjorde vår
            ståndpunkt.
          </note>
          <note xml:id="i-bc6f302e6058e059-0">
            Själv kommer jag att delta i ett solidaritetsmöte för fredsprocessen
            i Stockholm på söndag, och där göra min uppfattning mycket klar.
            Så jag tror faktiskt inte att det finns någon som helst risk för
            missförstånd. Var det Birgit Friggebos avsikt, var det bra. Då
            har jag ytterligare en gång fått understryka vad som är vår självklara
            politik.
          </note>
          <note xml:id="i-9a6e3de24f707508-0">
            Anf. 108 BIRGIT FRIGGEBO (fp)
          </note>
          <note xml:id="i-7fbfff49bc335952-0">
            Fru talman! Uppenbarligen föreligger det något missförstånd här.
            Annars har Arafat gjort ett helt felaktigt uttalande, eller blivit
            fel refererad. Men uppenbarligen känner han sig i något avseende
            kritiserad när det gäller att ta itu med den demokratiska utvecklingen.
            Då undrar jag om inte Sveriges regering, med tanke på sina goda
            kontakter med Arafat, känner ett behov av att klargöra att det
            både behövs demokratisk utveckling och terrorismbekämpning.
          </note>
          <note xml:id="i-113e0bf5e5a7a9d9-0">
            I övrigt vill jag, som vi säger i Folkpartiet, önska statsministern
            lycka till för framtiden.
          </note>
          <note xml:id="i-4007eeec940455e9-0">
            Anf. 109 Statsminister INGVAR
          </note>
          <note xml:id="i-a488df3eed4e7d70-8">
            CARLSSON (s)
          </note>
          <note xml:id="i-85774cf7d539ce61-0">
            Fru talman! Jag kan som ytterligare exempel på vårt engagemang
            nämna att Sten Andersson på regeringens uppdrag åker ned till
            området. Risken är väl bara detta att frågan över huvud taget
            ställs. Det är det som gör mig litet orolig. Det kan leda till
            att missförståndet kanske växer i stället för att försvinna.
          </note>
          <note xml:id="i-8c9b9f29069251fa-0">
            Det var det jag var orolig för, men efter de uttalanden jag gjort
            utgår jag från att så inte blir fallet.
          </note>
          <note xml:id="i-61a3fff0a79d57da-0">
            Pensionsvillkoren
          </note>
          <note xml:id="i-908af373431d8d2f-0">
            Anf. 110 RAGNHILD POHANKA (mp)
          </note>
          <note xml:id="i-b4e95b4abd829a08-0">
            Fru talman! Min fråga är riktad till Anna Hedborg.
          </note>
          <note xml:id="i-d3dcb16c1e362d02-0">
            Man har sänkt pensionen för pensionär som är gift med icke-pensionär.
            Om denna icke-pensionär, oftast en kvinna, ingen inkomst har,
            sänks pensionen ändå.
          </note>
          <note xml:id="i-fb69c9c222212038-0">
            En ensamstående pensionär får alltså högre pension än en pensionär
            med försörjningsansvar. En helt annan sak är det naturligtvis
            om icke-pensionären har inkomst av förvärvsarbete, eller annan
            inkomst.
          </note>
          <note xml:id="i-7460b254b84e320c-0">
            Jag undrar om man kan åtgärda detta på något sätt.
          </note>
          <note xml:id="i-f14623ee07248199-0">
            Jag har fått upprepade signaler om att detta är ett problem.
          </note>
          <note xml:id="i-b0f3a95789e03074-0">
            Anf. 111 Statsrådet ANNA HEDBORG (s)
          </note>
          <note xml:id="i-5a8682164940a3b4-0">
            Fru talman! Den regel som fanns tidigare, som innebar att en
            pensionär som var gift med en ickepensionär fick extra hög pension,
            var en kvarleva från ett samhälle där det inte var självklart
            att var och en har sin egen försörjning. Regeln får mycket märkliga
            effekter på så vis att inkomsten numera sjunker när båda går i
            pension.
          </note>
          <note xml:id="i-3345f353c1633dea-0">
            I tider då man tvingas att spara på allt möjligt är det ganska
            naturligt att man tar bort en regel där effekten blir så pass
            märklig som i fråga om det här bidraget.
          </note>
          <note xml:id="i-70ed3b8f98fa75f2-0">
            Detta var alltså en besparingsåtgärd. Den framstår som ganska
            naturlig i ett samhälle där var och en i princip försörjer sig
            själv.
          </note>
          <note xml:id="i-4acac6c6456ff6d1-0">
            Anf. 112 RAGNHILD POHANKA (mp)
          </note>
          <note xml:id="i-7eaa3da7cf3b5996-0">
            Fru talman! Jag röstade själv för detta. Jag tycker, precis som
            statsrådet, att detta var en gammal rest som fanns kvar. Men det
            finns också kvar gamla rester inom befolkningen, människor som
            fortfarande är i denna situation. Det är dem jag tänker på.
          </note>
          <note xml:id="i-7bb46dad1a47010f-0">
            Jag tycker att det är logiskt att man inte skall ha högre pension
            för att man är gift med en ickepensionär. Men för en hemmafru
            sjunker inte inkomsten när hon går i pension, utan den stiger.
            Då får hon folkpension. Det här är en liten grupp, men vi måste
            kanske tänka på den på något sätt.
          </note>
          <note xml:id="i-9d3cf39b3fa1c5d0-0">
            Anf. 113 Statsrådet ANNA HEDBORG (s)
          </note>
          <note xml:id="i-6f9fc0a945579009-0">
            Fru talman! Man kan säga att det trots allt är en väldigt främmande
            typ av bidrag i vårt sociala system att ha ett hemmafrubidrag.
            Den grundläggande principen är den att kan man inte alls försörja
            sig, kan man inte stå till arbetsmarknadens förfogande och få
            del av stöd den vägen, finns en sistahandslösning i vårt sociala
            trygghetssystem: socialbidrag.
          </note>
          <note xml:id="i-54f21f2f7fd61232-0">
            Den grundläggande fördelningen av försörjning i
          </note>
          <note xml:id="i-2373a8756bd82d7f-0">
            Sverige är sådan att den här typen av sociala stöd blir ett främmande
            inslag.
          </note>
          <note xml:id="i-a2810738dab8f970-0">
            Utlandsbiståndet
          </note>
          <note xml:id="i-bc066927945075a2-0">
            Anf. 114 KARL-GÖRAN
          </note>
          <note xml:id="i-d5412c4ef5e21a66-0">
            BIÖRSMARK (fp)
          </note>
          <note xml:id="i-832c425d64031c45-0">
            Fru talman! Jag har en fråga till finansministern.
          </note>
          <note xml:id="i-2cb5ab4ac119581a-0">
            I går samlades här i Riksdagshuset representanter för ett fyrtiotal
            enskilda organisationer och därmed för kanske hundratusentals
            människor i landet. Det var representanter för Diakonia, Afrikagrupperna.
            Röda korset, Rädda Barnen m.m. De hade ett budskap till oss parlamentariker:
            Försök att häva den frysning av biståndet som den socialdemokratiska
            regeringen har infört. Biståndet är fryst fram till 1998, vilket
            innebär att man sjunker från enprocentsmålet ner till 0,88 % i
            dag, och 1998 kanske inte ens uppnår FN:s mål 0,7 %.
          </note>
          <note xml:id="i-414beedf1396a850-0">
            Min fråga är därför: Kommer finansministern att som statsminister
            ta den kommande finansministern i enrum och diskutera den här
            saken med honom eller henne och säga att de enskilda organisationerna
            har rätt, vi kan inte frysa biståndet fram till 1998 utan måste
            fullfölja det som de önskar, nämligen häva frysningen?
          </note>
          <note xml:id="i-0d0f9fea819d6a4a-0">
            Anf. 115 Finansminister GÖRAN
          </note>
          <note xml:id="i-24afa0c199f852b7-7">
            PERSSON (s)
          </note>
          <note xml:id="i-d97338530cfa0451-0">
            Fru talman! Vad som eventuellt skall tilldra sig i framtiden
            mellan den person som riksdagen utser till regeringsbildare och
            en framtida finansminister får avklaras vid det tillfället. Jag
            har ingen anledning att ha synpunkter på det i dag.
          </note>
          <note xml:id="i-f00249554a405618-0">
            Till den statsfinansiella sanering som vi har genomfört har också
            biståndsområdet bidragit. Det är fastlagt genom beslut i riksdagen,
            och vi har också deklarerat det, att när ekonomin är i ordning
            skall vi återigen sträva efter att nå enprocentsmålet. Bistånd
            är naturligtvis lika litet som andra utgiftsområden sådant som
            i det långa loppet går att bedriva på kredit.
          </note>
          <note xml:id="i-671af745344c3f17-0">
            Anf. 116 KARL-GÖRAN
          </note>
          <note xml:id="i-d5412c4ef5e21a66-1">
            BIÖRSMARK (fp)
          </note>
          <note xml:id="i-ccd57211024d5d51-0">
            Fru talman! Jag kan ställa frågan till dagens finansminister,
            som kanske redan nu förbereder den budget som läggs fram i september.
            Som mycket riktigt påpekades från de enskilda organisationerna
            är prutningen inom biståndet fem sex gånger större än vad den
            är inom försvaret.
          </note>
          <note xml:id="i-fc12d70140b3bc89-0">
            Då är min fråga till finansministern: Är detta försvarligt när
            riksdagen ändå har sagt att 1 % av bruttonationalinkomsten skall
            gå, oberoende av konjunkturer, till bistånd? Enprocentsmålet var
            tänkt att vara oberoende av konjunkturer. Det var löftet. Nu säger
            man att det skall ordnas när Sveriges finanser är bättre. Men
            det var inte tanken från början. Man har svikit. Är det rimligt
            att biståndet skall behöva spara så mycket mer än t.ex. försvaret?
          </note>
          <note xml:id="i-f8a5a3c3d4c7d90b-0">
            Anf. 117 Finansminister GÖRAN
          </note>
          <note xml:id="i-24afa0c199f852b7-8">
            PERSSON (s)
          </note>
          <note xml:id="i-7f0ef0ddd55e7505-0">
            Fru talman! Avvägningen mellan olika sektorer i saneringsprogrammet
            har riksdagen gjort. Den får ligga fast tills vi gått igenom den
            utomordenligt allvarliga kris Sverige har befunnit sig i.
          </note>
          <note xml:id="i-1f0bcfd30dcba8f7-0">
            Trots allt måste jag litet dystert påpeka att vad denna frågestund
            hittills har handlat om är mer pengar till försvaret, mer pengar
            till studiestöd åt vuxna, mer pengar till pensioner, lägre momsbelastning
            för företagen och ytterligare pengar till biståndet. Det förhållningssätt
            och det sätt att bedriva ekonomisk politik som försatte Sverige
            i en situation då vi inte längre kunde infria de biståndsförpliktelser
            vi hade tagit på oss skall vi inte tillbaka till. Den som står
            för bistånd och internationell solidaritet skall också se till
            att man driver en sådan ekonomisk politik i landet att vi kan
            infria våra förpliktelser.
          </note>
          <note xml:id="i-e30316256aaf882e-3">
            (Applåder)
          </note>
          <note xml:id="i-e29a67ebfe4ecf75-0">
            Beskattningen av bilförmåner
          </note>
          <note xml:id="i-522c0bb2112c8e67-0">
            Anf. 118 GÖRAN HÄGGLUND (kds)
          </note>
          <note xml:id="i-ff7507050d6330aa-0">
            Fru talman! Jag är väl medveten om att finansministern blir hårt
            ansatt vid en sådan här frågestund, men jag vill ändock be om
            hans uppmärksamhet för att tala litet om beskattningen av bilförmåner.
          </note>
          <note xml:id="i-1f2de4e08ad32861-0">
            Finansministern har i ett tidigare frågesvar till min partikollega
            Mats Odell lovat att återkomma till riksdagen med ett förslag
            i den här frågan i samband med vårpropositionen. I tidningarna
            har vi kunnat läsa att det inte är fråga om några förändringar
            eller möjligen är det mycket små justeringar av de regler som
            gäller i dag.
          </note>
          <note xml:id="i-9faaf27dc386f5a9-0">
            Min fråga är alltså: Kommer det i vårpropositionen något förslag
            om ny förmånsbeskattning som bättre möter dagens miljökrav?
          </note>
          <note xml:id="i-cedf6b2c4a7912df-0">
            Anf. 119 Finansminister GÖRAN
          </note>
          <note xml:id="i-24afa0c199f852b7-9">
            PERSSON (s)
          </note>
          <note xml:id="i-eb34e306e2b4f742-0">
            Fru talman! Jag har ingen anledning att föregripa vad som kommer
            att presenteras för riksdagen i en proposition. Dock kan jag avslöja
            att det kommer att presenteras ett förslag i vårpropositionen.
          </note>
          <note xml:id="i-b874542abca2c555-0">
            Anf. 120 GÖRAN HÄGGLUND (kds)
          </note>
          <note xml:id="i-9a33a63bc5167490-0">
            Fru talman! Jag får tacka finansministern för den nyheten.
          </note>
          <note xml:id="i-11d8e7d8a5b5dc0e-0">
            Enligt tidningsuppgifter, som uppenbarligen härstammar från en
            arbetsgrupp i Finansdepartementet som arbetar med dessa frågor,
            kommer det alltså inte att bli några förändringar alls eller mycket
            små förändringar av de regler som gäller i dag. Även det kan naturligtvis
            vara ett förslag från Finansdepartemenetet att inget sker. Är
            det finansministerns mening att jag skall tolka hans svar på det
            sättet?
          </note>
          <note xml:id="i-91cc987d07f837aa-0">
            Anf. 121 Finansminister GÖRAN
          </note>
          <note xml:id="i-24afa0c199f852b7-10">
            PERSSON (s)
          </note>
          <note xml:id="i-3d5a964490cb42f4-0">
            Fru talman! Jag trodde att det var alldeles tydligt hur svaret
            skulle tolkas: Vänta och läs propositionen.
          </note>
          <note xml:id="i-a34c9ebb298f669c-0">
            Livsmedelsproduktionen
          </note>
          <note xml:id="i-8c0cc06bda3b258f-0">
            Anf. 122 MAGGI MIKAELSSON (v)
          </note>
          <note xml:id="i-c39a345c3984e0b2-0">
            Fru talman! Jag har en fråga till arbetsmarknadsminister Anders
            Sundström.
          </note>
          <note xml:id="i-a67931fc65120af7-0">
            Just i dag pågår ett Dalauppror ute på Mynttorget.
          </note>
          <note xml:id="i-d051ea24c470eafd-0">
            Det är arga bönder från Dalarna som protesterar mot att de har
            fått dålig lönsamhet i sitt jordbruk. Det kan låta konstigt nu
            när vi har gått med i EU och EU:s jordbrukspolitik innebär väldigt
            höga bidrag. Men vi vet också att dessa har haft ett väldigt ojämnt
            utfall.
          </note>
          <note xml:id="i-1a4802fda35c5d0e-0">
            Böndernas jobb genererar jobb i sin tur inom livsmedelsindustrin
            och förädlingsindustrin. Tillsammans utgör det minst 100 000 jobb.
          </note>
          <note xml:id="i-7782ea0ba369c46c-0">
            Jag skulle vilja fråga Anders Sundström vilken strategi regeringen
            har för att försvara och bevara de jobb finns i dag inom livsmedelsindustrin
            och förädlingsindustrin.
          </note>
          <note xml:id="i-e5a14bbdd0502d0d-0">
            Anf. 123 Arbetsmarknadsminister ANDERS
          </note>
          <note xml:id="i-e2c0184f8a9c15dd-5">
            SUNDSTRÖM (s)
          </note>
          <note xml:id="i-ea429a4a6dfa7254-0">
            Fru talman! Det var ytterligare en grupp som behöver mera resurser
            av samhällets lilla plånbok.
          </note>
          <note xml:id="i-8d55ac69a34ed5b1-0">
            Sättet att klara jobben i Sverige är inte att lämna ut bidrag
            och sedan låna av de rika. Sättet är faktiskt att försöka få ordning
            på statsfinanserna. Det har varit det hittills mest framgångsrika.
            Saneringen av statsfinanserna med räntesänkning som följd, prisstabilitet
            och inflationsbekämpning är det som har åstadkommit den kraftigaste
            svängningen från ett kraftigt ras i sysselsättning till en uppgång,
            inte en kraftig uppgång men en klar uppgång. Det är det jobbet
            vi skall fortsätta med. Vi kan inte lova någon grupp nya bidrag,
            inte heller jordbrukets organisationer.
          </note>
          <note xml:id="i-9e9b44eb1265d3c8-0">
            Anf. 124 MAGGI MIKAELSSON (v)
          </note>
          <note xml:id="i-a4874e0469a2e9df-0">
            Fru talman! Nu sade inte jag någonting om nya bidrag. Jag frågade
            efter en strategi från regeringen.
          </note>
          <note xml:id="i-4c10b807f1f5425a-0">
            Regeringen har via jordbruksministern gått ut och verkligen försökt
            lansera svenska livsmedelsprodukter på den europeiska marknaden.
          </note>
          <note xml:id="i-76b00c357e0e931c-0">
            Man har också anslagit 30 miljoner av statsbudgeten för att göra
            just denna lansering, men det blir ju tämligen omöjligt om vi
            inte har ett jordbruk som producerar råvaror till förädlingsindustrin.
            Därför vill jag upprepa frågan: Finns det någon strategi för att
            bevara jobben inom förädlingsindustrin när det gäller livsmedelsprodukter?
          </note>
          <note xml:id="i-776aeb77e718602c-0">
            Anf. 125 Arbetsmarknadsminister ANDERS
          </note>
          <note xml:id="i-e2c0184f8a9c15dd-6">
            SUNDSTRÖM (s)
          </note>
          <note xml:id="i-15aa80106ddeb092-0">
            Fru talman! Återigen: När det gäller livsmedelsproduktionen ligger
            avgörandet i näringslivets egna händer. Genom medlemskapet i EU
            har Sverige skapat en mycket större marknad för livsmedelsindustrin.
            Det har blivit möjligt att sälja till en befolkning som är långt
            större än den svenska befolkningen.
          </note>
          <note xml:id="i-85e330eb07f19a6b-0">
            Därmed har det skapats förutsättningar.
          </note>
          <note xml:id="i-286f483ecf565e3c-0">
            Det handlar väldigt mycket om hur man själv förmår att hantera
            situationen. Sedan skall vi inte speciellt för livsmedelsindustrin
            åstadkomma några stora nya branschlösningar, utan vi skall framför
            allt åstadkomma sunda villkor för den industrin liksom för all
            annan industri. Det gör vi genom den ekonomiska politik som vi
            bedriver. Det är så det hela skall hanteras. Just livsmedelsindustrin
            har genom EU-
          </note>
          <note xml:id="i-09ea253228e909ed-0">
            medlemskapet fått ett enormt tillskott av marknad, och det gäller
            att använda den tillgången.
          </note>
          <note xml:id="i-ecfd87c4392bd8c7-0">
            Skattereformens finansiering
          </note>
          <note xml:id="i-6a414fd110a5e0b8-0">
            Anf. 126 OLOF JOHANSSON (c)
          </note>
          <note xml:id="i-5b4d1363b737efc9-0">
            Fru talman! Samarbete är en naturlig del av det parlamentariska
            arbetet. Ibland går det riktigt bra.
          </note>
          <note xml:id="i-3ad35c102cfd97eb-0">
            Andra gånger kan det gå sämre. Jag skall inte komma med några
            nya krav och önskemål, men jag vill ta upp en sak som oroar mig
            och som var uppe här i riksdagen i går. Det är en fråga som har
            stor betydelse framöver, eftersom det handlar om en så pass stor
            reform, nämligen skattereformen och dess finansiering.
          </note>
          <note xml:id="i-a748e57942ed80f3-0">
            Vi kan nu konstatera att finansieringen inte räckte till för
            att man skulle klara reformen. Min första fråga är: Hur ser regeringen
            på varaktigheten av den underfinansiering som tydligen har konstaterats
            också av representanter för Finansdepartementet? För det andra:
            Hur ser regeringen på finansieringsbehovet, om ett sådant anses
            föreligga? För det tredje: Om det föreligger ett finansieringsbehov,
            hur skall man klara det och samtidigt skapa fördelningspolitisk
            rättvisa? Reformen innebar ju i första hand skattelättnader för
            dem som har höga inkomster.
          </note>
          <note xml:id="i-28926aa0a1f32880-0">
            Anf. 127 Finansminister GÖRAN
          </note>
          <note xml:id="i-24afa0c199f852b7-11">
            PERSSON (s)
          </note>
          <note xml:id="i-ee646e67a45ac237-0">
            Fru talman! Olof Johansson tog upp en viktig fråga som bekymrar
            regeringen och som vi får anledning att arbeta vidare med under
            de kommande månaderna.
          </note>
          <note xml:id="i-428583d432a8a1a5-0">
            Vi har ju nu fått en utvärdering av skattereformen som visar
            att vid brytåret 1992 hade man en underfinansiering. Skattereformens
            finansieringssida är oerhört konjunkturkänslig. Det beror på att
            det är så mycket som finansieras med de indirekta skatterna, vilka
            i sin tur är beroende av produktionsvolymen och detaljhandelsomsättningen.
          </note>
          <note xml:id="i-00b4d93af1d3abdf-0">
            Jag är inte säker på att underfinansieringen är lika stor om
            man jämför med bättre konjunkturer. Men det kan finnas en underfinansiering
            som är substantiell, ja, och den skall rättas till. Det ingick
            i förutsättningarna när skattereformen genomfördes.
          </note>
          <note xml:id="i-b479d9ce5d77730d-0">
            När vi rättar till den underfinansieringen skall vi utgå ifrån
            det som var ett av skattereformens fundament, nämligen att den
            skulle ha en rättvis fördelningsprofil. Vi har genomfört ett par
            stora förändringar i skattereformen av fördelningspolitisk karaktär
            i samband med saneringen av de offentliga finanserna.
          </note>
          <note xml:id="i-ec7a5934b88fa4a8-0">
            Vi har försämrat barnbidragen - barnbidragshöjningarna ingick
            som en del i skattereformen. Vi har försämrat bostadsbidragen
            - de ingick också som en del i skattereformen. Vi har infört en
            värnskatt. Det var ett sätt att ovanpå skattereformen lägga en
            börda på de högsta inkomsttagarna. Nu försvinner värnskatten.
          </note>
          <note xml:id="i-7197e19cf373ec6f-0">
            Det innebär inte att fördelningsproblemet är borta. Vi måste
            nu fundera över hur det tappet skall ersättas. Vi kommer att vilja
            hålla fast vid den 50-procentiga skattesatsen och samtidigt försöka
            hitta metoder som riktar sig till den högsta inkomstgruppen som
            ytterligare kan bidra till skattereformens finansiering. Exakt
            hur det hela skall utformas får vi återkomma till i en konstruktiv
            dialog. Men det är centralt att få detta sagt.
          </note>
          <note xml:id="i-f51a1a61a8017604-0">
            Anf. 128 OLOF JOHANSSON (c)
          </note>
          <note xml:id="i-0cdaf4f595e96550-0">
            Fru talman! Jag tackar naturligtvis för svaret och tar fasta
            på att fördelningspolitiska orättvisor måste hanteras med stort
            allvar. Det är klart att jag också skulle önska att ansvaret i
            den här typen av frågor följer med de politiska partier som medverkar
            vid reformer av det här slaget.
          </note>
          <note xml:id="i-c1d80f10fb2abec9-0">
            Vi är inte främmande för att ta ansvar. Vi var inte med i just
            den här reformen, men vi känner att vi gärna skulle vilja se ett
            bredare ansvarstagande på den här punkten. Är det också finansministerns
            uppfattning?
          </note>
          <note xml:id="i-0f783a9b547b6646-0">
            Anf. 129 Finansminister GÖRAN
          </note>
          <note xml:id="i-24afa0c199f852b7-12">
            PERSSON (s)
          </note>
          <note xml:id="i-174fc1d73b1f1581-0">
            Fru talman! Ja, jag har ingen annan mening. Det vore välgörande
            om de som stod bakom skattereformen också orkade fullfölja både
            finansiering och fördelningspolitik.
          </note>
          <note xml:id="i-e94e79689a91afd6-0">
            Anf. 130 ANNE WIBBLE (fp)
          </note>
          <note xml:id="i-55b6754018a0c0f9-0">
            Fru talman! Jag vill fråga finansministern hur effekterna enligt
            hans mening skiljer sig ifråga om högre marginalskatt om man höjer
            skatten genom sjukförsäkringsavgifter eller genom värnskatt. Enligt
            min mening är effekterna lika dåliga i båda fallen. Det vore intressant
            att få höra finansministern säga detsamma.
          </note>
          <note xml:id="i-c3fac5c6faa9f2a5-0">
            Anf. 131 Finansminister GÖRAN
          </note>
          <note xml:id="i-24afa0c199f852b7-13">
            PERSSON (s)
          </note>
          <note xml:id="i-edd665243f9230d4-0">
            Fru talman! Det får inte fru Wibble höra mig säga.
          </note>
          <note xml:id="i-6c0f80f4a18e3511-0">
            Man skall nog vara försiktig med att blanda ihop egenavgifter
            och skatter. Det vi tänker göra är att höja avgiftsuttaget för
            de högsta inkomsttagarna och också eventuellt låta förmånerna
            följa med. Var man sedan hamnar i slutänden, det återstår att
            se.
          </note>
          <note xml:id="i-25d333e21d714989-0">
            Det är ju också på det viset att när det handlar om dem inom
            den tionde decilen som ligger ovanför brytpunkten - enkelt uttryckt
            - kan också deras bidrag justeras med hjälp av grundavdraget för
            statlig skatt.
          </note>
          <note xml:id="i-ec2220f925d7c730-0">
            Det är en metod som en tidigare regering faktiskt har använt
            sig av.
          </note>
          <note xml:id="i-68a777e700a2ee28-0">
            Anf. 132 TALMANNEN
          </note>
          <note xml:id="i-b62f750d0b2c299f-0">
            Därmed är dagens frågestund avslutad. Vi tackar regeringens företrädare.
          </note>
          <note xml:id="i-476602f9d25953cb-0">
            8 § Talmannen avtackar statsminister Ingvar
          </note>
          <note xml:id="i-6713e49c2c8398f5-0">
            Carlsson
          </note>
          <note xml:id="i-38cbd9fbdd983e49-0">
            Anf. 133 TALMANNEN
          </note>
          <note xml:id="i-cefd9195484e20ea-0">
            Ärade kammarledamöter, herr ålderspresident, statsminister Ingvar
            Carlsson!
          </note>
          <note xml:id="i-6ceb368cd561ac08-0">
            Måndagen den 11 januari 1965 tog herr Carlsson i
          </note>
          <note xml:id="i-970a016345a1666a-0">
            Tyresö plats som ledamot av Andra kammaren på bänk 39 i Sveriges
            riksdag.
          </note>
          <note xml:id="i-680d74aa13a902d0-0">
            Det var en för den tiden förhållandevis ung ledamot - drygt 30
            år - som för första gången intog sin plats i parlamentet. Han
            var ung - men ändå redan försedd med en betydande politisk erfarenhet,
            från regeringskansliet i statsministerns omedelbara närhet och
            från uppdraget som ordförande i ungdomsförbundet.
          </note>
          <note xml:id="i-e17196aad7a00f7f-0">
            När samme Ingvar Carlsson i dag, drygt 31 år senare, för sista
            gången lämnar kammaren efter en debatt, är det som riksdagens
            ålderspresident och landets statsminister.
          </note>
          <note xml:id="i-4228cdef1a92544e-0">
            Ingvar Carlsson har under dessa drygt tre decennier i riksdagen
            samlat i sin person en närmast unik erfarenhet av arbetet i Sveriges
            riksdag. Hans uppdrag i denna kammare och inom regeringen länkar
            samman
          </note>
          <note xml:id="i-a3d6a65d9f60525c-0">
            50-talets Sverige med 90-talets, historien med vår nutid. Han
            har förblivit passionerat engagerad i frågorna om vår framtid.
          </note>
          <note xml:id="i-cb88e0978d8d0c3d-0">
            Historieskrivning bör dock även i avtackningstal vara sann. Den
            kräver att det erkänns att Ingvar Carlssons debut i det parlamentariska
            arbetet kunde varit mer lyckosam och knappast pekade i den riktning
            vi i dag så väl känner.
          </note>
          <note xml:id="i-74a6e4a76dc354e4-0">
            Onsdagen den 17 mars 1965 hade goda förutsättningar att bli en
            stor dag i Ingvar Carlssons tidiga politiska liv. Engagerat höll
            han sitt jungfrutal om vikten av ett aktivt friluftsliv och yrkade
            följdriktigt på närmast en fördubbling av avsättningen till fonden
            för friluftslivets främjande. När det var dags för det avgörande
            ögonblicket och herr Carlsson i Tyresö skulle trycka på sin nej-knapp
            för reservationen blev möjligen engagemanget för överväldigande.
            Fingret slant och till protokollet fogades så småningom ett av
            de mindre kända uttalandena av Ingvar Carlsson:
          </note>
          <note xml:id="i-1f9f0ccec5a5a531-0">
            - Herr talman! Jag avsåg att rösta nej, men råkade trycka på
            båda knapparna så att voteringsmaskinen markerade "avstår".
          </note>
          <note xml:id="i-64e0af7a0932ef29-0">
            Kanske säger denna händelses slut också något om det politiska
            fotarbete och den politiska överlevnadskonst vi lärt känna som
            Ingvar Carlssons. Tillskottet till friluftslivet räddades genom
            erfarna, av honom väl bearbetade, äldre ledamöters mer välriktade
            knapptryckningar. Ingvar Carlsson hade därmed vunnit en seger
            över det mäktiga statsutskottet - något mycket ovanligt.
          </note>
          <note xml:id="i-bba12c2652438a09-0">
            Ärade ledamöter, herr statsminister!
          </note>
          <note xml:id="i-6a0ddc3e70136c31-0">
            Ingvar Carlssons insatser som riksdagsledamot inom en rad utskott,
            som utbildningsminister, som bostadsminister och som vice statsminister
            är väl kända.
          </note>
          <note xml:id="i-d71689c3bd8fae42-0">
            Det låter sig inte göras att ge rättvisa åt bredden och mångfalden
            i hans parlamentariska aktiviteter i ett tal som detta - bara
            rubrikerna om Ingvar Carlssons anföranden, motioner, frågor och
            interpellationer fyller åtskilliga sidor i riksdagstrycket.
          </note>
          <note xml:id="i-988f6b499a31c04c-0">
            I mars 1986, för ganska exakt tio år sedan, utsågs
          </note>
          <note xml:id="i-d28616f47a19a2fe-0">
            Ingvar Carlsson till statsminister av riksdagen och tog därmed
            på sig ansvaret att leda landet, i ett mycket tungt och djupt
            tragiskt skede.
          </note>
          <note xml:id="i-4170a4b3721bab63-0">
            Han har både som statsminister och som oppositionsledare ansträngt
            sig att finna breda lösningar i frågor av stor betydelse för vårt
            land.
          </note>
          <note xml:id="i-6e3d599b2758d3b0-0">
            På riksdagens vägnar vill jag särskilt framhålla två utmärkande
            drag i Ingvar Carlssons politiska gärning.
          </note>
          <note xml:id="i-390e35d49e819ce1-0">
            Ingvar Carlsson har alltid visat den största respekt för riksdagen,
            som det yttersta uttrycket för folkstyret.
          </note>
          <note xml:id="i-349e5a613da6e318-0">
            Han har inte bara nöjt sig med att själv vara mycket aktiv i
            riksdagsarbetet, i regeringsställning såväl som i opposition.
            Han har därtill engagerat och uppmuntrat andra ledamöter i samma
            riktning. Detta har inte alltid uteslutit en viss kombination
            med mer direkt, kraftfull ordergivning.
          </note>
          <note xml:id="i-6ed458d9086a4d45-0">
            Det andra avgörande draget är Ingvar Carlssons genuina engagemang
            för jämställdhet mellan kvinnor och män. Han har i regeringen,
            i riksdagsgruppen och i kretsen av medarbetare, lika systematiskt
            som självklart och naturligt, sett till att kvinnor anförtrotts
            viktiga uppdrag.
          </note>
          <note xml:id="i-af6b956ca9180b2d-0">
            Vi har gått en lång väg sedan 1965, då knappt elva procent av
            riksdagens ledamöter var kvinnor. I regeringen fanns då endast
            en kvinna - Ulla Lindström. I
          </note>
          <note xml:id="i-9db2b14d649b75ef-0">
            dag har riksdagen världsrekord i kvinnlig parlamentarisk representation,
            drygt 43 %, och hälften av regeringens ledamöter är kvinnor.
          </note>
          <note xml:id="i-bba12c2652438a09-1">
            Ärade ledamöter, herr statsminister!
          </note>
          <note xml:id="i-ccc68b597d3cda3e-0">
            Riksdagen framför i dag ett djupt erkänt tack till en av sina
            mest framträdande och respekterade ledamöter, för ett gediget
            och mycket omfattande arbete för folkstyret, som därtill utförts
            med stort engagemang, humor och inte så litet envishet. Vi vet
            dock att
          </note>
          <note xml:id="i-247358e9bd1c0784-0">
            Ingvar Carlsson, sitt välordnade och korrekta yttre till trots,
            inom sig hyser en mycket angelägen, ja ivrig, personlighet. Så
            ivrig att han, under sitt uppdrag som ålderspresident vid uppropet
            i oktober 1994, i hastigheten och förledd av trilskande pappersark,
            råkade förgripa sig mot riksdagsordningen. Han påtog sig då också
            statschefens uppgift och öppnade 1994/95 års riksmöte en dag för
            tidigt.
          </note>
          <note xml:id="i-bf386ab49e826010-0">
            Nu fungerade dock riksdagen också vid detta tillfälle på sitt
            sedvanliga lika pragmatiska som korrekta sätt. Några diskreta
            korrigeringar i protokollet gjorde det möjligt för statschefen
            att öppna samma riksmöte nästa dag.
          </note>
          <note xml:id="i-3e09be689ec10351-0">
            Ärade kammarledamöter, herr statsminister!
          </note>
          <note xml:id="i-1fbe3aaa75d2a3f6-0">
            Än en gång, ett stort och varmt tack för ovärderliga insatser
            i riksdagsarbetet. Vi önskar alla Ingvar
          </note>
          <note xml:id="i-94c206fef20aedeb-0">
            Carlsson ett rikt och spännande liv, också utanför denna kammare.
            Nu får Ingvar Carlsson, efter att i 31
          </note>
          <note xml:id="i-4345277c4cbc7a0f-0">
            år ha varit instängd i riksdagen om vårarna, äntligen njuta av
            den vår som väntar - till skillnad mot oss. Vi är kanske avundsjuka
            men inte missunnsamma. Vi önskar Ingvar Carlsson många möjligheter
            att vistas i den natur som han så djupt och innerligt älskar.
          </note>
          <note xml:id="i-181f29546ce81873-0">
            Jag får nu be riksdagens ålderspresident, statsminister Ingvar
            Carlsson, att komma fram till talmanspodiet för att mottaga riksdagens
            officiella minnesgåva.
          </note>
          <note xml:id="i-e30316256aaf882e-4">
            (Applåder)
          </note>
          <note xml:id="i-da609abced8353db-1">
            Ajournering
          </note>
          <note xml:id="i-1f2fa81f515a488a-0">
            Kammaren beslöt kl. 15.36 på förslag av talmannen att ajournera
            förhandlingarna i fem minuter då interpellationsdebatten skulle
            fortsätta.
          </note>
          <note xml:id="i-78ecc5109ddf6665-1">
            Återupptagna förhandlingar
          </note>
          <note xml:id="i-3ef2acdde40a984b-0">
            Förhandlingarna återupptogs kl. 15.43.
          </note>
          <note xml:id="i-7df4ab04af66c1cc-0">
            9 § Svar på interpellation 1995/96:74 om varsel av lönebidragsanställda
          </note>
          <note xml:id="i-8b839749306dbb2a-0">
            Anf. 134 Arbetsmarknadsminister ANDERS
          </note>
          <note xml:id="i-e2c0184f8a9c15dd-7">
            SUNDSTRÖM (s)
          </note>
          <note xml:id="i-53ab62d181a6f560-0">
            Fru talman! Ingrid Burman har frågat mig om vilka åtgärder jag
            avser vidta för att statliga arbetsgivare skall erbjuda arbetshandikappade
            sysselsättning och inte säga upp lönebidragsanställda även om
            det råder medelsbrist.
          </note>
          <note xml:id="i-25d2a902cca79478-0">
            Låt mig först få understryka att det är regeringens uppfattning
            att personer som har ett funktionshinder skall få ett kraftfullt
            stöd som hjälper dem ut på arbetsmarknaden. Detta är också anledningen
            till att det satsas 10,5 miljarder kronor på särskilda åtgärder
            för arbetshandikappade under budgetåret 1995/96.
          </note>
          <note xml:id="i-b6fc6e10a5533fac-0">
            När det gäller lönebidrag har Sverige fortfarande de mest generösa
            reglerna i världen för detta slags lönesubventioner. Regeringen
            har också skärpt kraven på AMS att förbättra uppföljningen av
            kostnaderna för de enskilda åtgärderna så att resurserna används
            på effektivast möjliga sätt. Detta leder till att fler personer
            har möjlighet att ta del av stöden.
          </note>
          <note xml:id="i-bc3b75bee8218fe2-0">
            När det gäller lönebidrag till statliga arbetsgivare vill jag
            påminna Ingrid Burman om bakgrunden till den genomförda förändringen.
            Tanken bakom införandet av systemet med de flexibla lönebidragen
            den
          </note>
          <note xml:id="i-ce5fd9d037ac5da1-0">
            1 juli 1991 är att bidragsnivåerna skulle bestämmas utifrån den
            sökandes behov och förutsättningar och inte utifrån arbetsgivarens
            möjligheter att svara för lönekostnaderna.
          </note>
          <note xml:id="i-89ceb3bfdd53bc08-0">
            Detta system innebär att den sökandes egna önskemål om arbete
            kan tillgodoses bättre. Den som behöver en högre lönesubvention
            skall inte behöva hänvisas till arbetsgivare hos statliga myndigheter
            eller organisationer utan söka sig till en arbetsplats som är
            lämplig med hänsyn till hans eller hennes utbildning eller intresse.
          </note>
          <note xml:id="i-1f9aab3282ff6ac7-0">
            Det är också därför riksdagen vid upprepade tillfällen uttalat
            att fler personer med arbetshandikapp hänvisas till arbetsgivare
            som har större möjlighet för en övergång till ett icke subventionerat
            arbete.
          </note>
          <note xml:id="i-69e51cc31c6c56ce-0">
            Den 7 december 1995 antog riksdagen en proposition om anställning
            med lönebidrag, i vilken det kunde konstateras att målsättningen
            med det flexibla lönebidraget inte har kunnat förverkligas. Den
            sammantagna utvecklingen visar att den genomsnittliga kostnaden
            för lönebidraget har ökat. Målsättningen att öka andelen anställningar
            hos enskilda och kommunala arbetsgivare har heller inte kunnat
            förverkligas.
          </note>
          <note xml:id="i-069e471bd333016c-0">
            Samtidigt har omfattningen av lönebidragsbeslut ökat drastiskt
            i relation till vad som beräknas i anslaget för budgetåret 1994/95.
          </note>
          <note xml:id="i-5f0fd4ebd9e47882-0">
            Detta är bakgrunden till de extra insatser som riksdagen nyligen
            har beslutat om för att försöka häva totalstoppet för nya lönebidragsanställningar
            i olika delar av landet. Vidare tillförs 325 miljoner kronor till
            ytterligare utgifter för lönebidrag.
          </note>
          <note xml:id="i-69952007b5518dae-0">
            Ingrid Burman beskriver i interpellationen ett specifikt fall
            från Uppsala universitet. Jag vill ogärna som arbetsmarknadsminister
            kommentera enskilda arbetsgivares beslut. Däremot belyser det
            aktualiserade exemplets bakgrund det angelägna i att uppnå en
            förändring så att låsningar inte sker till statliga arbetsgivare.
          </note>
          <note xml:id="i-082c75c590b46f4a-0">
            Vid Länsarbetsnämnden i Uppsala har tidigare en stor andel av
            den totala medelstilldelningen för lönebidrag gått till en enda
            arbetsgivare, nämligen Uppsala universitet. De genomsnittligt
            höga bidragskostnaderna och det stora antalet lönebidragsanställda
            har medfört minskade möjligheter för arbetshandikappade att få
            sysselsättning med hjälp av lönesubventioner hos andra arbetsgivare
            i länet.
          </note>
          <note xml:id="i-2021139feff266e3-0">
            Jag vill slutligen också framhålla att lönebidragsanställda har
            ett starkare skydd i lagen om anställningsskydd än andra arbetstagare.
            Det är därför inte givet att en personalinskränkning måste drabba
            den enskilde med ett lönebidrag. Om detta ändå skulle inträffa
            har arbetsförmedlingen uppdraget att med all kraft verka för att
            försöka hitta ett nytt arbete eller någon annan arbetsmarknadspolitisk
            åtgärd. Syftet är att stärka den sökandes konkurrenskraft och
            möjligheter att få arbete utan höga och långvariga lönesubventioner.
          </note>
          <note xml:id="i-df4f3a8d7b8b3124-0">
            Med detta anser jag mig ha klargjort ställningstagandena i de
            frågor som Ingrid Burman framhåller i interpellationen till mig.
          </note>
          <note xml:id="i-be429708329240d8-0">
            Anf. 135 INGRID BURMAN (v)
          </note>
          <note xml:id="i-f3ae5869220e7b30-0">
            Fru talman! Jag vill först tacka arbetsmarknadsministern för
            svaret, som på ett korrekt sätt beskriver bakgrunden till beslutet
            om minskningen av lönebidragsnivåerna. Jag brukar själv beskriva
            majoritetens beslut som att man sänkte nivåerna så att bidragen
            skulle räcka till fler och att tanken var att arbetsgivarna skulle
            ta ett större löneansvar. Det var orimligt att anta att en så
            stor del av de lönebidragsanställda hade ett arbetshandikapp som
            motsvarade 90 %.
          </note>
          <note xml:id="i-01b34df6e8e47b1b-0">
            Man anade en dold lönesubventionering som översteg handikappet.
          </note>
          <note xml:id="i-1af3576b3999154b-0">
            Som ministern är väl medveten om var Vänsterpartiet ett av de
            partier som motsatte sig sänkningen av bidragsnivåerna. Vårt motiv
            var att det skulle leda till uppsägningar av lönebidragsanställda
            - i vart fall hos de arbetsgivare som inte hade lönebärkraft.
            Vi pekade då främst på de ideella organisationerna. Tyvärr fick
            vi rätt.
          </note>
          <note xml:id="i-1a36dcc402b44779-0">
            Vad vi inte trodde, och vad vi inte insåg då - det var faktiskt
            inte uppe i debatten speciellt mycket - var att även stora statliga
            arbetsgivare som redovisade budgetöverskott skulle säga upp lönebidragsanställda
            i stor omfattning. Det är just på den punkten som jag skulle vilja
            att arbetsmarknadsministern utvecklade sitt svar.
          </note>
          <note xml:id="i-27de41175cde4d13-0">
            Jag har använt en statlig arbetsgivare som exempel i min interpellation.
            Det var inte för att arbetsmarknadsministern skulle kommentera
            enskilda arbetsgivare, utan det var för att peka på behovet av
            ett förtydligande när det gällde beslutet.
          </note>
          <note xml:id="i-1a49295362179058-0">
            Den statliga arbetsgivare som jag har använt som exempel har
            motiverat sina uppsägningar. Motivet är intressant. Det visar
            att det har funnits utrymme för en tolkning när det gäller detta
            beslut.
          </note>
          <note xml:id="i-af3097e2202a0de1-0">
            Man säger: "Beslutet om sänkta lönebidragsnivåer innebär att
            statsmakternas arbetsmarknadspolitiska ambitioner kraftigt förändrats
            och att lika villkor nu skall gälla för den enskilde lönebidragsanställde
            som för övriga anställda."
          </note>
          <note xml:id="i-cc8f30e7e9c5d572-0">
            Man tolkar alltså in i beslutet att regeringens ambition när
            det gäller arbetshandikappade har förändrats.
          </note>
          <note xml:id="i-30f4cb45d47ba6f8-0">
            Det här innebär att beslutet kanske inte har fått den tolkning
            ute i verksamheter och bland statliga arbetsgivare som man hade
            tänkt sig i regeringen och i den majoritet som jag förvisso icke
            företräder men som jag har hört lägga fram sina motiv inför beslutet.
          </note>
          <note xml:id="i-98a04110d0b83e3f-0">
            Man tolkar det alltså som att regeringen inte längre tycker att
            arbetshandikappade har ett särskilt skyddsvärde.
          </note>
          <note xml:id="i-b646d3304e01f5b4-0">
            Jag skulle gärna vilja höra arbetsmarknadsministerns kommentar
            till detta. Innebar beslutet verkligen att regeringen har ändrat
            synsätt, att regeringen inte längre anser att arbetshandikappade
            har ett särskilt skyddsvärde? Har regeringen infört en annan politik
            på området? Det finns i dag många anställda inom den statliga
            sektorn för vilka det är helt avgörande hur man tolkar den här
            frågan.
          </note>
          <note xml:id="i-25e0f80029f13667-0">
            Innebar beslutet att det är rimligt att även statliga arbetsgivare,
            i vart fall de stora, tar ett utökat lönekostnadsansvar? Eller
            skall det ses som att regeringen nu ger klartecken till att de
            statliga arbetsgivarna kan säga upp lönebidragsanställda i stor
            omfattning?
          </note>
          <note xml:id="i-257dbfb71c5154cb-0">
            Anf. 136 MARGARETA ANDERSSON (c)
          </note>
          <note xml:id="i-7ab529c10dc07d3d-0">
            Fru talman! Min mamma har lärt mig att man inte skall säga "vad
            var det jag sade", men tyvärr har jag anledning att göra det i
            dag. När vi i december diskuterade neddragningen av procentsatsen
            vid lönebidragsanställning framhöll Centerpartiet de här farhågorna.
            Både statliga myndigheter och organisationer kan drivas till uppsägningar
            om inte bidragsnivån bibehålls. Man kan diskutera riktigheten
            i en viss bidragsnivå, men när den är införd kan det vara svårt
            att ändra på den utan att det får konsekvenser för dem som har
            haft bidrag till en viss nivå.
          </note>
          <note xml:id="i-5af5fef3362aee44-0">
            Att med ganska kort varsel ställa om sin budget så att man kan
            betala mer ur egen kassa kan vara svårt för både statliga myndigheter
            och ideella organisationer. Då finns risken att det blir antingen
            neddragning av arbetstiden för den anställde eller hel uppsägning.
          </note>
          <note xml:id="i-bafe5788f6b402e5-0">
            För samhället och främst den enskilde är resultatet negativt.
            Den som har haft ett arbete och blir arbetslös får sämre ekonomi
            och ett sämre liv, och samhället får ökade kostnader.
          </note>
          <note xml:id="i-2a97079c5206e77e-0">
            En annan faktor som också verkar i negativ riktning är att bristen
            på medel för lönebidragsanställningar hindrar utslussningen från
            Samhall. Vid ett möte med företrädare för Samhall häromveckan
            berättade de att detta var en av anledningarna till att utslussningen
            går långsammare än väntat och reser större problem än tidigare.
            De som har haft anställning hos Samhall har ofta ett mycket stort
            behov av att få med sig ett lönebidrag, om de i dagens arbetsmarknadsläge
            skall ha ens en liten chans att ta sig ut på den reguljära arbetsmarknaden.
          </note>
          <note xml:id="i-51cce809a8369a75-0">
            Jag undrar om arbetsmarknadsministern har några synpunkter på
            det här, för det är en viktig del i de här frågorna.
          </note>
          <note xml:id="i-35f1adb53d8d7187-0">
            Ett annat faktum som man inte heller kan bortse från är att många
            handikappade inte får någon förbättring av sitt tillstånd genom
            rehabilitering. Deras funktionshinder är så beskaffat att det
            inte går att påverka. Deras arbetsinsats kan därför aldrig bli
            bättre än den var när de anställdes. Andra som lider av olika
            sjukdomar kan tvärtom bli sämre med tiden och därmed behöva få
            sitt lönebidrag höjt i stället för minskat. För de människor som
            hade 90 % från början är då den här ändringen en katastrof.
          </note>
          <note xml:id="i-cf267728b170ebb4-0">
            Fru talman! De extra 100 miljoner som Centern föreslog i sin
            motion när förändringarna av lönebidragen diskuterades hade kunnat
            komma till stor nytta för de arbetshandikappade i det här landet.
            Förslaget var dessutom finansierat.
          </note>
          <note xml:id="i-f090dae22c704a84-0">
            Anf. 137 ISA HALVARSSON (fp)
          </note>
          <note xml:id="i-e50e62a003522daa-0">
            Fru talman! Anders Sundström framhöll att regeringens uppfattning
            är att personer som har ett funktionshinder skall få ett kraftfullt
            stöd som hjälper dem ut på arbetsmarknaden. Tyvärr innebär de
            här nya reglerna snarare att man slänger ut dem som redan finns
            på arbetsmarknaden i arbetslöshet.
          </note>
          <note xml:id="i-69d5d1149feaa8ce-0">
            Uppsala universitet, som togs upp här nyss, tycker jag har handlat
            mycket klandervärt. Men det finns ju även arbetsgivare som verkligen
            värnar om arbetshandikappade men som har tvingats varsla sina
            anställda. Det gäller olika betalningssvaga arbetsgivare, t.ex.
            ideella organisationer såsom handikappförbunden, som har tvingats
            säga upp sina lönebidragstagare.
          </note>
          <note xml:id="i-1082aa2032711584-0">
            I Värmland har handikapporganisationerna tvingats säga upp bortåt
            60 personer. Tyvärr är det arbetslöshet dessa människor går till,
            människor som har haft ett meningsfullt arbete och också gjort
            väldigt stor nytta.
          </note>
          <note xml:id="i-26e2659aabf4d967-0">
            Handikappförbunden i Värmland har ett hus med många anställda.
            Där har man faktiskt fått hela 3
          </note>
          <note xml:id="i-a827f46efb3ea87a-0">
            miljoner av Arbetslivsfonden, arvsfonder av olika slag och försäkringskassan
            för att handikappanpassa arbetsplatserna, och nu måste man alltså
            säga upp så väldigt många människor. Det handlar ju inte om någon
            tioprocentig neddragning av arbetsstyrkan, utan av 17 anställda
            med lönebidrag tvingas man säga upp hela 14 stycken. Man får bara
            3 stycken kvar. Man har inte inkomsterna, och man klarar helt
            enkelt inte av det.
          </note>
          <note xml:id="i-09b8ff3fdb8a18a2-0">
            Från Folkpartiets sida har vi varit väldigt bekymrade, och vi
            befarade att de här förändringarna skulle leda till en massiv
            utslagning från arbetsmarknaden av de lönebidragsanställda handikappade.
            Vi tyckte att det var omoraliskt att slå sönder det viktigaste
            handikappstöd som finns för att lösa andra arbetsmarknadsproblem.
            Tyvärr fick vi rätt.
          </note>
          <note xml:id="i-14f418bc0b9f9fc0-0">
            Jag skulle vilja fråga: När man nu kan se facit, är statsrådet
            då beredd att ompröva beslutet att dra ned lönebidragsnivån till
            80 %?
          </note>
          <note xml:id="i-a6fc9ef33df63f10-0">
            Anf. 138 DAN ERICSSON (kds)
          </note>
          <note xml:id="i-2d2e83a697ffa9ca-0">
            Fru talman! I förra veckan träffade jag folk från arbetsförmedlingarna
            och försäkringskassan i Östergötland. De beskrev då samverkansprojekt,
            bl.a. för rehabilitering. Det handlade om lyckade projekt som
            gör att långtidssjuka och arbetslösa får möjlighet att jobba igen,
            även om de på grund av sjukdom eller handikapp inte kan jobba
            fullt ut.
          </note>
          <note xml:id="i-315df2b1fccaa651-0">
            Problemet i dag är generellt. För dessa människor finns det i
            dag ingen egentlig arbetsmarknad.
          </note>
          <note xml:id="i-2162b60c2292d9fb-0">
            Från arbetsförmedlingarnas och försäkringskassans sida sade man
            att just lönebidragen har varit utomordentligt bra redskap för
            att dessa människor skall få fotfäste på arbetsmarknaden. Man
            kunde inte förstå varför denna möjlighet nu i praktiken försvinner,
            för det är faktiskt det som händer i verkligheten.
          </note>
          <note xml:id="i-3fcf21b74d3deb9e-0">
            Pengarna är slut, hävdar man, och det tillskott som ministern
            hänvisar till i sitt interpellationssvar räcker inte till. Det
            var ett initiativ från arbetsmarknadsutskottet som gjorde att
            vi fick åtminstone de pengarna, men det räcker inte.
          </note>
          <note xml:id="i-eabedc39aa5101a7-0">
            Fru talman! De ideella organisationerna varslar nu om uppsägningar.
            För hela landet gäller det, enligt en uppgift jag fick från länsarbetsnämnden
            i förra veckan, 600 sådana varsel. Det måste i förlängningen innebära
            en merkostnad för samhället om man inte kan behålla människor
            i arbete och sysselsättning utan får försörja dem på annat sätt.
            Att ha ett arbete är alltså positivt för den enskilde, och det
            är också bättre för samhällsekonomin än om man inte har detta
            arbete och vi tvingas betala ut passiva bidrag.
          </note>
          <note xml:id="i-0e5aa9698d16d034-0">
            Fru talman! Jag var också på Samhall i Östergötland. Det är samma
            budskap där. Man får väldiga svårigheter att få ut människor från
            Samhall i och med att möjligheten att använda lönebidraget försämras
            och stryps.
          </note>
          <note xml:id="i-b156259a49b694fc-0">
            Jag skulle mot bakgrund av den här informationen vilja fråga
            ministern: Är ministern inte beredd ändå att ompröva synen på
            lönebidragen, att se till att de får en nivå som gör att ideella
            organisationer också fortsättningsvis kan ta emot lönebidragsanställda
            och även totalt titta på vad man kan göra ekonomiskt för den här
            gruppen, kanske omfördela inom arbetsmarknadskontot?
          </note>
          <note xml:id="i-b0a5b2f20718db08-0">
            Arbetsmarknadsutskottet och riksdagen begärde också i december
            en redovisning från regeringen om utvecklingen vad gäller lönebidragsanställda.
            Jag tror att det är angeläget att den redovisningen kommer snart.
            I det sammanhanget får också ministern en möjlighet att lägga
            fram förslag om åtgärder, när man nu ser effekterna av de här
            besluten. Det är egentligen min fråga: Är ministern nu beredd
            att ompröva synen på detta och återkomma till riksdagen med förslag
            i den här riktningen?
          </note>
          <note xml:id="i-fc07c84daab45457-0">
            Anf. 139 LISBETH STAAF-
          </note>
          <note xml:id="i-4dee010345d1f8fb-0">
            IGELSTRÖM (s)
          </note>
          <note xml:id="i-df93ebb8a847dfed-0">
            Herr talman! Jag är mycket bekymrad över utvecklingen när det
            gäller anställda med lönebidrag. I
          </note>
          <note xml:id="i-7ff695862902b540-0">
            interpellationssvaret sägs det att Sverige har världens generösaste
            regler för att subventionera lönerna för handikappade. Det tycker
            jag är bra. Så vill jag att det skall vara även framdeles. Men
            jag är som sagt var mycket bekymrad när det gäller insatserna
            för de arbetshandikappade i nuläget.
          </note>
          <note xml:id="i-14b9a2ee40edfc50-0">
            För landet som helhet fanns det i mitten av februari månad varsel
            om uppsägning av ca 600 anställda med lönebidrag. Det övervägande
            flertalet avser anställda vid allmännyttiga organisationer. I
            januari i år var antalet arbetslösa handikappade 47 200, vilket
            är
          </note>
          <note xml:id="i-2e440e8c7dad1dcd-0">
            5 % fler än samma tid förra året. Under tiden juli
          </note>
          <note xml:id="i-826f399639624084-0">
            1995-januari 1996 har 4 818 personer lämnat sina anställningar
            med lönebidrag och av dessa gick 3 314
          </note>
          <note xml:id="i-c35e8fad9e35bbb7-0">
            stycken, dvs. 68,8 %, ut i arbetslöshet. Det är en stor ökning
            just i januari månad i år.
          </note>
          <note xml:id="i-ef38bc375e69134b-0">
            Isa Halvarsson har redogjort för vad som har hänt på HCK i Värmland.
            Jag vill också ta ett exempel när det gäller situationen för lönebidragsanställda
            hos idrottsrörelsen i länet.
          </note>
          <note xml:id="i-e77eb3b5efbb7b73-0">
            De har ungefär 300 anställda med lönebidrag. I
          </note>
          <note xml:id="i-ce5cec7341a43dc4-0">
            dag är 50 av dem uppsagda och man väntar att ytterligare ett
            femtiotal skall bli uppsagda. När vi har pratat med andra representanter
            för idrottsrörelsen har vi fått höra att de tror att om inga ändringar
            sker kommer på sikt två tredjedelar att mista sina jobb.
          </note>
          <note xml:id="i-b6927ed7ed57e9e1-0">
            Jag kan ta ytterligare ett exempel. Det är från hembygdsföreningen
            i Ekshärad. De har sju lönebidragsanställda. De varslar nu tre
            stycken. Det finns knappast ett enda ledigt jobb uppe i Ekshärad.
          </note>
          <note xml:id="i-fcf5de10451632ff-0">
            Jag vill utifrån detta ställa en fråga till arbetsmarknadsministern:
            Är arbetsmarknadsministern beredd att ompröva frågan om lönebidragen,
            att t.ex.
          </note>
          <note xml:id="i-37883488819fb65c-0">
            ge lönebidragsanställda som nu är anställda hos arbetsgivare
            med svag ekonomi möjlighet att behålla sina arbeten i stället
            för att gå ut i arbetslöshet?
          </note>
          <note xml:id="i-805b71fdb44123ec-0">
            Anf. 140 Arbetsmarknadsminister ANDERS
          </note>
          <note xml:id="i-e2c0184f8a9c15dd-8">
            SUNDSTRÖM (s)
          </note>
          <note xml:id="i-b5f851a180d9822e-0">
            Herr talman! Jag börjar med att vända mig till
          </note>
          <note xml:id="i-2849ccb03ec7fd31-0">
            Ingrid Burman och jag skall försöka fatta mig kort så att jag
            hinner med alla.
          </note>
          <note xml:id="i-a8a0e0d3106e70ab-0">
            Ja, jag vill gärna utveckla min syn på de statliga arbetsgivarna.
            Jag tycker att det exempel som Ingrid
          </note>
          <note xml:id="i-45a2367e223942dc-0">
            Burman ger visar att inte alla arbetsgivare tar arbetsgivaransvaret
            fullt ut. Det här är människor som är anställda, de har samma
            anställningsförhållanden som alla andra människor. Det pågår också
            förhandlingar om uppsägningarna vid Uppsala universitet. Det är
            inte säkert att det blir riktigt som arbetsgivaren har tänkt sig.
          </note>
          <note xml:id="i-92696fec4c4ce6ec-0">
            Det är faktiskt rätt märkligt att just staten och de statliga
            arbetsgivarna är de som behöver de högsta bidragen för att kunna
            anställa arbetshandikappade.
          </note>
          <note xml:id="i-c0cf8e565ec38321-0">
            Det är inte alls så att de arbetsplatser som är svårast att anpassa
            till en arbetshandikappad finns hos staten.
          </note>
          <note xml:id="i-a77f58f1892388af-0">
            Det får tjäna som svar på den frågan.
          </note>
          <note xml:id="i-fcdd37a5204d1349-0">
            Regeringen har inte infört någon ny politik. Det var svar på
            den andra frågan.
          </note>
          <note xml:id="i-75e1a485bcdcd843-0">
            Margareta Andersson tog egentligen upp en fråga, utslussningen
            från Samhall. Riksdagens beslut var just att öka volymen för att
            klara den utslussningen. Det där är en ständig diskussion som
            även jag möter. Man förhandlar så att säga med varandra mellan
            arbetsförmedling och Samhall. Mina informationer är att
          </note>
          <note xml:id="i-421f3df90064e62b-0">
            Samhall nu har tillgång till den volym som krävs för att klara
            den utslussning som det är fråga om genom det förändrade riksdagsbeslutet.
          </note>
          <note xml:id="i-e934d4bf3f1ea12a-0">
            Isa Halvarsson sade att vi slänger ut dem som finns på arbetsmarknaden.
            Jag var kommunalråd under den tid då ersättningen sänktes från
            100 % till
          </note>
          <note xml:id="i-2356f6cf95ff8fe3-0">
            90 %. Jag känner igen den debatt som nu förs från den tidpunkten.
            Det var ett beslut som ledde till att man för de pengar man hade
            kunde ge fler arbetshandikappade jobb. Jag är helt övertygad om
            att bidragsprocenten inte alls står i relation till handikappets
            storlek.
          </note>
          <note xml:id="i-cabadc5991df52b5-0">
            Det råder inget tvivel om att det med de tidigare höga bidragsnivåerna
            var så att ett stort antal arbetshandikappade faktiskt inte blev
            erbjudna ett arbete. Det borde uppröra Isa Halvarsson lika mycket.
          </note>
          <note xml:id="i-c42933b3ea5550fc-0">
            Man kan ställa sig just denna fråga om verksamheten i Värmland:
            De här människorna gör en oerhört stor nytta för några andra finansiärer
            i samhället, är inte de finansiärerna beredda att bidra till den
            här verksamheten? De här människorna gör ju insatser som minskar
            kostnaderna för t.ex. sjukvården i
          </note>
          <note xml:id="i-9a40baa177a57964-0">
            Värmland. Jag tycker på något sätt att det är rätt orimligt att
            andra arbetslösa arbetshandikappade skall stå tillbaka för att
            staten ger ett organisationsstöd eller, i det fallet, ett stöd
            till sjukvården. Det blir på något sätt inte heller speciellt
            bra.
          </note>
          <note xml:id="i-8f44679be23ae295-0">
            Dan Ericsson sade att lönebidraget försvinner. Det gör det ju
            inte. Vi satsar faktiskt litet mer pengar i lönebidrag än vi gjorde
            tidigare. Men vi försöker att nå alla dem som är utestängda. Jag
            vill säga att det är allvarligt att 600 personer varslas. En del
            av den siffran tror jag faktiskt inte heller är korrekt. Man jämställer
            inte de arbetshandikappade med dem som inte är arbetshandikappade.
          </note>
          <note xml:id="i-ec89c47336028d4d-0">
            5 000 personer byter varje år jobb inom lönebidragssystemet.
            Det är den normala omsättningen av personer i lönebidragssystemet.
            Det är inte så att det inte finns möjligheter att ta fram nya
            arbetsplatser inom lönebidragssystemet. Året innan var det faktiskt
            betydligt fler, det var nästan 10 000 förutom en omsättning på
            5 000, alltså storleksordningen 15 000 nya jobb som togs fram
            inom lönebidragssystemet. Sett i de förhållandena är 600 ingen
            katastrof.
          </note>
          <note xml:id="i-01f5115a61330379-0">
            Jag tycker att Lisbeth Staaf-Igelström pekar ut konflikten. Hon
            anger hur många arbetslösa arbetshandikappade som finns på arbetsförmedlingen,
            hur många som finns anställda med mycket höga bidrag och, som
            t.ex. Ingrid Burman visat på, hos en statlig arbetsgivare. Är
            det mer angeläget att klara några få med en bidragsprocent som
            är långt högre än vad handikappet motsvarar än att se till att
            försöka ge alla eller i vart fall så många som möjligt chans till
            ett jobb? Den frågan är vi alla skyldiga att besvara.
          </note>
          <note xml:id="i-1f2799a7fdca4858-0">
            Anf. 141 INGRID BURMAN (v)
          </note>
          <note xml:id="i-b0d9485bf0537da4-0">
            Herr talman! Jag skall först be att få tacka arbetsmarknadsministern
            för det tydliga och koncisa svaret när det gäller statliga arbetsgivare
            och deras ansvar för lönebidragsanställda. Jag tycker att det
            var ett bra svar på den punkten.Jag tycker att det var en tydlig
            markering av att ambitionsnivån när det gäller de lönebidragsanställda
            på intet sätt har förändrats från regeringens sida. Det var ett
            bra svar. Tack för det.
          </note>
          <note xml:id="i-c15b39218680fd17-0">
            När det i övrigt gäller de lönebidragsanställda är jag mer tveksam
            till vad arbetsmarknadsministern har uttryckt. Jag kan dela synen
            att man kan fördela bidragen på flera om man sänker bidragsnivån.
            Men det ligger ett problem i botten, och det är att en tredjedel
            av de lönebidragsanställda i dag finns hos ideella organisationer.
            De har inte lönebärkraft. En tredjedel finns hos statliga arbetsgivare
            och offentlig sektor som förhoppningsvis kommer att ta sitt ansvar
            efter den här interpellationsdebatten. En tredjedel finns i privat
            sektor.
          </note>
          <note xml:id="i-eacad96a2bffbe6e-0">
            Vi vet att den tredjedel som finns i de ideella organisationerna
            finns på en arbetsmarknad som skapades när lönebidragen infördes.
            Vi vet att de arbetshandikappade i dag inte har tillgång till
            en alternativ arbetsmarknad. Den existerar inte. Så i alla fall
            i ett övergångsskede kommer alla dessa arbetshandikappade med
            stor sannolikhet - vilket håller på att visa sig just nu - att
            ledas ut i passivt bidragsberoende av a-kassa, sjukpension eller
            förtidspension. Det kanske inte låter så mycket i Dan Ericssons
            exempel med 600
          </note>
          <note xml:id="i-c42664800a677d13-0">
            personer, men för varje individ är det ju en katastrof.
          </note>
          <note xml:id="i-eea2b1bb85177854-0">
            Regeringen borde beakta alla de synpunkter och siffror som nu
            kommer från Samhall, länsarbetsnämnder och fackföreningar och
            som visar vad som håller på att hända just när det gäller de lönebidragsanställda.
            Man bör också beakta att den alternativa arbetsmarknaden är den
            som skulle ta ett större löneansvar vilket jag tror är rimligt
            på sikt. Jag tror faktiskt att arbetshandikappade i vissa lägen
            har varit översubventionerade. Arbetsgivare har överutnyttjat
            den här bidragsformen, särskilt statliga arbetsgivare, vilket
            i sig är en nesa för staten.
          </note>
          <note xml:id="i-764c4935ec00944a-0">
            Vad jag var på jakt efter när vi reserverade oss, när förändringen
            skedde och när vi i arbetsmarknadsutskottet sade att man behöver
            utvärdera det hela är att den här förändringen, som kanske är
            rimlig på sikt, inte skall drabba de arbetshandikappade. Det är
            ju de som nu betalar priset för förändringen. Det är ju de som
            skyfflas ut från anställningar de har haft under många år och
            där de har gjort ett nyttigt arbete. Vad erbjuds dem? Jo, det
            passiva bidraget, utanförskapet och allt detta som jag vet att
            Anders Sundström och jag har en gemensam vilja att undvika. Jag
            tror att det är dags att titta på det här systemet igen, och jag
            hoppas att Anders Sundström tar till sig de synpunkter och de
            fakta som börjar strömma in från olika håll.
          </note>
          <note xml:id="i-b8f2daa34e4b036b-0">
            Anf. 142 MARGARETA ANDERSSON (c)
          </note>
          <note xml:id="i-f4bd19bc3d1756c1-0">
            Herr talman! Jag är ledsen, men den tendens som vi såg från Samhall
            och som de hävdade var riktig var att det hade varit ganska besvärligt
            under tidigare år fram till årsskiftet att få ut arbetshandikappade
            på den öppna marknaden och att den nu verkade vara nästan låst.
            Man fick inte med någonting, och i stället för att ha en omsättning
            på 4-5 % av de anställda verkade siffrorna dra sig ned mot ett
            par procent, och det är ganska litet. Framför allt är det en väldigt
            otäck inriktning på det hela. Jag hoppas att vi tillsammans kan
            hitta lösningar.
          </note>
          <note xml:id="i-5f2c0aaba1d1be9d-0">
            Det är många människor som står utanför och som inte har chans
            att få en lönebidragsanställning men som behöver komma in på Samhall.
            Många kan genom rehabilitering och föregående utredning via
          </note>
          <note xml:id="i-b454304ca15c2221-0">
            Samhall komma ut i ett vanligt arbete, men Samhall måste ha resurser.
            Just nu upplever man på Samhall att resurserna utnyttjas av dem
            som finns på Samhall, men att det är alldeles för liten omsättning
            på den personal som finns där. Man kommer inte vidare. Det här
            är ett problem som jag tror att vi måste ta upp och diskutera
            mera.
          </note>
          <note xml:id="i-6fb83a684faa1c88-0">
            Anf. 143 ISA HALVARSSON (fp)
          </note>
          <note xml:id="i-ded689b23facf492-0">
            Herr talman! Jag är mycket besviken. Jag vill verkligen slå fast
            att man inte kan säga att lönebidrag till arbetshandikappade är
            ett stöd till sjukvården. Jag tyckte faktiskt att det var direkt
            stötande. Jag är ledsen att behöva säga det, men jag tyckte att
            statsrådets tal var ett uttryck för mycket trångsynt kameralt
            tunnelseende.
          </note>
          <note xml:id="i-111819a3454d8303-0">
            Man kan verkligen ifrågasätta den samhällsekonomiska vinsten
            i detta. De människor som jag talade om blir i stället förtidspensionärer.
            Jag kan heller inte förstå vitsen med att det bara skall vara
            arbetsgivare som kan betala som kan anställa människor med lönebidrag.
            Det kommer att bli så att vi får en marknad för människor med
            lättare funktionshinder: Lagom funktionshindrade personer får
            arbeta med lagom betalt hos lagom arbetsgivare. Men vad händer
            med alla andra som har svårare funktionshinder och inte är så
            där lagom?
          </note>
          <note xml:id="i-0d0115aed64d12dd-0">
            Människor som i åratal har gjort ett gott arbete på handikappanpassade
            arbetsplatser får nu gå hem till ett enahanda, passivt och deprimerande
            liv borta från arbetsgemenskap och meningsfyllt arbete. Jag önskar
            verkligen att statsrådet går hem och funderar vidare på det här,
            för man måste göra någonting åt det.
          </note>
          <note xml:id="i-dd212b0a688f705d-0">
            Anf. 144 DAN ERICSSON (kds)
          </note>
          <note xml:id="i-38a55322d0144daa-0">
            Herr talman! Min utgångspunkt är vad ministern har framfört rätt
            många gånger: Vi skall ha en flexibilitet när det gäller de arbetsmarknadspolitiska
            åtgärderna, och vi skall ha samverkan lokalt för att lösa problematiken
            där.
          </note>
          <note xml:id="i-3a3251905a4eb7ef-0">
            Det var det exemplet, herr talman, som jag försökte förmedla
            här. Det man säger ute på fältet är att man jobbar bra med samverkan
            och rehabilitering. Människor blir klara för att kunna gå ut i
            arbetslivet, men det finns ingen arbetsmarknad. Lönebidraget har
            fungerat väldigt bra som ett sätt för dessa människor att få in
            en fot på arbetsmarknaden.
          </note>
          <note xml:id="i-4eb6d92ccc0f65fa-0">
            Det är precis som jag sade: Nu finns inte den möjligheten för
            dem som är färdigrehabiliterade och skall ut därför att det inte
            finns pengar. Det är det som är problemet. Det är den bilden som
            finns ute i verkligheten, Anders Sundström.
          </note>
          <note xml:id="i-053ac910797c5143-0">
            Om man anstränger sig litet och försöker leva upp till talet
            om flexibilitet och ökad samverkan måste det gå att inom systemet
            finna lösningar för att ta sig ur detta så att man kan omfördela
            pengar och se till så att parterna på den lokala nivån själva
            får hantera den här problematiken. Resurserna måste finnas så
            att man kan fullgöra det rehabiliteringsarbete som gör att människor
            kommer ut i arbete.
          </note>
          <note xml:id="i-8d0d3a76e8e65349-0">
            Det är uppenbart, herr talman, att min uppgift om
          </note>
          <note xml:id="i-e14b508bcb939aa2-0">
            600 varslade stämmer eftersom det är flera som har nämnt det
            nu. Det viftade ministern bort med att det har varit en omsättning
            på 5 000 personer. Vad gör det i sammanhanget om 600 är varslade?
            Men jag tycker att det är en väldigt oroande inställning från
            ministerns sida. Är det inte allvarligt att 600 personer är varslade
            i ideella organisationer? Vi vet att dessa jobb inte återkommer
            om vi inte på något sätt kan rädda dem genom att höja nivån för
            lönebidraget igen.
          </note>
          <note xml:id="i-76574aa13b33bcff-0">
            Det är allvarligt för varenda en av dessa personer, och samhället
            kommer att få en ökad kostnad. Jag tycker inte att ministern verkar
            ha sett allvaret i detta.
          </note>
          <note xml:id="i-ca6f6405e5f1a4a9-0">
            Min fråga kvarstår: Är ministern beredd att ompröva detta? När
            kan vi förvänta oss den redovisning till riksdagen som riksdagen
            faktiskt har begärt om utvecklingen för lönebidragsanställda?
          </note>
          <note xml:id="i-19daff64a54e9996-0">
            Anf. 145 LISBETH STAAF-
          </note>
          <note xml:id="i-4dee010345d1f8fb-1">
            IGELSTRÖM (s)
          </note>
          <note xml:id="i-2fdbf9f5d81bc111-0">
            Herr talman! 600 personer är alltså varslade om uppsägning eller
            har verkställda uppsägningar i mitten av februari månad. Malmöhus,
            Kopparbergs och
          </note>
          <note xml:id="i-54fa1f7b35422fa2-0">
            Norrbottens län svarar för hälften av dessa varsel enligt de
            uppgifter jag har.
          </note>
          <note xml:id="i-4c130b7e6bcb72f7-0">
            Jag vill också säga till arbetsmarknadsministern att jag ställer
            upp på att det skall omförhandlas. Jag ställer också upp på anpassningen
            till de handikappade.
          </note>
          <note xml:id="i-b625c49a22417152-0">
            Jag ställer upp på att de arbetsgivare som har ekonomiska möjligheter
            skall betala mer. Men problemet är att vi har ekonomiskt svaga
            arbetsgivare som inte klarar av det här i nuläget, och det gör
            att dessa människor går ut i arbetslöshet.
          </note>
          <note xml:id="i-f096c6f214a258fe-0">
            Det jag vill ha är en övergångsperiod. De ekonomiska förutsättningarna
            har ju ändrats för dessa arbetsgivare och för de lönebidragsanställda.
          </note>
          <note xml:id="i-1aaa429cc16a4be7-0">
            Jag vill vädja till arbetsmarknadsministern att se över det här.
            Jag vill också upprepa frågan: Är arbetsmarknadsministern beredd
            att ompröva det här?
          </note>
          <note xml:id="i-3fdb7955870edcdd-0">
            Det handlar om människor. Ute på länsarbetsnämnderna säger man
            också att detta bara är början, att fler kommer att varslas. De
            går ut i arbetslöshet. Jag ser ingen vinst med det här, när det
            är människor som drabbas. Jag vädjar: Ompröva detta!
          </note>
          <note xml:id="i-350b6b3cd7b0a128-0">
            Anf. 146 Arbetsmarknadsminister ANDERS
          </note>
          <note xml:id="i-e2c0184f8a9c15dd-9">
            SUNDSTRÖM (s)
          </note>
          <note xml:id="i-b757340400ad57a0-0">
            Herr talman! Det är tre saker som kokar ihop i den här debatten,
            och jag skall försöka reda ut dem.
          </note>
          <note xml:id="i-0a0ba03a2e50da4d-0">
            Det första är, vilket är naturligt, att när vi försämrar bidraget
            för arbetsgivaren kommer ett antal arbetsgivare inte att klara
            av att behålla sina anställda.
          </note>
          <note xml:id="i-755b3e3cb9931c01-0">
            Då är frågan: Är de anställda som berörs så pass många att vi
            inte klarar att via arbetsförmedlingen förhandla fram nya lönebidragsanställningar?
            Nu redovisas här 600 stycken. De skall dock jämföras med de 50
            000 som finns i lönebidragssystemet. Har arbetsförmedlingen förmåga
            att förhandla fram 600
          </note>
          <note xml:id="i-f26dc574b7edb486-0">
            nya arbetsplatser för dem som ramlar bort? Förra budgetåret gjorde
            jag en grov uppskattning att arbetsförmedlingarna förhandlade
            fram i storleksordningen
          </note>
          <note xml:id="i-1ee1642243aeda75-0">
            15 000 sådana här arbetsplatser.
          </note>
          <note xml:id="i-f52ebdf940d0bc5a-0">
            Den här frågan är naturligtvis viktig. Om det skulle bli en väldigt
            stor volym uppsägningar blir det svårt att klara en sådan omställning.
            Men hittills kan jag inte säga att vi befinner oss i den situationen.
            Jag har inte heller fått några sådana rapporter från fältet, där
            arbetsförmedlingarna finns. Hittills är det arbetsförmedlingarnas
            bedömning att vi även med den sänkta bidragsnivån kommer att kunna
            ta fram arbetsplatser, som förbrukar det anslag som riksdagen
            har beviljat för den här typen av verksamhet. Det är den ena frågan.
            Det är alltså inte brist på arbetsplatser, enligt deras bedömning
            i dag. Om de skulle göra en annan bedömning, att de inte klarar
            av det, är jag naturligtvis beredd att ompröva och diskutera detta.
          </note>
          <note xml:id="i-52731c4397832ffb-0">
            Men jag har inte fått några sådana signaler.
          </note>
          <note xml:id="i-08f7e2228319902b-0">
            Det andra som kokar ihop här är frågan om organisationsstöd.
            Jag vet inte om Isa Halvarsson medvetet eller omedvetet missförstod
            mig - jag hoppas att det var omedvetet. Min synpunkt är att den
            verksamhet som ni beskriver i Värmland, och som finns på många
            andra ställen, också finns i den verksamhet som bedrivs i organisationer
            och som framför allt kommuner och landsting har glädje av. Då
            är det klart att de förtroendevalda i kommunen - eller i landstinget
            i fallet i Värmland - skall bedöma om de tycker att denna verksamhet
            har den digniteten att de är beredda att utifrån sina resurser
            satsa på den.
          </note>
          <note xml:id="i-56c52f970254edcb-0">
            Där är min uppfattning, i varje fall utifrån den erfarenhet jag
            har som kommunalpolitiker, att den insats som kommunen gör i detta
            organisationsstöd är pengar som man många gånger får tillbaka.
            Om jag skall vara krass, kan jag säga att man får tillbaka det
            i den kommunalskatt som den individ som berörs betalar. Man behöver
            alltså inte ägna sig åt så våldsamt mycket räknande för detta.
            Den är den andra saken som jag vill peka på.
          </note>
          <note xml:id="i-c12eca1a1265a54d-0">
            Den tredje saken som jag vill ta upp är det som
          </note>
          <note xml:id="i-3132b07083a2c3d6-0">
            Ingrid Burman pekar på, nämligen hur fördelningen av de lönebidragsanställda
            är. Där är det så, vilket ju kan vara olyckligt, att en väldigt
            stor andel av de anställda med lönebidrag finns hos arbetsgivare
            med svag betalningsförmåga och där man inte har byggt upp ett
            organisationsstöd ute i kommuner och landsting utan har finansierat
            detta via det här stödet. Det har naturligtvis i sin förlängning
            haft till konsekvens -
          </note>
          <note xml:id="i-510e057ada0ae74d-0">
            det förvånar mig att man pratar så litet om det - att ett stort
            antal arbetslösa handikappade står i kö på arbetsförmedlingen
            därför att vi inte lyckats förhandla fram arbetsplatser med bättre
            betalningsförmåga. Det upprör i varje fall mig att vi för dessa
            miljarder inte har lyckats få ut betydligt fler handikappade i
            jobb, bara därför att vi har valt svaga arbetsgivare.
          </note>
          <note xml:id="i-846747cdbdea3cd3-0">
            Anf. 147 INGRID BURMAN (v)
          </note>
          <note xml:id="i-f9dfc4061c375c2d-0">
            Herr talman! Vad som upprör mig är att arbetshandikappade förlorar
            jobbet och riskerar arbetslöshet och förtidspensionering som alternativ.
          </note>
          <note xml:id="i-f9bb4767bb0a53fd-0">
            Det är sant att 600 varslade kanske inte låter så mycket om det
            är 15 000 platser som omsätts. Men kom då ihåg att de 15 000 platserna
            skall ta emot alla som går från Samhall! Tyvärr har jag inte siffrorna
            med mig i dag, då jag inte trodde att diskussionen skulle handla
            om just detta, men det är ett antal tusen.
          </note>
          <note xml:id="i-19f7e832fc3288e3-0">
            Kom ihåg att de skall ta emot de människor som är färdigutredda
            och färdigrehabiliterade, som skall ut i arbetslivet och som har
            ett funktionshinder och är arbetshandikappade. Sedan skall de
            räcka åt dem som varslas och skall ha nya platser. Så enkelt är
            det inte med den ekvationen.
          </note>
          <note xml:id="i-c6a734649965aced-0">
            Sedan är det sant att det här bidraget aldrig går till arbetsgivaren,
            utan det går till individen och det görs en individuell prövning.
            Om man hade tillämpat det här regelsystemet och gett en subvention,
            ett lönebidrag för arbetshandikappet - det kunde vara 20, 90,
          </note>
          <note xml:id="i-92714baf790fbeae-0">
            95 eller 100 - och om man hade haft tålamod att fullfölja det
            och gett arbetsförmedlingen resurser, tid och möjlighet att förhandla
            varje år, tror jag att vi hade fått ett lönebidragssystem som
            hade varit ganska bra.
          </note>
          <note xml:id="i-61cccc9b6618fe39-0">
            Vad jag menar att vi måste göra nu är att ge ytterligare medel
            för att kunna öka antalet lönebidragsanställningar. Visst kan
            vi vara med och bidra till att leda det till arbetsgivare som
            har en bättre lönebetalningsförmåga. Men det får aldrig ske på
            bekostnad av de arbetshandikappade, så att de under någon period,
            lång eller kort, måste gå ut i en förödande arbetslöshet och ett
            vid-sidan-av-liv.
          </note>
          <note xml:id="i-d1c322d1dd2cb58a-0">
            Anf. 148 Arbetsmarknadsminister ANDERS
          </note>
          <note xml:id="i-e2c0184f8a9c15dd-10">
            SUNDSTRÖM (s)
          </note>
          <note xml:id="i-d850218007e740c1-0">
            Herr talman! Jag vill bara understryka att jag anser att arbetsförmedlingen
            har ett mycket stort ansvar för de människor som nu sägs upp som
            ett resultat av att man på arbetsgivarsidan inte klarar detta.
            Om arbetsförmedlingen lägger manken till, så länge det rör sig
            om de volymer vi nu pratar om, finns den volymen att tillgå i
            den naturliga omställning som sker varje år.
          </note>
          <note xml:id="i-a07aced3cc1f48a0-0">
            Därmed skall det alltså finnas möjlighet att erbjuda de här människorna
            ett arbete. Det är en väldigt viktig prioritering.
          </note>
          <note xml:id="i-f1edbedc2622dd02-0">
            Om man via lönebidrag skall klara de 3 % som
          </note>
          <note xml:id="i-ecd1789af7405799-0">
            Samhall säger att man skall få ut, och ingen kommer ut direkt
            på arbetsmarknaden utan lönestöd, rör det sig om 900-1 000 personer.
            Det är alltså inte så att det inte går att hantera. Det finns
            också en övergångsregel, i den meningen att reduktionen till 80
            % inte slår på alla omedelbart.
          </note>
          <note xml:id="i-719ffb3064993ac1-0">
            Men alla blir svaret skyldiga när man konstaterar att det är
            på det sättet att det i dag finns, precis som någon av er redovisade,
            ett stort antal arbetslösa handikappade som är beroende av lönebidraget
            för att över huvud taget kunna komma ut. Då måste vi sätta hårdare
            press på arbetsförmedlingen att förhandla fram bättre resultat,
            så att fler arbetshandikappade får chansen till ett jobb.
          </note>
          <note xml:id="i-e4b853bdd9c406ea-0">
            Jag vill också säga att det finns en flexibilitet i den meningen
            att arbetsförmedlingen har möjlighet att gå över 80 % för dem
            som är gravt handikappade.
          </note>
          <note xml:id="i-a74c0f481a1c153e-3">
            Överläggningen var härmed avslutad.
          </note>
          <note xml:id="i-fb193cc0bcde32a0-0">
            10 § Svar på interpellation 1995/96:80 om situationen på arbetsmarknaden
          </note>
          <note xml:id="i-b39321006e70833d-0">
            Anf. 149 Arbetsmarknadsminister ANDERS
          </note>
          <note xml:id="i-e2c0184f8a9c15dd-11">
            SUNDSTRÖM (s)
          </note>
          <note xml:id="i-f6ccfc28c406e3a6-0">
            Herr talman! Elver Jonsson har frågat mig om regeringen är beredd
            att snarast lägga fram förslag till riksdagen i syfte att förebygga
            en kommande ökning av den öppna arbetslösheten.
          </note>
          <note xml:id="i-9710eaa666b2bdb3-0">
            Regeringens två främsta uppgifter är att sanera statens finanser
            och bekämpa arbetslösheten. Sedan den socialdemokratiska regeringen
            tillträdde har vi tagit itu med saneringen av statsfinanserna
            samtidigt som vi haft en exceptionellt stor ökning av sysselsättningen.
            Från januari 1994 har sysselsättningen ökat med 135 000 jobb.
          </note>
          <note xml:id="i-350a9aaf6345b6c8-0">
            Trots denna mycket kraftiga ökning av antalet sysselsatta har
            vi en fortsatt alltför hög arbetslöshet, som nu måste nedbringas.
          </note>
          <note xml:id="i-80dda2dd54bec634-0">
            För några veckor sedan redogjorde jag här i kammaren för det
            sjupunktsprogram som regeringen avser att genomföra i syfte att
            bekämpa arbetslösheten.
          </note>
          <note xml:id="i-3a59d605e0199140-0">
            Programmet omfattar:
          </note>
          <note xml:id="i-39ca22c77cdc3896-0">
            För det första, fortsatt arbete med att sanera de offentliga
            finanserna.
          </note>
          <note xml:id="i-c53feae71b5e40ab-0">
            För det andra, en kraftfull satsning på utbildning om sammantaget
            100 000 nya utbildningsplatser i utbildningsväsendet.
          </note>
          <note xml:id="i-732136e7e76715d0-0">
            För det tredje, ett utbyggt näringsliv.
          </note>
          <note xml:id="i-0fb97cfa94825b7f-0">
            För det fjärde, en kraftfull arbetsmarknadspolitik.
          </note>
          <note xml:id="i-33bd73f1acc11f6c-0">
            För det femte, att ta till vara tillväxtmöjligheterna i den gröna
            sektorn.
          </note>
          <note xml:id="i-137c2517597262c2-0">
            För det sjätte, att utnyttja tillväxtkraften i alla delar av
            landet.
          </note>
          <note xml:id="i-a9ff3d562dd4234d-0">
            För det sjunde, europeiskt samarbete.
          </note>
          <note xml:id="i-b1157096ffd3e574-0">
            Regeringens mål är att halvera den öppna arbetslösheten till
            sekelskiftet. Med denna djärva målsättning är det svårt att ifrågasätta
            regeringens stridsberedskap i kampen mot arbetslösheten.
          </note>
          <note xml:id="i-38af351f96edfad0-0">
            För närvarande arbetar en rad utredningar med frågor som berör
            arbetsmarknadspolitiken. Inom kort skall flera av dem avrapportera
            sina förslag. En proposition om den framtida sysselsättnings-
            och arbetslivspolitiken kommer därefter att överlämnas till riksdagen.
            Regeringen avser också att lägga förslag om arbetsmarknadspolitiken
            som riksdagen kan ta ställning till under våren. Jag ser därför
            inget omedelbart behov av att lägga ytterligare en särskild proposition
            om arbetsmarknadspolitiken under våren.
          </note>
          <note xml:id="i-ae28ac058b4accd4-0">
            Jag har också gett besked om att regeringen är beredd att pröva
            varje förslag till lösning av massarbetslöshetens problem. Självfallet
            ser jag därför positivt på alla förslag som kan komma från Elver
            Jonsson och Folkpartiet.
          </note>
          <note xml:id="i-f0072c968bc32746-0">
            Anf. 150 ELVER JONSSON (fp)
          </note>
          <note xml:id="i-c13390b74fb75026-0">
            Herr talman! Jag tackar arbetsmarknadsministern för svaret. Jag
            tror att det är uppriktigt, men jag måste säga att jag känner
            mig mycket bekymrad.
          </note>
          <note xml:id="i-59effad75caad385-0">
            Syftet med min interpellation var att visa på den stora oro massor
            av människor i vårt land känner.
          </note>
          <note xml:id="i-954a9586b3ba8694-0">
            Främst de arbetslösa, men också de många som har en ambition
            att försöka åstadkomma en bättre arbetsmarknad. Nu är situationen
            alarmerande och vi har, i en högkonjunktur, inte lyckats pressa
            ned det som statsrådet kallar massarbetslöshet.
          </note>
          <note xml:id="i-12d774fc07a367c2-0">
            Det alarmerande ligger i att den öppna arbetslöshet som vid årsskiftet
            stod för dörren redan är över oss.
          </note>
          <note xml:id="i-9381665fd06356e0-0">
            Anders Sundström tar upp två viktiga saker, nämligen statsfinansernas
            sanering och arbetslösheten, som de två främsta uppgifterna. Jag
            tycker dock att det är för tidigt att som statsrådet luta sig
            tillbaka i länsstolen med konstaterandet att vi har haft en ökad
            sysselsättning. Han kallar den t.o.m. exceptionell.
          </note>
          <note xml:id="i-aaf30c0cdbd2a129-0">
            De 135 000 nya jobben är naturligtvis en nödvändig del, men fortfarande
            är det som interpellationssvaret säger en alltför hög arbetslöshet.
            Jag vill bara påminna om att under de två år som statsrådet talar
            om var ökningen av nya jobb 1994, dvs. under den förra regeringens
            tid, dubbelt så stor som under 1995.
          </note>
          <note xml:id="i-535d3f5af516fa5f-0">
            1995 var ju det år då socialdemokraterna skulle pressa ned arbetslösheten
            under 5 % bara man kom i regeringsställning.
          </note>
          <note xml:id="i-1a3c0c2290de3893-0">
            Att i en högkonjunktur så radikalt ha misslyckats med arbetsmarknadspolitiken
            är självfallet ett stort politiskt nederlag, men vad värre är:
            Människor, och då särskilt unga människor, har under tiden farit
            illa och vår samhällsekonomi har haft kraftiga störningar på grund
            av den höga arbetslösheten.
          </note>
          <note xml:id="i-f1282c89b7bd8767-0">
            Nu säger arbetsmarknadsministern att vi ju har ett sjupunktsprogram.
            Det har han redan redogjort för i kammaren. Vad mer skulle behöva
            göras, synes han retoriskt fråga. Statsrådet påstår t.o.m. att
            han inte ser något behov av att under våren lägga något särskilt
            förslag om arbetsmarknadspolitiken. Det har naturligtvis med ambitionsgrad
            att göra. Men jag är förvånad över att regeringen tar så lätt
            på en mycket svår situation.
          </note>
          <note xml:id="i-4fe9452e2c5692b6-0">
            Så några kommentarer om de sju punkterna.
          </note>
          <note xml:id="i-2e5e54cc81723c05-0">
            När det gäller den omskrivna satsningen på utbildning genom 100
            000 nya utbildningsplatser är det ju närmast chockerande, eftersom
            samma regering föreslog en halvering av utbildningsplatserna för
            arbetslös ungdom vid folkhögskolorna.
          </note>
          <note xml:id="i-78265ec045068557-0">
            När det gäller punkterna om det utbyggda näringslivet kan väl
            inte statsrådet mena det dråpslag man gav mot småföretagen då
            man lade om momsperioderna.
          </note>
          <note xml:id="i-62ced888c06cb609-0">
            När det gäller punkten om en kraftfull arbetsmarknadspolitik
            vill jag säga att vi från Folkpartiets sida hävdar en aktiv arbetsmarknadspolitik.
            Vi har varit med om att driva fram satsningar, framför allt för
            de arbetshandikappade. Vi är lika bestämda i vår uppfattning att
            situationen är alltför tung för att bäras upp enbart av arbetsmarknadspolitik.
          </note>
          <note xml:id="i-2adf269a6374a56f-0">
            Den avslutande sjunde punkten om det europeiska samarbetet vill
            jag helhjärtat ställa upp på. Problemet är ju att halva den socialdemokratiska
            EU-
          </note>
          <note xml:id="i-752e974e1bc0e224-0">
            delegationen är emot europeiskt samarbete.
          </note>
          <note xml:id="i-e02ee268419ec10f-0">
            Talet om en rad utredningar som just nu pågår är inte någon tröst.
            Det är närmast en del av problemet.
          </note>
          <note xml:id="i-a3bee028c08633fc-0">
            De är dåligt samordnade, flera är försenade, de ser ut att innehålla
            få konstruktiva lösningar och dessutom har regeringen givit en
            del utredningar löfte om uppskov.
          </note>
          <note xml:id="i-ba3ad83725302884-0">
            Kvar står ett nödrop från en arbetsmarknadsminister som ser problemen
            övermäktiga och vädjar: Kom med förslag. Jag skall positivt pröva
            dem.
          </note>
          <note xml:id="i-013f19604761b801-0">
            Herr talman! När jag nu har varit så kritisk mot regeringen krävs
            det att jag också kommer med förslag. Det får bli en del i mitt
            nästa inlägg.
          </note>
          <note xml:id="i-0513b2c858344282-0">
            Anf. 151 MARGARETA ANDERSSON (c)
          </note>
          <note xml:id="i-9ad8c2589e95c4ba-0">
            Herr talman! Arbetsmarknadsministern efterlyser i sitt svar till
            Elver Jonsson förslag från andra partier om vad man skall göra
            åt den höga arbetslösheten.
          </note>
          <note xml:id="i-7996be0e4f3e6b78-0">
            Det har han fått bl.a. från Centerpartiet.
          </note>
          <note xml:id="i-90cc07122e8d40cf-0">
            Jag förstår Elver Jonssons otålighet. Varför kommer inte förslagen
            från regeringen när det är så viktigt att något sker snabbt? Medan
            gräset växer dör kon, sade man i det gamla bondesamhället. Medan
            vi utreder försvinner arbetsmarknaden i landet, om vi inte skärper
            oss.
          </note>
          <note xml:id="i-e43cf1f68043bcc5-0">
            Vi kan inte vänta på att alla utredningar blir klara innan vi
            vidtar åtgärder för att minska arbetslösheten.
          </note>
          <note xml:id="i-fd2402acbf113f5f-0">
            Från Centerns sida har vi föreslagit att man skall sänka skatten
            på arbete och höja den på miljöförstörande verksamhet och förbrukning
            av ändliga råvaror.
          </note>
          <note xml:id="i-4e2b1a7970aa860f-0">
            Om man sänker arbetsgivaravgiften för t.ex. de
          </note>
          <note xml:id="i-8d56ad1b2ce832a6-0">
            15-20 först anställda skulle det underlätta för de småföretag
            vi alla är överens om måste stödjas för att vi skall få fram de
            nya jobben.
          </note>
          <note xml:id="i-8f92e0d6083e742c-0">
            Är arbetsmarknadsministern beredd att vidta åtgärder i den riktningen?
          </note>
          <note xml:id="i-da0dbab6620ac76e-0">
            Byggsektorn måste stödjas kraftfullt nu, om den inte skall fullständigt
            utplånas.
          </note>
          <note xml:id="i-c8bfff051527a572-0">
            Jag hade ett möte med företrädare för SAPA,
          </note>
          <note xml:id="i-4db4d1542349efc2-0">
            Skandinaviska Aluminiumprofiler, i Vetlanda. Det är ett företag
            med ca 1 000 anställda och de ingår i
          </note>
          <note xml:id="i-87eaddfddf3b33de-0">
            Grängeskoncernen. Vid mötet framkom tydligt att om inte byggsektorn
            kommer i gång omedelbart finns det risk att den helt försvinner.
            Här finns det ännu många jobb, förhoppningsvis fler i framtiden.
          </note>
          <note xml:id="i-a9cd164c58df849b-0">
            Inte ens så stora starka koncerner som Gränges och Skanska kan
            hålla sina hus- och byggvaruföretag under armarna hur länge som
            helst. En sänkt byggmoms och fortsatta skattelättnader för den
            som vill renovera sitt hus var vad de ville ha omedelbart.
          </note>
          <note xml:id="i-6c0e417918723e11-0">
            På litet längre sikt är ändrad lagstiftning både för byggande
            och arbetsrätt något som de efterfrågar.
          </note>
          <note xml:id="i-443f5bf471a3dac1-0">
            Detta kanske inte direkt åvilar arbetsmarknadsministern. Arbetsmarknaden
            är dock tyvärr inte en fråga som drivs enbart av arbetsmarknadsministern
            utan han får nog ta hjälp av både finans- och näringsministern
            om det skall bli någon ordning.
          </note>
          <note xml:id="i-e749395324413eb3-0">
            Jag hoppas att Anders Sundström har förmåga och kraft att ta
            tag i detta och få sina kolleger i regeringen att arbeta vidare
            med detta.
          </note>
          <note xml:id="i-36c2efc09e5a50e2-0">
            En annan fråga som också är viktig är arbetsrätten.
          </note>
          <note xml:id="i-33f97fd8afb27404-0">
            På det området måste det ske ändringar snart. Företagen utnyttjar
            i dag övertid i stället för att nyanställa.
          </note>
          <note xml:id="i-e626f20562fb14e0-0">
            Med utökade möjligheter att anställa t.ex. vid produktionstoppar
            och att provanställa under längre tid än sex månader skulle fler
            komma in på arbetsmarknaden.
          </note>
          <note xml:id="i-36f58365fe61477d-0">
            Det måste vara bättre att få in en fot på arbetsmarknaden, även
            om man inte kan vara garanterad anställning för lång tid, än att
            stå helt utanför.
          </note>
          <note xml:id="i-614f7e5c33b0c74e-0">
            När kommer de konkreta åtgärderna?
          </note>
          <note xml:id="i-5fa62c2560f8132f-0">
            Anf. 152 DAN ERICSSON (kds)
          </note>
          <note xml:id="i-540a58697431fc6d-0">
            Herr talman! Jag har ur datorn tagit fram ett TT-
          </note>
          <note xml:id="i-abd2a7d88ad09e23-0">
            telegram från gårdagen. Jag tänker inledningsvis läsa ur det,
            mot bakgrund av den AMS-rapport som kom i går. Det står så här:
            Antalet människor som varslades om uppsägning var rekordhögt i
            februari. Därmed har sannolikheten ökat för att arbetslösheten
            börjar stiga igen under 1996. Mer än 7 000 personer varslades
            om uppsägning under februari. Så många har varslen inte varit
            sedan november 1993. Dessutom varslades 7 600
          </note>
          <note xml:id="i-1c4ece9db109edd2-0">
            om permittering på viss tid eller genom förkortad arbetsvecka.
          </note>
          <note xml:id="i-216c9bd60613e363-0">
            Vidare står det: Det stora antalet varsel och det faktum att
            rekryteringsbehovet inom industrin minskat ökar sannolikheten
            för stigande arbetslöshet under
          </note>
          <note xml:id="i-b30bb18f0af470b5-0">
            1996.
          </note>
          <note xml:id="i-69c7260c5388b591-0">
            Så skriver AMS.
          </note>
          <note xml:id="i-439f52d7c21ae5c6-0">
            Detta är oerhört alarmerande. Jag utgår från att arbetsmarknadsministern
            ser det på samma sätt. Det är alarmerande för såväl landets ekonomi
            som för alla de enskilda som uppenbarligen kommer att drabbas
            av arbetslöshet.
          </note>
          <note xml:id="i-eacf41e06dc69131-0">
            Vi har haft ett antal debatter sedan regeringen tillträdde. Vi
            har försökt fördela skuldbördan mellan varandra när det gäller
            orsakerna till de här problemen.
          </note>
          <note xml:id="i-40a9ee4003d96ab2-0">
            Jag kan tycka att regeringen för en tillväxtfientlig politik,
            vilket är en anledning till dagens situation. Jag kan tycka att
            regeringen har misslyckats med en del av sina arbetsmarknadspolitiska
            åtgärder. Vi har ju facit i hand. Men det leder inte så långt
            att föra en sådan debatt. Skulle vi nu i stället inte kunna lämna
            skyttegravarna?
          </note>
          <note xml:id="i-8ccaeab18af3b2f5-0">
            Herr talman! Jag har i en tidigare debatt uppmanat regeringen
            att bjuda in till ett slags rundabordssamtal där vi förutsättningslöst
            ger och tar för att pröva allt som kan tänkas få ned arbetslösheten
            och sätta fart på småföretagsamheten. Jag tror att vi alla tycker
            att den är nyckeln till de nya jobben. Jag fick inte något svar
            av ministern i den debatt då vi senast diskuterade detta.
          </note>
          <note xml:id="i-8f78bd367044fa6a-0">
            Jag vill jämföra litet med den energikommission som jag suttit
            i, där vi faktiskt omprövade en del tidigare ställningstaganden.
            Vi fick en rejäl faktabakgrund. Vi hade facit i hand och kunde
            se vad som hade hänt i energipolitiken. Utifrån det görs nu en
            ny analys. Kanske går man ifrån tidigare ställningstaganden. Man
            bjuder på en del, man får en del.
          </note>
          <note xml:id="i-f0c76c9e0a7213de-0">
            Jag tror - jag inte bara tror, jag vet, herr talman -
          </note>
          <note xml:id="i-d8449a92703fd040-0">
            att arbetslösheten är ett än tyngre problem, som borde ha samma
            dignitet som energifrågorna kommer att få genom den pågående remissrundan
            och kommande partisamtal. Just på arbetsmarknadspolitikens område
            är det verkligen angeläget att vi sätter oss ned, alla partier
            tillsammans, för att få en situation där vi kan ge och ta och
            pröva allt som är möjligt.
          </note>
          <note xml:id="i-37fcdb14cef0a133-0">
            Jag tycker att det ges litet olika signaler från olika företrädare
            inom socialdemokratin när det gäller hur man ser på detta. Det
            vore intressant att höra om arbetsmarknadsministern inte skulle
            vilja ta ett sådant här initiativ, så att vi i ett slags öppen
            konstruktiv anda verkligen kan gå igenom hela den arsenal av förslag
            som finns från de olika partierna och sedan försöka samla oss
            kring någonting som alla känner sig delaktiga i.
          </note>
          <note xml:id="i-11968ef9030d7f5c-0">
            Jag tror att en sådan samling i sig skulle vara mycket positiv.
            Det skulle bidra till att de som är arbetslösa eller som riskerar
            att bli arbetslösa ser att politikerna faktiskt försöker samla
            sig och anstränger sig till det yttersta för att få fram åtgärder
            som gör att arbetslösheten inte ökar och att vi inte fastnar i
            den massarbetslöshet som nu faktiskt existerar.
          </note>
          <note xml:id="i-e9b1d81cd3178e48-0">
            Anf. 153 Arbetsmarknadsminister ANDERS
          </note>
          <note xml:id="i-e2c0184f8a9c15dd-12">
            SUNDSTRÖM (s)
          </note>
          <note xml:id="i-14dcca33b6fe137a-0">
            Herr talman! När vi nu diskuterar den här frågan skulle jag vilja
            säga att när man tittar sig omkring och ser hur det ser ut måste
            man göra några konstateranden.
          </note>
          <note xml:id="i-e43ae119c0267767-0">
            Den borgerliga regeringen misslyckades faktiskt med sysselsättningen.
            Det var faktiskt det största misslyckandet under 1900-talet. En
            tröst är att man inte var ensam. Hela Europa misslyckades. I Europa
            har sysselsättningen minskat alltsedan början av 1980-
          </note>
          <note xml:id="i-fc992983341834a4-0">
            talet.
          </note>
          <note xml:id="i-e01257aeaf86c541-0">
            För att göra det ännu mer komplicerat kan vi titta på USA. Där
            är sysselsättningsgraden inte högre än i
          </note>
          <note xml:id="i-faa93f0e77f9aaa5-0">
            Sverige. Däremot har man haft en kraftig sysselsättningsökning,
            direkt relaterad till en befolkningsökning. I dag på morgonen
            kom jag hem efter tre intensiva dagar i USA där jag har studerat
            arbetsmarknadens funktionssätt.
          </note>
          <note xml:id="i-e48a39a381be357a-0">
            Det kan finnas anledning att någon gång säga att det inte är
            någon som sitter med svaren - inte någonstans - på frågan hur
            man skall uppnå en halvering av arbetslösheten.
          </note>
          <note xml:id="i-185f6cab62ea78a7-0">
            Dan Ericsson sade att receptet är att få en ordentlig tillväxt.
            Det är faktiskt vad vi har åstadkommit.
          </note>
          <note xml:id="i-f729181fefe2ba3c-0">
            Siffrorna är inte klara än, men det troligaste är att
          </note>
          <note xml:id="i-327196ea524727cf-0">
            Sverige får EU-ländernas högsta tillväxt 1995.
          </note>
          <note xml:id="i-d5a083ad899faf2d-0">
            Trots att vi har haft den högsta tillväxten har vi ändå inte
            förmått att pressa ned den öppna arbetslösheten med mer än några
            tiotusentals personer.
          </note>
          <note xml:id="i-9792c4392527c0be-0">
            Jag menar att när det gäller det recept som vi är överens om,
            tillväxtpolitik, fungerar regeringens politik trots allt hyfsat.
            Oavsett vad ni säger går det att utläsa det resultatet.
          </note>
          <note xml:id="i-2a99acd90b0bd325-0">
            Men det krävs naturligtvis något mer. För regeringen är det oerhört
            viktigt att vi klarar målet: en halvering av den öppna arbetslösheten
            till år 2000.
          </note>
          <note xml:id="i-e6cd3ee4e333a51d-0">
            Det kommer att kräva mycket av den här riksdagen att leverera
            det resultatet, i form av tillväxtpolitik men också i form av
            fördelningspolitik - fördelad arbetstid, fördelade löner, skatter
            och bidrag. Jag har inga problem med en diskussion i form av en
            öppen dialog.
          </note>
          <note xml:id="i-f69fd3caaad899ca-0">
            Men jag tycker att det är litet "trångt" när vi diskuterar arbetsmarknadspolitik.
          </note>
          <note xml:id="i-92a9626fc0445d3e-0">
            Jag skulle därför vilja vända mig till Elver Jonsson. När jag
            läser Elver Jonssons interpellation får jag intrycket att Elver
            Jonsson vill ha större volymer i arbetsmarknadspolitiken. I anförandet
            var det inte riktigt så. I det sade han att arbetsmarknadspolitiken
            inte kan bära någonting.
          </note>
          <note xml:id="i-aee61d9bed4f0a8f-0">
            Mot detta står Anne Wibble i skarp kontrast. Hon säger att verksamhetens
            omfattning främst när det gäller åtgärder inom företagssubvention
            måste reduceras i arbetsmarknadspolitiken. Åtgärdens omfattning
            måste reduceras.
          </note>
          <note xml:id="i-3b92fe4fac16feb8-0">
            Jag måste säga att jag i diskussionen mellan Anne
          </note>
          <note xml:id="i-bd680f9d3651f042-0">
            Wibble och Elver Jonsson ansluter mig till Elver
          </note>
          <note xml:id="i-ccd20718dc39ef20-0">
            Jonsson. I likhet med Elver Jonsson tror jag att det blir svårt
            att under någon längre period med effektivitet upprätthålla en
            arbetsmarknadspolitik som har en omfattning som är större än 5-6
            % av arbetskraften.
          </note>
          <note xml:id="i-551f8d03c2d610e3-0">
            Men jag tror inte att vi kan minska omfattningen när vi samtidigt
            har denna höga arbetslöshet.
          </note>
          <note xml:id="i-e98a361f0c88d38f-0">
            Därför vill jag komma tillbaka till svaret. Det kommer två propositioner
            under våren. Den ena är resultatet av ett antal utredningar som
            en del av riksdagens ledamöter har kritiserat för att de inte
            har fått pågå under tillräckligt lång tid. Den kommer den 29
          </note>
          <note xml:id="i-fe671771cda01d5b-0">
            maj. Den andra är vårbudgeten. I den kommer det också att finnas
            förslag på sysselsättningens område.
          </note>
          <note xml:id="i-59aa809437bf9c3c-0">
            Det är anledningen, Elver Jonsson, till varför jag säger att
            det inte finns någon anledning att därutöver leverera ytterligare
            en proposition. Det uppstår två tillfällen under våren.
          </note>
          <note xml:id="i-e22dd29636f104c9-0">
            Anf. 154 ELVER JONSSON (fp)
          </note>
          <note xml:id="i-09a23ab2899efd0b-0">
            Herr talman! Jag ger Anders Sundström fullständigt rätt i att
            ingen sitter med den verkliga
          </note>
          <note xml:id="i-eb98af138526912f-0">
            "tulpanrosen". Då hade det naturligtvis varit enklare.
          </note>
          <note xml:id="i-d9294a23d1d94847-0">
            Låt mig ändå säga att den bästa insatsen mot arbetslösheten är
            nya jobb.
          </note>
          <note xml:id="i-7665ed6f283491de-0">
            Jag vill också ta upp den fråga som jag tidigare lovade att jag
            skulle svara på: Vad vill då jag utifrån liberala utgångspunkter
            göra?
          </note>
          <note xml:id="i-d2f2e93c55113a28-0">
            Jag skall precis som arbetsmarknadsministern koncentrera mig
            på sju punkter. Med tanke på att propositioner är på gång är det
            viktigt att föra fram dem. Arbetsmarknadsministern säger ju att
            han vill ha en dialog och att vi skall försöka väga samman alla
            goda idéer. Två av punkterna rör arbetsmarknadspolitiken, tre
            har näringspolitiska inslag och två hör till regelsystemet.
          </note>
          <note xml:id="i-1fd7e8c6955a968a-0">
            1. Sätt stopp för regeringens planer att halvera kurserna vid
            folkhögskolor för arbetslös ungdom.
          </note>
          <note xml:id="i-217b2e847b60017b-0">
            2. Fyll på anslag till de arbetshandikappade när det gäller lönebidrag
            och eventuell förstärkning av Samhalls insatser. Pengarna för
            nyanskaffning är ju redan slut.
          </note>
          <note xml:id="i-88c831b53ec2195c-0">
            3. Återställ de nya ödesdigra momsperioderna för företagare.
            De tvingas i vissa fall betala moms i förskott.
          </note>
          <note xml:id="i-911770be188508a0-0">
            4. Vidta en skatteväxling som gynnar "gröna"
          </note>
          <note xml:id="i-ea0d916538b1e839-0">
            jobb.
          </note>
          <note xml:id="i-69af9f477a682449-0">
            5. Sätt in en tillfällig stimulans för t.ex. tjänstesektorn över
            en viss period i avsikt att ge en kick särskilt för små företag
            att nyanställa.
          </note>
          <note xml:id="i-e602d944fbccfeda-0">
            6. Förändra regelsystemet främst när det gäller provanställning
            och turordningsregler.
          </note>
          <note xml:id="i-d699c84649651fd2-0">
            7. Främja EU-samarbetet bl.a. genom att driva en aktiv opinionsbildning
            inom den socialdemokratiska
          </note>
          <note xml:id="i-c0c8e9925f35d5ca-0">
            EU-representationen. Stimulera de europeiska kollegerna att bedriva
            en aktiv arbetsmarknadspolitik.
          </note>
          <note xml:id="i-b1e4e2f16a01a818-0">
            Herr talman! Ärade arbetsmarknadsminister! Jag tror att de här
            sju förslagen från oss är ett gott komplement för att åstadkomma
            en mer realistisk och klart förbättrad arbetsmarknad. Pröva dem!
            Jag försäkrar att det skulle bli klart bättre.
          </note>
          <note xml:id="i-0a0312f5e96de622-0">
            Så har vi då AMS-rapporten som kommer nu och som säger att läget
            är alarmerande. I det avseendet är jag beredd att förstärka arbetsmarknadspolitiken.
            När det gäller t.ex. lönebidragen är det en kostnad som i samhällsekonomiska
            termer redan finns.
          </note>
          <note xml:id="i-35d303fba3240572-0">
            Dessutom gör vi mänskligt sett en stor insats om vi hjälper just
            de svagaste på arbetsmarknaden till en egen anställning. Det har
            dubbel effekt, både ekonomiskt och framför allt socialt-mänskligt.
          </note>
          <note xml:id="i-ddd561eba9053d6e-0">
            Visst är det vidare dystert att man från AMS, efter det att vi
            så kort tid har haft högkonjunktur, bedömer att det blir ungefär
            20 000 nya jobb under innevarande år. Detta skall ses mot att
            vi hade ca 90 000 nya jobb år 1994, då Folkpartiet hade medverkat
            i en regering.
          </note>
          <note xml:id="i-90229438877de672-0">
            Inte heller det räcker nu, utan vad som behövs är kanske 300
            000 nya arbetstillfällen, om vi skall komma ut ur den vågdal och
            det ekonomiskt knepiga läge som vi har.
          </note>
          <note xml:id="i-91ed0c088dbcf378-0">
            Det behövs här en "trebenspall". Socialdemokraterna talar om
            två saker, om ekonomi och om arbetsmarknadspolitik, och det ställer
            vi oss från Folkpartiet bakom, men vi vill att ett tredje ben
            skall få en mer framträdande roll, nämligen ett positivt näringsklimat
            för dem som vill nystarta och utvidga. Dessutom får man då en
            chans att hjälpa människor att stanna kvar i sina jobb, med chans
            till både fortbildning och vidareutveckling.
          </note>
          <note xml:id="i-fe9c2b5d6390cbc5-0">
            Vi skall vi ju inte tro att vi kommer att kunna ha kvar samma
            jobb under alla våra levnadsår. Vi har ett mer dynamiskt och flexibelt
            samhälle än någonsin tidigare, och vi behöver en beredskap för
            detta. Därför är kompetenshöjande insatser nödvändiga.
          </note>
          <note xml:id="i-4a981f75c9b1cd7b-0">
            Jag skulle, herr talman, vilja att arbetsmarknadsministern överväger
            de sju typer av insatser som jag nämnt. Jag tror att det mesta
            av dem kan realiseras, och det skulle bli en stark uppslutning
            kring de förslag som jag här har presenterat.
          </note>
          <note xml:id="i-c4e736eef887823e-0">
            Anf. 155 MARGARETA ANDERSSON (c)
          </note>
          <note xml:id="i-86df8abf2c1846ef-0">
            Herr talman! Jag fick inte några konkreta svar från arbetsmarknadsministern,
            och det hade jag kanske inte heller helt räknat med att få. Men
            vi har från
          </note>
          <note xml:id="i-8b9aa9e11ba6ea61-0">
            Centerns sida ställt oss bakom saneringsprogrammet.
          </note>
          <note xml:id="i-69aebb85daa4582a-0">
            Vi har försökt ge vårt bidrag till att få den svenska ekonomin
            på fötter, och vi måste nu fortsätta. Vi är från Centerns sida
            mycket angelägna om att gå vidare med att bekämpa arbetslösheten.
          </note>
          <note xml:id="i-ee4116396ef7e628-0">
            De förslag som jag har lämnat är bara några få. Vi har många
            fler, och jag är övertygad om att vi kommer att kunna genomföra
            en hel del av den. Men det måste också komma förslag från regeringen
            för att vi skall kunna diskutera vidare.
          </note>
          <note xml:id="i-903f50457c865ede-0">
            Vad gäller byggsektorn, som jag talade om i mitt förra inlägg,
            är jag rädd för att tiden helt enkelt hinner rinna ut. Man sade
            att det kan röra sig om månader för den sektor där man tillverkar
            dörrar, fönster, skåp och annan inredning för renoveringar, dvs.
            inte själva husstommen. Det behövs också nybyggen.
          </note>
          <note xml:id="i-d6ec1e2a7fb6e071-0">
            Den här sektorn kommer att försvinna. Den kommer att bli totalt
            utslagen, om det inte görs något för att den skall komma i gång
            framåt hösten. En sådan utslagning vore en katastrof, för den
            dag när byggandet i Sverige börjar igen har vi behov av denna
            sektor.
          </note>
          <note xml:id="i-c0f36a0a4695bc2d-0">
            Den kan då komma att vara helt utslagen, på samma sätt som skett
            med varvsindustrin. Ett försvinnande av den här sektorn vore nog
            en ännu större katastrof än varvsnedläggelsen på 70-talet. Vi
            måste bygga hus, eftersom vi måste ha någonstans att bo. Folk
            vill byta bostad, och ungdomar vill flytta hemifrån. Denna sektor
            måste vi bevara.
          </note>
          <note xml:id="i-d482e80fc40aa81d-0">
            Jag ber arbetsmarknadsministern att ta med sig dessa synpunkter
            och att fundera mycket allvarligt på detta.
          </note>
          <note xml:id="i-a168e8f16132b651-0">
            Anf. 156 DAN ERICSSON (kds)
          </note>
          <note xml:id="i-afe590d036f73130-0">
            Herr talman! Jag får när jag lyssnar på arbetsmarknadsministern
            ibland nästan det intrycket att han inte vill ta till sig den
            verklighet som råder. Det gällde i den föregående interpellationsdebatten
            om lönebidragen, och det gäller nu.
          </note>
          <note xml:id="i-e68ae8069b9e1e86-0">
            Jag vill återigen citera ur TT-meddelandet från i går: "Antalet
            människor som varslades om uppsägning var rekordhögt i februari."
            Det talas om stigande arbetslöshet under 1996. Samtidigt vet vi
            att vi redan har en hög arbetslöshet.
          </note>
          <note xml:id="i-e3864eb8a6dc710d-0">
            Det verkar som om det är svårt att ta till sig denna brutala
            verklighet. Det är som när man vaknar på morgonen - ibland vill
            man inte höra väckarklockan utan drar täcket över huvudet och
            försöker stänga ute verklighetens krav på att man måste upp och
            agera.
          </note>
          <note xml:id="i-0883114146bf155f-0">
            Ministern agerar nästan likadant här. Han drar täcket allt tätare
            kring sig och vill inte se den dramatiska verkligheten som den
            är.
          </note>
          <note xml:id="i-a98f91d07e8637ef-0">
            Jag tror faktiskt att om han såg den, skulle han agera betydligt
            kraftfullare och mera offensivt. Han skulle lyfta upp denna fråga
            åtminstone till samma dignitet som energipolitiken. Man borde
            verkligen sätta sig ned och ta till vara alla de förslag som finns.
          </note>
          <note xml:id="i-7b770df2896a7c04-0">
            Elver Jonsson har lagt fram en rad förslag, och arbetsmarknadsministern
            känner mycket väl till alla de förslag som vi har från vår sida
            och som till vissa delar också stämmer överens med Folkpartiets.
            Centern har sina förslag, och det finns kanske också ett och annat
            förslag från Moderaterna - även om det inte kommer så mycket därifrån
            - som man ändå skall lyssna till och försöka ta till vara. Då
            kan vi få något slags samling kring en gemensam kamp mot arbetslösheten.
            Det handlar om tillväxt men också om effektiva arbetsmarknadspolitiska
            åtgärder.
          </note>
          <note xml:id="i-f93933f7a36010c7-0">
            Ministern svarade inte heller denna gång riktigt på min fråga
            om rundabordssamtal, utan han talade om en öppen dialog och om
            att lyssna. Jag skulle ändå vilja att detta förstärktes till en
            möjlighet att tillsammans skapa detta forum, där vi i en öppen
            anda kan komma fram till ett gemensamt program.
          </note>
          <note xml:id="i-0de7b64c18f6c396-0">
            Min fråga är återigen: Skulle inte ministern kunna tänka sig
            något sådant?
          </note>
          <note xml:id="i-95b7e1f406fe48d8-0">
            Anf. 157 Arbetsmarknadsminister ANDERS
          </note>
          <note xml:id="i-e2c0184f8a9c15dd-13">
            SUNDSTRÖM (s)
          </note>
          <note xml:id="i-97b6446430a743fc-0">
            Herr talman! Jag vet inte om det är elakt sagt, men jag kan inte
            tänka mig att just energipolitiken är någonting som Sveriges riksdag
            har löst på ett snabbt och kraftfullt sätt. Jag är inte riktigt
            övertygad om att jag vill göra den beskrivningen, även om man
            har suttit och resonerat med varandra om detta i ett antal kommittéer.
            Det tål nog att fundera på.
          </note>
          <note xml:id="i-76c181ebc7beaef1-0">
            Låt oss ta upp de frågor som Elver Jonsson tar fram. Det finns
            mycket i dem som jag gärna vill understryka. Jag tror att det
            ligger väldigt mycket i dem, t.ex. i att försöka sänka kostnaderna
            på arbete utan att för den skull sänka lönerna - då åstadkommer
            vi löneklyftor som vi inte vill ha i samhället.
          </note>
          <note xml:id="i-c4c42d328ba42caa-0">
            Vårt problem är att vi tillträdde med en statsbudget med ett
            gigantiskt underskott. Det fanns alltså små utrymmen för att genomföra
            sänkningar av skatten.
          </note>
          <note xml:id="i-96b41441805539f5-0">
            Alla sådana sänkningar skulle omedelbart leda till ökade kostnader
            på kapitalsidan och därmed bli kontraproduktiva.
          </note>
          <note xml:id="i-408668fb7784eacd-0">
            Men jag är helt övertygad om att när vi befinner oss i en ny
            fas, har litet mera tid på oss och kan genomföra sådana här förändringar
            under mer lugna förhållanden, är tjänstesektorn den sektor som
            i framtiden kommer att suga upp folk. Tjänstesektorn bestäms också
            väldigt mycket av den marknad som finns lokalt.
          </note>
          <note xml:id="i-78a173f3bb3944d3-0">
            Där spelar branscher som hotell och restaurang, turism, handel
            och service i vid mening en oerhört stor roll. Det är klart att
            vi måste fundera över det system som vi har, med rätt höga konsumtionsskatter
            på det området i kombination med arbetsgivaravgifter, men vi måste
            samtidigt vara klara över att vi skall hitta en vettig finansiering
            av insatserna. Vi kan inte göra så som jag tycker att ni gjorde,
            nämligen släppa statsfinanserna. Då blir effekten förlorade jobb.
          </note>
          <note xml:id="i-e48e7c2a30fba642-0">
            Jag har med detta litet grand svarat på frågorna om skatteväxling
            och tjänstesektor. De två frågorna hänger för mig på ett sätt
            ihop, Elver Jonsson. Detta är jag beredd att engagera mig för.
          </note>
          <note xml:id="i-3aed113b0b5140d5-0">
            Vad däremot gäller momsinbetalningarna har de riktigt små företagen
            fått en förbättring genom gränsdragningen vid 10 miljoner kronor.
            De allra flesta småföretagen ligger faktiskt under den nivån.
            Jag tror att talet om detta mera hör till retoriken.
          </note>
          <note xml:id="i-c9d0218843b45a82-0">
            Den tredje stora fråga som här tas upp gäller regelsystemen.
            Vi har tillsatt en arbetsrättskommission om detta. Jag vill hävda
            att regelverket är en fråga inte bara för riksdagen utan i högsta
            grad en fråga för parterna. Jag tror att det är viktigt att vi
            försöker resonera oss fram tillsammans med parterna. Men jag vill
            samtidigt säga att om parterna inte når fram, är ansvaret för
            att lösa denna fråga naturligtvis vårt.
          </note>
          <note xml:id="i-9b4a69f625d21343-0">
            Det fjärde som jag vill ta upp är Europafrågan.
          </note>
          <note xml:id="i-b48b739478847d0d-0">
            Vid det första ministermöte på Europanivå där jag deltog som
            arbetsmarknadsminister fanns arbetslösheten inte med på dagordningen.
            I dag tar den i anspråk fyra femtedelar av tiden vid våra sammankomster.
            Jag vill mena att Sverige därvidlag har gjort en ordentlig insats,
            och det känns bra.
          </note>
          <note xml:id="i-efc06e045a8f121f-0">
            Margareta Andersson tar upp två typer av frågor:
          </note>
          <note xml:id="i-550fb9723c200809-0">
            gröna jobb och byggsektorn. Det är ungefär samma frågor som Elver
            Jonsson pekade på. Jag tror precis som Margareta Andersson att
            vi måste åstadkomma en skatteväxling på något sätt, från arbete
            till energi och kapital. Det finns en del som funderar och jobbar
            på det. Jag tycker att min uppfattning har bestyrkts av den resa
            som jag har gjort under de tre senaste dagarna.
          </note>
          <note xml:id="i-c870f1dcbba34a7e-0">
            Sist till Dan Ericsson. Han säger att jag inte är vaken. Jag
            känner det som att jag har varit vaken rätt länge. Jag tror att
            det är ett och ett halvt dygn sedan jag steg upp, så det är ett
            tag sedan jag låg i sängen.
          </note>
          <note xml:id="i-0de1495e169443fa-0">
            Jag tror inte riktigt på den formen av resonemang med rundabordssamtal.
            Sysselsättning och ekonomisk politik är två delar av samma sak.
            I huvudsak handlar det om att försöka att skapa en bred uppgörelse
            om den ekonomiska politiken. Jag tycker att vår regering har varit
            väldigt öppen för sådana samtal. Ibland har kds deltagit, och
            ibland inte. Centern har deltagit vid väldigt många tillfällen.
          </note>
          <note xml:id="i-c1395798011803e3-0">
            Anf. 158 ELVER JONSSON (fp)
          </note>
          <note xml:id="i-96d305f647214279-0">
            Herr talman! Statsrådet hänvisar till att man övertog en statsbudget
            som krävde så mycket. Men glöm inte att vi hade den tyngsta lågkonjunkturen
            i modern tid och att den borgerliga regeringen satsade på en mycket
            aktiv arbetsmarknadspolitik. Jag vill påstå detta.
          </note>
          <note xml:id="i-db145f5ef9c6f0fd-0">
            Sedan uppskattar jag att arbetsmarknadsministern säger att han
            är positiv till uppslag och tar fasta på vad som har framförts
            här i kammaren i dag. Han säger att regelverket är viktigt och
            hänvisar till parterna. Det var synd att man inte hänvisade till
            parterna redan hösten 1994. Det var då man hoppade in i den litet
            hårda vänstergir som sedan har varit besvärande.
          </note>
          <note xml:id="i-380310d1c34ee265-0">
            Jag får väl imponera på kammaren. Arbetsmarknadsministern har
            varit i Amerika. Jag har varit i
          </note>
          <note xml:id="i-3726fb25d7c3f5e7-0">
            Köpenhamn och lyssnat på Ingvar Carlsson. Det var ett bra anförande.
            Han talade om hur viktigt det är med sysselsättningspolitik också
            i ett europeiskt perspektiv. Men han hade litet grand av det bristsymtom
            som jag tycker präglar Socialdemokraterna. Det är väldigt mycket
            av byråkratiska inslag, sysselsättningsplaner, etc. och väldigt
            litet av näringspolitik.
          </note>
          <note xml:id="i-5e616f1348ad4e10-0">
            Det är den sista sak som jag här vill påminna om.
          </note>
          <note xml:id="i-0b4d255b5cdf8932-0">
            Arbetsmarknadsministern, som inte är utan näringspolitisk erfarenhet,
            bör ta mer fasta på detta. Då tror jag att vi får en stabilare
            trebenspall, som jag har velat kalla det för, när vi nu försöker
            forma en näringspolitik som förbättrar arbetsmarknaden.
          </note>
          <note xml:id="i-f4c4b5f7bc4dc463-0">
            Herr talman! Vi lever i en väldig paradox. Arbetslöshet beror
            icke på arbetsbrist. Det handlar i stället om andra brister: brist
            på lönsamhet i enskilda företag, brist på pengar i offentliga
            kassor, brist på förmåga att organisera arbetslivet. Vi kan som
            politiker inte skapa arbetstillfällen. Men vi kan genom politiska
            beslut ge förutsättningar för att människor får ett eget arbete.
            Det är det viktigaste vi kan göra både för de enskilda människorna
            och statens finanser.
          </note>
          <note xml:id="i-af495f6cf4466350-0">
            Anf. 159 Arbetsmarknadsminister ANDERS
          </note>
          <note xml:id="i-e2c0184f8a9c15dd-14">
            SUNDSTRÖM (s)
          </note>
          <note xml:id="i-e2565f117eb7260f-0">
            Herr talman! Det är riktigt att Sverige och Europa gick igenom
            en djup lågkonjunktur. I Sverige lyckades vi göra den djupare
            än i något annat land i Europa. Vi kan alltid fundera över vem
            som bär ansvaret för detta. Men de facto lyckades vi åstadkomma
            den djupaste lågkonjunkturen av alla europeiska länder.
          </note>
          <note xml:id="i-232b1e28d6553d6d-0">
            Nu har vi å andra sidan år 1995 Europas kanske högsta tillväxt.
            Det kan bli Sverige eller Finland som vinner tävlingen i EU om
            tillväxten år 1995. Det är bra.
          </note>
          <note xml:id="i-843a57a3fbc6c403-0">
            Jag har många gånger sagt att det inte brast i arbetsmarknadspolitik
            under den borgerliga regeringen.
          </note>
          <note xml:id="i-03177398d92fbc0c-0">
            Det var inte så att man hade få människor i åtgärder. I
          </note>
          <note xml:id="i-b14d99e747b1e7a8-0">
            den meningen var man mer byråkratisk, mer reglerad och mer administrativt
            skicklig i politiken än vad vi var. Vi väljer att lita litet mer
            till marknaden.
          </note>
          <note xml:id="i-38441a2ace84be6e-0">
            Jag har som arbetsmarknadsminister varit med om att överföra
            betydande belopp till utbildning, till näringspolitik och via
            skattesystemet i subventioner direkt till finanspolitiken för
            att åstadkomma jobb ute i näringslivet. Jag tror på det. Jag vill
            än en gång understryka att jag inte tror att lösningen till i
            att gå från 5 %, till 7 %, till 10 % i åtgärder i arbetsmarknadspolitiken.
            Däremot tror jag att arbetsmarknadspolitikens 5 % kan hanteras
            effektivare än vad det görs i dag. Det går att se till att det
            ger bättre utdelning. Det är en viktig insats. Vi hanterar sammantaget
            väldigt stora belopp. De behöver vi naturligtvis försöka nyttja
            på ett så effektivt sätt som möjligt. Det vill jag understryka
            att vi skall göra.
          </note>
          <note xml:id="i-105dc4240218e752-0">
            Det är viktigt att komma ihåg att orsaken till varför Socialdemokraterna
            har varit och är så framgångsrika är just vår förmåga att kombinera
            tillväxt och fördelning. Vi är faktiskt ganska bra på att se till
            att skapa jobb i näringslivet. Sverige är tillsammans med Storbritannien
            bäst på det i Europa.
          </note>
          <note xml:id="i-a74c0f481a1c153e-4">
            Överläggningen var härmed avslutad.
          </note>
          <note xml:id="i-34cae160f4c49aba-0">
            11 § Hänvisning av ärenden till utskott
          </note>
          <note xml:id="i-fca3de604c83eb70-0">
            Föredrogs och hänvisades
          </note>
          <note xml:id="i-46b11625a2ca080a-0">
            Proposition
          </note>
          <note xml:id="i-eabb60435b0d6d40-0">
            1995/96:135 till näringsutskottet
          </note>
          <note xml:id="i-f62ded00299c79e3-0">
            Förslag
          </note>
          <note xml:id="i-a8496d097375aaae-0">
            1995/96:RR8 till arbetsutskottet
          </note>
          <note xml:id="i-334d5702012b9f8a-0">
            1995/96:RR9 till lagutskottet
          </note>
          <note xml:id="i-dfc6dae9b405761e-0">
            12 § Bordläggning
          </note>
          <note xml:id="i-9583b14e0c0ad1c9-0">
            Anmäldes och bordlades
          </note>
          <note xml:id="i-6ced096a5bfbf530-0">
            Propositioner
          </note>
          <note xml:id="i-d900a9aa376a3651-0">
            1995/96:36 Godkännande av avtal om ändring av den fjärde Lomékonventionen
            m.m.
          </note>
          <note xml:id="i-b0a92288a8465bc3-0">
            1995/96:132 Konventionen om skydd av personal i
          </note>
          <note xml:id="i-5c0aa8b34866215d-0">
            FN-insatser och därtill anknuten personal
          </note>
          <note xml:id="i-dcb1bea68761a0ca-0">
            13 § Anmälan om interpellation
          </note>
          <note xml:id="i-3b9c4ab27328bbc1-0">
            Anmäldes att följande interpellation framställts
          </note>
          <note xml:id="i-56ef01a6d31bb134-0">
            den 6 mars
          </note>
          <note xml:id="i-cc4677fe65c8413b-0">
            1995/96:103 av Carl Fredrik Graf (m) till finansministern
          </note>
          <note xml:id="i-26bbf5e2759f0a6b-0">
            Uppbörden av moms från företag
          </note>
          <note xml:id="i-d4b1b2d09da2ed9b-0">
            Interpellationen redovisas i bilaga som fogas till riksdagens
            snabbprotokoll tisdagen den 12 mars.
          </note>
          <note xml:id="i-40e58f35158de1f3-0">
            14 § Anmälan om skriftliga frågor
          </note>
          <note xml:id="i-1c3c9f4f3bafb950-0">
            Anmäldes att följande skriftliga frågor framställts
          </note>
          <note xml:id="i-56ef01a6d31bb134-1">
            den 6 mars
          </note>
          <note xml:id="i-789e8756971aa925-0">
            1995/96:321 av Birgitta Johansson (s) till socialministern
          </note>
          <note xml:id="i-8b0d342a76815a9a-0">
            Huvudmannaskap för primärvården
          </note>
          <note xml:id="i-fcaa152c845a13b0-0">
            1995/96:322 av Mona Berglund Nilsson (s) till statsrådet Anna
            Hedborg
          </note>
          <note xml:id="i-4fed57279ab5d2e3-0">
            Skillnaden mellan yrkesskadelivränta och arbetsskadelivränta
          </note>
          <note xml:id="i-64d6d9b429da3148-0">
            Frågorna redovisas i bilaga som fogas till riksdagens snabbprotokoll
            tisdagen den 12 mars.
          </note>
          <note xml:id="i-f5e62a93036485e7-0">
            15 § Kammaren åtskildes kl. 17.05.
          </note>
          <note xml:id="i-c2edc01fa185e4e1-0">
            Förhandlingarna leddes
          </note>
          <note xml:id="i-efbd44ea7fcf10e9-0">
            av andre vice talmannen från sammanträdets början till ajourneringen
            kl 13.45,
          </note>
          <note xml:id="i-264b5676ad0f9f47-0">
            av talmannen därefter t.o.m. 9 § anf. 138 (delvis) och
          </note>
          <note xml:id="i-9a92f2da86f804f4-0">
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
