<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--22</head>
          <docDate when="1995">1995</docDate>
        </div>
      </front>
      <body>
        <div>
          <note xml:id="i-adba2388c7bca5fc-0">
            Det justerade protokollet beräknas utkomma om 3 veckor
          </note>
          <note xml:id="i-1906e9b39c61ccad-0">
            _____________________________________________________________________
          </note>
          <note xml:id="i-6922ca46c9299fc7-0">
            1 § Justering av protokoll
          </note>
          <note xml:id="i-e7995aa57059be32-0">
            Justerades protokollen för den 6, 7 och 8 november.
          </note>
          <note xml:id="i-ee875bec9bca10ed-0">
            2 § Anmälan om entledigande av statsråd, m.m.
          </note>
          <note xml:id="i-ac978e2f97e9ebad-0">
            Upplästes och lades till handlingarna följande från statsminister
            Ingvar Carlsson inkomna skrivelse:
          </note>
          <note xml:id="i-756f6638754c8e43-0">
            Till riksdagen
          </note>
          <note xml:id="i-fd36576a8a71d772-0">
            På begäran av statsrådet Mona Sahlin har jag, med verkan fr.o.m.
            den 17 november 1995, entledigat henne från uppdraget som statsråd.
          </note>
          <note xml:id="i-9d7b72f5cf668139-0">
            Jag har vidare, med stöd av 7 kap. 5 § regeringsformen, förordnat
            statsrådet Marita Ulvskog att fr.o.m. den 17 november 1995 i chefens
            för Socialdepartementets ställe föredra förvaltnings- och lagstiftningsärenden
            som gäller jämställdhet mellan könen.
          </note>
          <note xml:id="i-bc928348d8b8ca76-0">
            Jämställdhetsombudsmannen och jämställdhetsnämnden skall höra
            till statsrådet Ulvskogs ansvarsområden.
          </note>
          <note xml:id="i-059811b19227a92f-0">
            Stockholm den 10 november 1995
          </note>
          <note xml:id="i-027016578c74c934-0">
            Ingvar Carlsson
          </note>
          <note xml:id="i-37fe9fadfe9c6333-0">
            3 § Meddelande om svar på interpellation
          </note>
          <note xml:id="i-203077926f01abb7-0">
            Till riksdagen hade inkommit följande skrivelse:
          </note>
          <note xml:id="i-c10b18ac73febfe3-0">
            Interpellation 1995/96:17
          </note>
          <note xml:id="i-756f6638754c8e43-1">
            Till riksdagen
          </note>
          <note xml:id="i-cdb607b69dd403e2-0">
            Beträffande interpellation 1995/96:17 av Ulf Melin (m), Livets
            Ords Kristna Gymnasium, får jag meddela att jag inte kan besvara
            denna inom föreskrivna fyra veckor.
          </note>
          <note xml:id="i-5ef364369482cc9d-0">
            Skälet härtill är att tid för en debattdag som passar både interpellanten
            och mig inte står att finna under denna tidsperiod.
          </note>
          <note xml:id="i-8ece777f59ad3178-0">
            Jag kommer att besvara interpellationen den
          </note>
          <note xml:id="i-80957cac1e5ba6ae-0">
            12 december 1995.
          </note>
          <note xml:id="i-41dd3d59691bc4cb-0">
            Stockholm den 7 november 1995
          </note>
          <note xml:id="i-7084d8c4b85e518d-0">
            Ylva Johansson
          </note>
          <note xml:id="i-058ed01c36cc8dcb-0">
            4 § Svar på fråga 1995/96:67 om EU-
          </note>
          <note xml:id="i-37bd6aed68d48581-0">
            domstolens dom om könskvotering
          </note>
          <note xml:id="i-5293869fbf93f531-0">
            Anf. 1 Statsrådet MONA SAHLIN (s)
          </note>
          <note xml:id="i-2b36c66e3cefce99-0">
            Herr talman! Inger Segelström har frågat arbetsmarknadsministern
            vilka åtgärder han är beredd att vidta för att EG-domstolens nyligen
            avkunnade dom om positiv särbehandling vid tjänstetillsättning
            inte skall ge några negativa konsekvenser för svenska kvinnor.
            Frågan har överlämnats till mig för besvarande.
          </note>
          <note xml:id="i-c50e0dace601de3b-0">
            Den 17 oktober i år avkunnade EG-domstolen dom i målet Echard
            Kalanke mot Freie Hansestadt,
          </note>
          <note xml:id="i-8395bb6a289b4553-0">
            Bremen. Domen gällde en begäran från den tyska arbetsdomstolen
            om tolkningen av rådets direktiv om likabehandling av kvinnor
            och män i fråga om tillgång till anställning, yrkesutbildning
            och befordran samt arbetsvillkor.
          </note>
          <note xml:id="i-227c90e376355386-0">
            Ärendet rörde tillsättningen av en tjänst som avdelningschef
            för parkförvaltningen i Bremens stad.
          </note>
          <note xml:id="i-4f3564cec9dd2fed-0">
            Valet stod mellan två sökande med likvärdiga meriter, en man
            och en kvinna. Enligt delstaten Bremens lag om jämställdhet i
            offentlig förvaltning skall kvinnor, som har meriter som är likvärdiga
            med dem som deras manliga konkurrenter har, ges företräde inom
            de områden där de är underrepresenterade.
          </note>
          <note xml:id="i-a1a741ffd8c2b8e4-0">
            Den tyska arbetsdomstolen hade vid sin prövning utgått ifrån
            att de båda sökande hade likvärdiga meriter och att kvinnor var
            underrepresenterade vid parkförvaltningen. Därmed var arbetsgivaren
            skyldig att anställa kvinnan på tjänsten. Arbetsdomstolen påpekar
            också att det i ärendet inte rörde sig om ett strikt kvoteringssystem
            som oberoende av meriter reserverar en viss procentsats av lediga
            tjänster för kvinnor, utan om ett system som är beroende av sökandes
            skicklighet och där kvinnor endast prioriteras vid likvärdiga
            meriter. Ett sådant system är enligt domstolen förenligt med tysk
            grundlag.
          </note>
          <note xml:id="i-2a7aa5a3ebfef6a6-0">
            EG-domstolen konstaterar dock i sin dom att nationella regler
            som undantagslöst och ovillkorligt automatiskt garanterar ett
            företräde för kvinnor vid tillsättning eller befordran går längre
            än att bara främja lika möjligheter och att sådana regler överskrider
            gränsen för den undantagsbestämmelse som finns i artikel 2.4 i
            likabehandlingsdirektivet. Svaret till den tyska arbetsdomstolen
            är således att likabehandlingsdirektivet förhindrar en nationell
            reglering om positiv särbehandling så som den återfinns i Bremen.
          </note>
          <note xml:id="i-ef4cdfbc9e94568b-0">
            En preliminär analys av domen utförd av Socialdepartementet och
            JämO i Sverige visar att den svenska jämställdhetslagens bestämmelse
            om positiv särbehandling i lagens paragraf 16 inte står i strid
            med domen. Jämställdhetslagens regel ger möjlighet och kan sägas
            uppmuntra arbetsgivare att tillämpa positiv särbehandling vid
            tjänstetillsättningar, om det sker som ett led i strävandena att
            främja jämställdhet i arbetslivet. Positiv särbehandling är, enligt
            vår jämställdhetslag, inte en absolut skyldighet utan en möjlighet
            för arbetsgivaren. Dessutom rör våra regler -
          </note>
          <note xml:id="i-dfdb52f155343e95-0">
            det är en stor skillnad - det underrepresenterade könet, vare
            sig det är kvinnor eller män, medan de i
          </note>
          <note xml:id="i-5bd7f0ade9481dc8-0">
            Bremen rör endast kvinnor.
          </note>
          <note xml:id="i-a8bbdccb78fcd8e5-0">
            En ny regel i högskoleförordningen (1993:100)
          </note>
          <note xml:id="i-ad3c2f4a8da2c1bb-0">
            ger på samma sätt högskolan en möjlighet att använda sig av positiv
            särbehandling till förmån för en sökande av underrepresenterat
            kön, vilket nästan alltid är kvinnor. Det underrepresenterade
            könet ges dock ingen undantagslös eller ovillkorlig rätt till
            tjänsten, varför denna bestämmelse inte torde strida mot EG-
          </note>
          <note xml:id="i-d416fb0be491a17a-0">
            domstolens tolkning av likabehandlingsdirektivet.
          </note>
          <note xml:id="i-756e589ff311ea61-0">
            När det gäller förordningen (1995:936) om vissa anställningar
            som professor och forskarassistent, som inrättas som en följd
            av propositionen om jämställdhet mellan kvinnor och män inom utbildningsområdet
          </note>
          <note xml:id="i-fafa9b62e19df6ed-0">
            (1994/95:164) - där kvinnor är ännu färre -, gäller denna endast
            för vissa speciellt inrättade tjänster som utgör ett viktigt led
            i en särskild jämställdhetssatsning under en begränsad tid. Inte
            heller denna förordning borde därför strida mot domen.
          </note>
          <note xml:id="i-495459070b68ff14-0">
            Slutligen vill jag nämna att det i vissa svenska förordningar
            angående regionalpolitiskt stöd finns reglerat att minst 40 %
            av det antal arbetsplatser som tillkommer till följd av stödet
            skall förbehållas vartdera könet. Dessa förordningar analyseras
            för närvarande inom regeringskansliet, och det är ännu för tidigt
            att med säkerhet uttala sig om huruvida de strider mot direktivet
            eller ej. Det förefaller dock som om så inte är fallet.
          </note>
          <note xml:id="i-2bf7b4a721de9688-0">
            Det direktiv som EG-domen gäller, likabehandlingsdirektivet,
            analyserades mycket noga innan Sverige gick med i EU. Den svenska
            utgångspunkten har varit att direktivet möjliggör positiv särbehandling.
            I
          </note>
          <note xml:id="i-cb21b40d1a5c2c6f-0">
            betänkandet Tio år med jämställdhetslagen konstaterades att "positiv
            särbehandling för att främja jämställdhet är tillåten".
          </note>
          <note xml:id="i-e8d5c3bd990616a4-0">
            Jag anser således att EG-domstolens dom inte får några konsekvenser
            för det svenska jämställdhetsarbetet. Domen är ändå djupt olycklig.
            Den ger signaler som kan användas som ett slagträ mot alla dem,
            runt om i Europa, som arbetar på många olika sätt för att bryta
            den könsuppdelade arbetsmarknaden. Positiv särbehandling har visat
            sig vara ett av flera mycket bra redskap i det arbetet, och i
            Sverige kommer den metoden att inom ramen för gällande rätt och
            lagar användas även i fortsättningen, om och när behov föreligger
            - och det gör det oftast.
          </note>
          <note xml:id="i-7d62fec28bc94766-0">
            Vi skall nu föra upp frågan på dagordningen inom
          </note>
          <note xml:id="i-647c8f6ac54498b8-0">
            EU. Den ansvarige kommissionären Flynn har redan aviserat att
            kommissionen också vill ta upp konsekvenserna av domen till diskussion.
            Sverige kommer också att bidra till att domen diskuteras i ministerrådet.
          </note>
          <note xml:id="i-88bfed03ca9910d0-0">
            Anf. 2 INGER SEGELSTRÖM (s)
          </note>
          <note xml:id="i-f5b12f97cf07d679-0">
            Herr talman! Jag vill tacka jämställdhetsministern för svaret.
            Det som har hänt sedan jag ställde den här frågan är att socialdemokraten
            Birgitta Ahlqvist har haft en debatt i EU-parlamentet. Det framgick
            då att det är direktivet om jämställdheten som är problemet.
          </note>
          <note xml:id="i-01b59072f82603f3-0">
            Jag tror att Europas kvinnor förväntar sig att Sverige agerar
            kraftfullt i den här frågan.
          </note>
          <note xml:id="i-7ecb2d5183cba5d1-0">
            För att säkra jämställdheten i Sverige på sikt behöver vi förändringar
            i den här lagstiftningen. Därför undrar jag hur regeringen avser
            att agera för att få till stånd en förändring i det här direktivet.
            Har vi de andra länderna med oss i EU så att vi kan få till stånd
            en positiv särbehandling?
          </note>
          <note xml:id="i-33c7217663137e4c-0">
            Anf. 3 Statsrådet MONA SAHLIN (s)
          </note>
          <note xml:id="i-feb37cc827fd8735-0">
            Herr talman! Jag avser förstås att ta upp frågan med Marita Ulvskog,
            som efterträder mig på fredag.
          </note>
          <note xml:id="i-102770f50266a60a-0">
            Det ges utrymme redan senare i år att inom ministerrådet ta upp
            frågan i EU, vilket Sverige också kommer att göra.
          </note>
          <note xml:id="i-20aac0a4bca3fc77-0">
            Jag vill också tillägga att ställföreträdande JämO
          </note>
          <note xml:id="i-7cb9adfb3668d1bf-0">
            nyligen hade ett sammanträffande med både jurister och andra
            experter ifrån de andra medlemsländerna i
          </note>
          <note xml:id="i-6b4cf1a24772aa2f-0">
            EU. I många länder har man en lagstiftning i detta avseende som
            är mycket lik den svenska. Deras bedömning var att positiv särbehandling
            inte berörs av domen, men att man ändå behöver gå igenom det här
          </note>
          <note xml:id="i-2240078156d18fcb-0">
            - precis som Inger Segelström sade. Jag avser också -
          </note>
          <note xml:id="i-ef1b0d41072d5ce4-0">
            eller det kanske blir Marita Ulvskog - att ge JämO ett uppdrag
            att mera ingående gå igenom den svenska lagstiftningen och vilka
            konsekvenserna kan bli.
          </note>
          <note xml:id="i-8e9af51a00ff3913-0">
            Därtill skall vi självfallet ta upp frågan i ministerrådet så
            fort tillfälle ges.
          </note>
          <note xml:id="i-4aa6a5ec3debbb8a-0">
            Anf. 4 INGER SEGELSTRÖM (s)
          </note>
          <note xml:id="i-27c2a3a07c7a4991-0">
            Herr talman! Jag vill tacka jämställdhetsministern för både den
            här debatten och många andra om jämställdhetsfrågor.
          </note>
          <note xml:id="i-27fdec60e5c74aba-0">
            Och nu, herr talman, tänker jag göra någonting som jag egentligen
            inte får, men i världens mest jämställda parlament får vi ha känslor.
          </note>
          <note xml:id="i-95d7b3cc9244b0d2-0">
            (Inger Segelström omfamnade jämställdhetsministern.)
          </note>
          <note xml:id="i-d0875bb408049b90-0">
            (Applåder)
          </note>
          <note xml:id="i-f8dd3fced9c59758-0">
            Överläggningen var härmed avslutad.
          </note>
          <note xml:id="i-46ea192c0a8d6b85-0">
            5 § Svar på fråga 1995/96:104 om hets och våld mot homosexuella
          </note>
          <note xml:id="i-924f51ef8f8f65bc-0">
            Anf. 5 Justitieminister LAILA
          </note>
          <note xml:id="i-237a500c6f560403-0">
            FREIVALDS (s)
          </note>
          <note xml:id="i-ba9615aabc6df2b6-0">
            Herr talman! Karin Pilsäter har frågat mig vilka åtgärder jag
            planerar för att stävja hetsen och det riktade våldet mot homosexuella.
          </note>
          <note xml:id="i-1188f5b62b273c61-0">
            Jag vill till en början nämna att Folkhälsoinstitutet har initierat
            en kartläggning av våldet mot homosexuella. Kartläggningen beräknas
            vara klar till årsskiftet.
          </note>
          <note xml:id="i-29aa720c34a38b94-0">
            Jag kommer naturligtvis att med intresse ta del av vad som kommer
            fram i detta arbete.
          </note>
          <note xml:id="i-16c24d95c371ad71-0">
            Jag vill vidare stryka under att i princip varje form av diskriminerande
            angrepp på enskilda homosexuella är kriminaliserat. I brottsbalken
            har också, men verkan från den 1 juli 1994, införts en särskild
            straffskärpningsgrund för sådana fall där ett motiv för brottet
            varit att kränka någon på grund av ras, hudfärg, nationellt eller
            etniskt ursprung, trosbekännelse eller annan liknande omständighet.
            Skyddet enligt straffskärpningsgrunden begränsas inte bara till
            dem som bestämmelsen om hets mot folkgrupp tar sikte på utan omfattar
            också andra diskriminerande motiv av jämförligt slag, t.ex. fall
            där ett motiv för brottet varit att kränka någon på grund av hans
            eller hennes sexuella läggning. Bestämmelsen innebär ett förstärkt
            straffrättsligt skydd för personer som tillhör utsatta grupper,
            exempelvis homosexuella, mot att bli utsatta för brott just för
            att de tillhör en sådan grupp. Polis, åklagare och domstolar skall
            alltså ängna särskild uppmärksamhet åt motiv av detta slag och
            ge prioritet åt dessa typer av brott. Polisens problemorienterade
            arbetssätt bör vara en god grund för att utveckla insatser mot
            denna typ av brottslighet.
          </note>
          <note xml:id="i-24b88d1a440c937d-0">
            I sin fråga tar Karin Pilsäter upp hets och våld mot homosexuella
            från nynazistiska grupper. Enligt min mening är det ingen tvekan
            om att kampen mot rasism och intolerans är av stor betydelse för
            att motverka sådan brottslighet. Denna kamp måste vara långsiktig
            och bedrivas inom alla samhällsområden. Jag har nyligen i en interpellationsdebatt
            om rasistiskt våld närmare utvecklat min syn på frågor av detta
            slag. Låt mig i detta sammanhang åter slå fast att det råder en
            i det närmaste total enighet om att rasism och liknande intolerans
            är oförenlig med de värderingar och normer som råder i vårt samhälle
            och att alla uttryck för rasism och diskriminering bör bekämpas
            med kraft.
          </note>
          <note xml:id="i-6526c4d93a89bb82-0">
            Vi måste alla reagera på varje yttring av rasism och diskriminering
            och visa att sådana tendenser inte är acceptabla i ett demokratiskt
            samhälle. För att vidmakthålla ett demokratiskt samhälle krävs
            det alltid ett aktivt försvar för grundläggande värden som tolerans,
            humanitet och respekt för människovärdet.
          </note>
          <note xml:id="i-50795c5ac1e276e8-0">
            Jag vill avslutningsvis peka på att regeringen i vinter kommer
            att presentera ett nationellt brottsförebyggande program. Det
            är min förhoppning att programmet skall sprida kunskap och inspirera
            till lokalt brottsförebyggande arbete. Även detta arbete bör ha
            goda förutsättningar att bidra i kampen mot brottslighet med diskriminerande
            motiv.
          </note>
          <note xml:id="i-ae7c472f5a40f0b7-0">
            Anf. 6 KARIN PILSÄTER (fp)
          </note>
          <note xml:id="i-65c00c8a11044187-0">
            Herr talman! Jag vill tacka justitieministern för det här svaret.
            Kampen mot sådan brottslighet som har diskriminerande motiv är
            en viktig utmaning att ta nu.
          </note>
          <note xml:id="i-99cde814815be6b1-0">
            Jag tror också att man lätt glömmer bort att de här kränkningarna
            inte beror på speciell etnisk bakgrund, men det är samma synsätt,
            nämligen att människor som är avvikare inte är lika mycket värda
            och därför inte heller skall ha samma rättigheter. Det intressanta
            är egentligen inte den etniska grunden utan synen på avvikare.
          </note>
          <note xml:id="i-602e7c7da2c1ef08-0">
            Ett problem i just det här sammanhanget är ju att vi andra tyvärr
            ligger långt efter på grund av att det dröjde länge innan man
            över huvud taget från samhällets sida erkände att det här var
            ett problem. Länge hänvisade man från statsmakternas sida till
            att man inte ens visste om det fanns ett riktat våld. Man måste
            göra undersökningar. Det är ju bara ett par år sedan som man hänvisade
            till att utredningen om registrerat partnerskap först måste vara
            klar innan man kunde titta närmare på de här sakerna. Därför är
            det oerhört bra att vi i varje fall är överens om att det finns
            ett särskilt riktat våld mot homosexuella, och att man bör ta
            tag i detta problem.
          </note>
          <note xml:id="i-2b8c45e34ccffff4-0">
            Justitieministern påpekade att i princip varje form av angrepp
            på homosexuella är kriminaliserat. Men det finns en skillnad,
            och det är att den hets som angriparna har i sina material, framför
            allt från nynazistiskt håll, inte är kriminaliserat. Det i sin
            tur tror jag riskerar att bereda vägen för angrepp, eftersom man
            på sätt och vis sätter normerna med vad som är förbjudet. Jag
            tror inte att man på så sätt alltid kan komma åt problemet, men
            det sätter normerna för allmänheten. Det är förbjudet att skriva
            i sina pamfletter
          </note>
          <note xml:id="i-6d604ae3512c2c00-0">
            "Död åt judar" men det är inte förbjudet att så som nynazisterna
            gör skriva "Homosexuella har ingen rätt att leva". Därför vill
            jag ändå fråga om det inte är dags att överväga att sätta in ett
            förbud mot hets mot homosexuella i brottsbalken.
          </note>
          <note xml:id="i-a8d7138b35bb4d2b-0">
            Anf. 7 Justitieminister LAILA
          </note>
          <note xml:id="i-237a500c6f560403-1">
            FREIVALDS (s)
          </note>
          <note xml:id="i-7b644c08dee5542e-0">
            Herr talman! Den här frågan kommer upp med jämna mellanrum. Det
            handlar inte bara om homosexuella. Man kan diskutera om de också
            som kollektiv borde skyddas genom en särskild bestämmelse vid
            sidan av att de som individer är skyddade i vår lagstiftning.
            Det handlar också om andra som är avvikande på något sätt, handikappade
            och utvecklingsstörda för att nämna några andra grupper.
          </note>
          <note xml:id="i-01f3ee11e82e5a4d-0">
            Det är viktigt att vi överväger vilken effekt de åtgärder vi
            vidtar har. Det här är områden som vi har anledning att verkligen
            med kraft arbeta med för att motverka dessa tendenser, men då
            har vi också ett väldigt viktigt ansvar att välja instrument för
            det.
          </note>
          <note xml:id="i-5e0eaa300ec755f9-0">
            Jag är inte säker på att en förändring av bestämmelsen om hets
            mot folkgrupp i den riktning som
          </note>
          <note xml:id="i-bf417fd9a555da48-0">
            Karin Pilsäter förordar skulle ha någon större betydelse i det
            här sammanhanget. Jag tror att det viktigaste vi har att göra
            fortfarande är att säkerställa att brottslighet med den karaktären
            att motivet ligger i en diskriminerande, föraktfull inställning
            från den brottsliga sidan beivras på ett effektivt sätt. Vi har
            en bit kvar att gå i den riktningen.
          </note>
          <note xml:id="i-d58519866465bcae-0">
            När vi har uttömt alla våra möjligheter och om vi då anser att
            det finns ytterligare åtgärder man kan vidta, bör vi naturligtvis
            vidta dem. Men för dagen ser jag inte det som något effektivt
            medel att bekämpa den här typen av brottslighet.
          </note>
          <note xml:id="i-f669c223781ee99d-0">
            Anf. 8 KARIN PILSÄTER (fp)
          </note>
          <note xml:id="i-6367424d94c2f925-0">
            Herr talman! Man ser ju att dagens nynazister ägnar sig åt precis
            det som gårdagens gjorde. Det är människor med utländsk bakgrund
            - beroende på vilket land man själv är nynazist i är det de som
            kommer någon annanstans ifrån som det är fel på -
          </note>
          <note xml:id="i-55f8ed04305ed1d0-0">
            homosexuella och för den delen i viss mån liberaler som man hetsar
            mot.
          </note>
          <note xml:id="i-811b0b51945cbdd7-0">
            Vad vi vet i dag är att många av nynazisterna går från ord till
            handling. Därför undrar jag om det inte ändå skulle kunna vara
            en poäng att man tydligt för dessa grupper talar om att det, precis
            på samma sätt som det är förbjudet att skriva "Död åt judar",
            också är förbjudet att skriva "Död åt homosexuella". Det kan inte
            anses vara en förmildrande omständighet att man har detta synsätt
            när man sedan så småningom bli dömd för den brottsliga gärning
            man har begått.
          </note>
          <note xml:id="i-c22c509edde55a8b-0">
            Anf. 9 Justitieminister LAILA
          </note>
          <note xml:id="i-237a500c6f560403-2">
            FREIVALDS (s)
          </note>
          <note xml:id="i-e8cdc1365f7ecca6-0">
            Herr talman! Jag måste protestera mot den beskrivning som Karin
            Pilsäter här gör. Det är verkligen ingen förmildrande omständighet
            att man har diskriminerande motiv för att begå sitt brott.
          </note>
          <note xml:id="i-73f165ab7bbbbc74-0">
            Som jag redogjorde för i mitt svar är det tvärtom inskrivet i
            brottsbalken att detta är en försvårande omständighet, och det
            gäller varje diskriminerande motiv som man har för en brottslig
            gärning, även homosexuella.
          </note>
          <note xml:id="i-10ffbb0407f9b16f-0">
            Det viktiga är ju just detta att hindra att ord övergår till
            handling. Det är skälet till att varje brottslig handling som
            någon begår, även den som riktar sig mot homosexuella, och särskilt
            den med tanke på straffskärpningsgrunden, är kriminaliserad. Det
            viktiga som jag ser det är att vi verkligen tillämpar den lagstiftning
            vi har.
          </note>
          <note xml:id="i-1021b084308fc9ea-0">
            Dessutom vill jag tillägga att det arbete vi bedriver i dag,
            med en högre aktivitet än tidigare med insikt om att detta är
            ett hotande problem i vårt samhälle när det gäller att komma till
            rätta med nynazistiska grupper av olika slag, givetvis riktas
            mot varje uttryck för förakt från dessa grupper, oberoende av
            om detta omfattas av bestämmelsen om hets mot folkgrupp eller
            ej.
          </note>
          <note xml:id="i-6e4f12b0762f9e50-0">
            Anf. 10 KARIN PILSÄTER (fp)
          </note>
          <note xml:id="i-9d758aeaedf207f6-0">
            Herr talman! Jag ber om ursäkt för att jag drog in ett ämne som
            inte togs upp i frågan, men det finns många som tycker att det
            verkar som om dessa brott bedöms på andra sätt och att man inte
            tillämpar just den paragrafen. Men det hör inte till denna fråga.
          </note>
          <note xml:id="i-2b3088b66b9b14be-0">
            Jag tror säkert att regeringen har de bästa ambitioner i denna
            fråga. Det som är viktigt är att man i dag erkänner att fenomenet
            finns och ser det som ett problem. Vi får se vad kartläggningen
            visar och om det kommer fram några nya förslag med tiden.
          </note>
          <note xml:id="i-f8dd3fced9c59758-1">
            Överläggningen var härmed avslutad.
          </note>
          <note xml:id="i-cfb4dd1cc8d93ca2-0">
            6 § Svar på fråga 1995/96:88 om socialtjänstens möjligheter till
            tvång
          </note>
          <note xml:id="i-1136364a1d239c4a-0">
            Anf. 11 Socialminister INGELA
          </note>
          <note xml:id="i-4b6bd57e88958f1f-0">
            THALÉN (s)
          </note>
          <note xml:id="i-2bb8ac51ae41afef-0">
            Herr talman! Göte Jonsson har frågat mig vilka åtgärder jag är
            beredd att vidta för att öka socialtjänstens möjligheter att genom
            tvångsåtgärder ingripa tidigare och därmed bryta ett asocialt
            beteende och levnadssätt.
          </note>
          <note xml:id="i-c8fc5fe837d52a07-0">
            Göte Jonsson refererar till en händelse som inträffat på en ort
            i landet där en ung man begått ett allvarligt brott. Den unge
            mannen var väl känd av såväl polisen som de sociala myndigheterna.
            De sociala myndigheterna hade enligt Göte Jonsson inte haft lagligt
            stöd att vidta de åtgärder man ansåg vara motiverade.
          </note>
          <note xml:id="i-d7d1c0ac0f113c58-0">
            Lagen om vård av unga skall trygga samhällets möjligheter att
            kunna ge barn och ungdom den vård och behandling de behöver. Lagen
            kompletterar på så sätt socialtjänstlagen i situationer där frivilliga
            insatser är otillräckliga.
          </note>
          <note xml:id="i-8a2a0371c72b26a3-0">
            Den nya lag om vård av unga som infördes den 1
          </note>
          <note xml:id="i-b12c48f8f38fa4fd-0">
            juli 1990 ökade socialtjänstens möjligheter att ingripa i ett
            tidigare skede innan problemen blivit så allvarliga att det är
            svårt att komma till rätta med dem.
          </note>
          <note xml:id="i-17b98e998a25195e-0">
            Den nivå som skall föreligga som en grund för tvångsåtgärder
            är att den unge utsätter sin hälsa eller utveckling för en påtaglig
            risk att skadas genom missbruk av beroendeframkallande medel,
            brottslig verksamhet eller något annat socialt nedbrytande beteende.
          </note>
          <note xml:id="i-28b84d282b041c95-0">
            Brottslig verksamhet är således en grund för vård enligt lagen
            om inte den nödvändiga vården kan ges i frivilliga former. Lagen
            om vård av unga ger dessutom socialtjänsten en ytterligare möjlighet
            att ingripa innan situationen blivit så allvarlig att förutsättningarna
            för tvångsvård är uppfyllda. Socialnämnden har då möjlighet att
            besluta att den unge skall ha regelbundna kontakter med en kontaktperson
            eller delta i behandling i öppna former inom socialtjänsten.
          </note>
          <note xml:id="i-60264dee60876beb-0">
            Jag vill också nämna att regeringen i vinter kommer att presentera
            ett nationellt brottsförebyggande program. Avsikten är att utveckla
            ett långsiktigt och sammanhållet agerande från samhällets sida
            när det gäller brottsförebyggande arbete. Det är inte minst viktigt
            när det gäller åtgärder för att förhindra att barn och ungdomar
            dras in i kriminalitet. Avsikten är också att programmet tillsammans
            med satsningen på närpolis skall innebära att det över hela landet
            sker en kraftfull ökning av det lokala brottsförebyggande arbetet.
          </note>
          <note xml:id="i-9cdd955be1198e5a-0">
            Att inte lyckas förhindra att en ung person begår ett allvarligt
            brott är naturligtvis ett allvarligt misslyckande för samhället.
            Jag kan emellertid inte på grundval av Göte Jonssons fråga dra
            någon generell slutsats att lagstiftningen för tvångsvård av unga
            är bristfällig.
          </note>
          <note xml:id="i-d3186b98f00ebfea-0">
            Anf. 12 GÖTE JONSSON (m)
          </note>
          <note xml:id="i-5d9c372e1cbd9231-0">
            Herr talman! Jag ber att få tacka för svaret. Frågeställningen
            i sig är inte ny. Den har varit aktuell under många år. Vi har
            från moderat sida vid åtskilliga tillfällen ställt krav på en
            åtstramning av lagen om vård av unga på ett sådant sätt att socialtjänsten
            skulle kunna ingripa tidigare. Vi har i en motion skriven så sent
            som under senaste motionstiden i början av detta år tagit upp
            frågan. Vi krävde att lagen om vård av unga skulle ses över. Man
            har ute i socialtjänsterna i de olika kommunerna inte förutsättningar
            att ingripa på ett sådant sätt som man menar att man borde kunna
            göra.
          </note>
          <note xml:id="i-75fd556cdb76439a-0">
            När det gäller det aktuella Klippanfallet hade socialtjänsten
            uppfattningen att vederbörande skulle placeras i ett särskilt
            hem för unga. Vederbörande var också placerad i ett sådant hem,
            men sedan upphävde länsrätten beslutet. Det har funnits liknande
            fall när det gäller ynglingen i fråga i den kommunen.
          </note>
          <note xml:id="i-6cf83f1520dbc6a8-0">
            Det är ganska märkligt att socialministern kan säga att det inte
            finns skäl att se över lagstiftningen.
          </note>
          <note xml:id="i-0771663670fd0bf8-0">
            Länsrätten måste ju döma efter lagstiftningen. Socialnämnden
            tar ställning utifrån den bedömning som görs av behovet. Det visar
            sig att lagstiftning och behov kolliderar här. Vi har sett den
            tragiska konsekvensen av detta.
          </note>
          <note xml:id="i-9c8ac12a52514be8-0">
            Nu vädjar jag till socialministern om att inte enbart utifrån
            detta fall utan utifrån det generella behovet se över lagstiftningen
            på ett sådant sätt att vi får möjlighet att i större utsträckning
            motarbeta den form av tragiska händelser som inträffade i Klippan.
          </note>
          <note xml:id="i-a085b9d6290f3d45-0">
            Socialministern säger att man nu skall arbeta fram ett brottsförebyggande
            program. Det är litet märkligt att inte ta med denna fråga i ett
            sådant program.
          </note>
          <note xml:id="i-9915468bcedc942a-0">
            Anf. 13 Socialminister INGELA
          </note>
          <note xml:id="i-4b6bd57e88958f1f-1">
            THALÉN (s)
          </note>
          <note xml:id="i-47065a3aa219daf8-0">
            Herr talman! Enligt min uppfattning finns det med dagens lagstiftning
            möjligheter att ingripa. Jag kan inte gå in på ett enskilt fall,
            men jag tycker att det är vällovligt att Göte Jonsson säger att
            man inte skall ta hänsyn bara till ett enskilt fall utan att man
            skall se över helheten, dvs. alla de områden där man har använt
            lagstiftningen i många olika kommuner.
          </note>
          <note xml:id="i-ee07f7f4ffe6c932-0">
            Det är naturligtvis väsentligt att man när man skall gå in och
            vidta långtgående tvångsåtgärder därför att det är nödvändigt
            också måste presentera ett underlag som håller för en rättslig
            prövning. Utan att gå in på något enskilt fall vill jag säga att
            jag tycker att det är en väldigt viktig utgångspunkt.
          </note>
          <note xml:id="i-3133d5a21bd422fc-0">
            Självfallet kommer jag att studera både detta och andra fall
            när vi nu skall titta på socialtjänstlagen och på annan typ av
            lag. Men de prövningar vi hitintills har kunnat göra när det gäller
            tvångsvård av unga visar att lagstiftningen har använts på ett
            betryggande sätt i en lång rad andra fall.
          </note>
          <note xml:id="i-93f35eeda1226431-0">
            Anf. 14 GÖTE JONSSON (m)
          </note>
          <note xml:id="i-37486170118fc7f9-0">
            Herr talman! Det vore märkligt om inte lagstiftningen skulle
            inrymma en rad fall. Men det är ju just frågan om hur långt lagen
            räcker som är aktuell i detta fall.
          </note>
          <note xml:id="i-dc565111070091e2-0">
            Vi vet att lagen inte räcker så långt som socialtjänsten ansåg.
            Verkligheten har visat att lagen inte räcker så långt. Som en
            effekt av länsrättens dom inträffade detta tragiska mord i Klippan.
          </note>
          <note xml:id="i-992d65a95f0a0dcf-0">
            Jag kan inte kritisera länsrätten. Det skulle vara fel, därför
            att länsrätten dömer utifrån lagen. Jag anser inte heller att
            vi skall utgå enbart ifrån ett speciellt fall. Men det är inte
            bara ett fall, socialminister Ingela
          </note>
          <note xml:id="i-e487b967934a0a85-0">
            Thalén! Det finns en rad fall ute i de olika socialnämnderna
            som faktiskt påvisar behovet av en skärpning av denna lag.
          </note>
          <note xml:id="i-0599d1ea209473c1-0">
            Vi har som jag sade tidigare från moderat håll vid upprepade
            tillfällen krävt en justering så att man får ökade möjligheter
            att ingripa. Nog finns det, när lagen inte räcker, skäl att se
            till att ändra lagen så att den blir verklighetsförankrad.
          </note>
          <note xml:id="i-227740e9dbc762f3-0">
            Anf. 15 Socialminister INGELA
          </note>
          <note xml:id="i-4b6bd57e88958f1f-2">
            THALÉN (s)
          </note>
          <note xml:id="i-b39f7ed6aece4af7-0">
            Herr talman! Av lagen framgår att man kan ingripa när den unge
            beter sig på ett sådant sätt att han eller hon riskerar att skada
            sig själv eller andra. Man kan ingripa när den unge ser ut att
            gå in i en brottslig verksamhet eller när den unge på annat sätt
            skadar sig själv eller andra genom missbruk.
          </note>
          <note xml:id="i-4e20bc04ee3afeca-0">
            Men det är självklart så, att de åtgärder man presenterar och
            bakgrunden och underlaget för det beslut man fattar måste vara
            av sådan karaktär att de håller för en rättslig prövning.
          </note>
          <note xml:id="i-41312e66e616edce-0">
            Jag hävdar mycket bestämt att lagen i tillräckligt många fall
            har varit till så stor hjälp vid omhändertagande av unga att man
            kan säga att den så här långt har fungerat bra.
          </note>
          <note xml:id="i-b69ab79af1d3b80e-0">
            Jag tycker faktiskt att det är rätt uppseendeväckande att Göte
            Jonsson säger att länsrättsdomen var orsak till det tragiska som
            sedan skedde. Det tycker inte jag är en korrekt beskrivning.
          </note>
          <note xml:id="i-800b7584016f0840-0">
            Man kan inte döma i förväg, Göte Jonsson. Vi vet först efteråt,
            med facit i hand, hur det gick.
          </note>
          <note xml:id="i-b8e5624b3ea1e3bb-0">
            Anf. 16 GÖTE JONSSON (m)
          </note>
          <note xml:id="i-d0972ff3cd8d9d48-0">
            Herr talman! Jag markerade mycket klart att jag inte kritiserar
            länsrätten. Länsrätten dömer utifrån lagen. Det jag kritiserar
            är det faktum att lagen inte räcker till i dessa fall. Grabben
            hade misshandlats tidigare.
          </note>
          <note xml:id="i-a2dd4e1ce4aed228-0">
            I den nuvarande lagen inriktar man sig i första hand på den unge.
            Man inriktar sig inte på omgivningen. Min fråga till Ingela Thalén
            är nu: Finns det inte, utifrån de erfarenheter av våld bland bl.a.
            ungdomar, skäl att också i lagen ta hänsyn till risken för omgivningen
            i anslutning till dessa bedömningar? Det är bl.a. ett sådant krav
            som vi har ställt ifrån moderat håll.
          </note>
          <note xml:id="i-ca4b2de8b741b7bc-0">
            Anf. 17 Socialminister INGELA
          </note>
          <note xml:id="i-4b6bd57e88958f1f-3">
            THALÉN (s)
          </note>
          <note xml:id="i-2fbcd54059fe7114-0">
            Herr talman! Jag sade i ett tidigare inlägg att det alltid finns
            skäl att gå in och titta på verkliga händelser. Men att av en
            händelse dra slutsatsen att lagen inte fungerar tycker jag är
            att dra en förhastad slutsats.
          </note>
          <note xml:id="i-0bec9a02d6b02f95-0">
            Jag tycker också att det med den lag vi har finns möjlighet att
            se till helheten.
          </note>
          <note xml:id="i-5e72a64598be2a34-0">
            Men det finns naturligtvis ett mycket djupare synsätt bakom Göte
            Jonssons fråga, och vi har helt olika synsätt när det gäller vilka
            åtgärder man skall vidta för att förhindra unga människor att
            skada andra, skada sig själva och falla in i kriminalitet som
            är till nackdel för både dem och deras omgivning.
          </note>
          <note xml:id="i-fcb6bbfcf076d59d-0">
            Anf. 18 GÖTE JONSSON (m)
          </note>
          <note xml:id="i-09c5d1521858d1a6-0">
            Herr talman! Min fråga är inte föranledd av bara ett fall. Som
            jag tidigare sade skrev vi så sent som i januari månad en motion,
            där vi pekade på detta problem.
          </note>
          <note xml:id="i-432e09ad9b9ecaec-0">
            Jag vädjar till socialministern: Se över LVU, så att socialnämnden
            får större möjlighet att i ett tidigare skede se till att ungdomar
            inte hamnar i den djupa kriminalitet som blir risken om man sätter
            in åtgärderna för sent.
          </note>
          <note xml:id="i-dc2993bb6235b106-0">
            Anf. 19 Socialminister INGELA
          </note>
          <note xml:id="i-4b6bd57e88958f1f-4">
            THALÉN (s)
          </note>
          <note xml:id="i-591faf4c1fc03286-0">
            Herr talman! I anslutning till att vi nu diskuterar och behandlar
            Socialtjänstkommitténs förslag om socialtjänstlag samt en del
            andra frågor som rör socialtjänsten, kommer naturligtvis frågan
            om socialtjänstens möjligheter att arbeta med individ- och familjeomsorg
            att stå i fokus. Därav finner jag inte i dag någon anledning att
            just se över lagen om tvångsvård av unga. Däremot finns det säkert
            anledning att se över socialtjänstens möjligheter att över huvud
            taget arbeta mer aktivt för att delta i att skapa goda miljöer
            för unga människor och förhindra att de faller in i kriminalitet.
          </note>
          <note xml:id="i-f8dd3fced9c59758-2">
            Överläggningen var härmed avslutad.
          </note>
          <note xml:id="i-5364930c50450346-0">
            7 § Svar på fråga 1995/96:94 om ökning av antalet professurer
          </note>
          <note xml:id="i-068e81038fbd4969-0">
            Anf. 20 Utbildningsminister CARL
          </note>
          <note xml:id="i-7a65fb5b26bf0224-0">
            THAM (s)
          </note>
          <note xml:id="i-dd423d4ccda762e6-0">
            Herr talman! Erik Arthur Egervärn har frågat mig om vad jag avser
            att göra för att den politiska intentionen om ökat antal professurer
            vid de mindre och medelstora högskolorna fullföljes.
          </note>
          <note xml:id="i-952b335ef9a4befb-0">
            Som följd av ett förslag i 1995 års budgetproposition är det
            numera möjligt för mindre och medelstora högskolor att ansöka
            om att få inrätta professurer. I
          </note>
          <note xml:id="i-c58f38e0e52af660-0">
            propositionen anfördes att den forskningsmiljö som finns vid
            högskolan måste hålla erforderlig vetenskaplig nivå för att "professorsrättigheter"
            inom ett visst område skall kunna ges. Det ankommer enligt propositionen
            på Högskoleverket att göra denna bedömning.
          </note>
          <note xml:id="i-7edfce6ecc7649d3-0">
            Under Högskoleverkets första arbetsdag, den
          </note>
          <note xml:id="i-58fded08114773d9-0">
            3 juli 1995, inkom ansökningar från högskolorna i
          </note>
          <note xml:id="i-f025226537759e81-0">
            Kalmar, Karlstad, Växjö och Örebro om nära 40
          </note>
          <note xml:id="i-8f22d14cabee466c-0">
            professurer. Verket har tillsatt en beredningsgrupp bestående
            av fyra professorer under ordförandeskap av Madeleine Leijonhufvud,
            professor vid Stockholms universitet, för att granska de inkomna
            ansökningarna. Beredningen skall fastställa kriterier för beviljandet
            av professurer och skall enligt planerna fatta beslut i april
            månad 1996 om de ansökningar som kommit in. Först därefter kommer
            senare inkomna ansökningar att behandlas. Övriga mindre och medelstora
            högskolor har informerats om detta, och högskolorna har, med undantag
            av Mitthögskolan, därför väntat med sina ansökningar.
          </note>
          <note xml:id="i-3279f3e6b01a9d64-0">
            Till dags dato har emellertid endast en ansökan från Mitthögskolan
            kommit in till Högskoleverket.
          </note>
          <note xml:id="i-edfb94b304afa9c9-0">
            Denna ansökan är daterad den 18 oktober och gäller en professur
            i ämnet organisk kemi. Ingenting hindrar emellertid Mitthögskolan
            att komma in med fler ansökningar och få dessa prövade.
          </note>
          <note xml:id="i-fee65e2f76723ef4-0">
            Regeringens och riksdagens intentioner om att de mindre och medelstora
            högskolorna skall få möjlighet att inrätta professurer fullföljs
            alltså enligt planerna.
          </note>
          <note xml:id="i-7a8348f8ec290923-0">
            Anf. 21 ERIK ARTHUR EGERVÄRN (c)
          </note>
          <note xml:id="i-3c8c92e324df78f6-0">
            Herr talman! Jag ber att få tacka utbildningsministern för svaret.
            Jag noterar i svaret en positiv hållning till de små och medelstora
            högskolornas ambitioner att inrätta professorstjänster.
          </note>
          <note xml:id="i-03d20cb497a0c096-0">
            Utbildningsministerns svar leder dock fram till en följdfråga
            eller kanske snarare ett klarläggande. I
          </note>
          <note xml:id="i-ff4c08341b2a6dac-0">
            svaret hänvisas till den beredningsgrupp som skall fastställa
            kriterierna för forskningsmiljön och kvaliteten på forskningen
            för att professorstjänster skall inrättas. Följdfrågan blir då
            närmast: Är det den aktuella högskolans totala forskningsmiljö
            som skall prövas, eller är det forskningsmiljön inom det aktuella
            fakultets- eller ämnesområdet som skall prövas?
          </note>
          <note xml:id="i-a4e07620035115d2-0">
            Anf. 22 Utbildningsminister CARL
          </note>
          <note xml:id="i-7a65fb5b26bf0224-1">
            THAM (s)
          </note>
          <note xml:id="i-d62a7b067f0950c9-0">
            Herr talman! Enligt propositionen, som ju godkändes av riksdagen,
            bör det ankomma på Kanslersämbetet, numera Högskoleverket, att
            bedöma huruvida den forskningsmiljö som finns för högskolan håller
            en vetenskaplig nivå för att professorsrättighet inom ett visst
            område skall ges.
          </note>
          <note xml:id="i-f721351794977a26-0">
            Det måste nu ankomma på Högskoleverket att göra sin bedömning
            av vad detta innebär. Jag föreställer mig naturligtvis att man
            i första hand inriktar sig på de aktuella ämnena. Men det är klart
            att man måste ta viss hänsyn till resurser och forskningsmiljö
            också utanför dessa ämnen, t.ex. tillgång till informationsteknik,
            forskningsbibliotek och liknande. Jag föreställer mig att man
            inte uteslutande kan titta på det aktuella ämnet.
          </note>
          <note xml:id="i-0a690ee25469193d-0">
            Jag vill emellertid understryka att regeringen är mycket positiv
            till en utveckling av de fasta forskningsresurserna vid de mindre
            och medelstora högskolorna, och jag är övertygad om att prövningen
            kommer att ske med utgångspunkt från vetenskapliga kriterier och
            med inriktning på en positiv hantering av ärendena.
          </note>
          <note xml:id="i-7625cfc6914984f8-0">
            Anf. 23 ERIK ARTHUR EGERVÄRN (c)
          </note>
          <note xml:id="i-6821447fb1d8586e-0">
            Herr talman! Jag är glad över klarläggandet att detta huvudsakligen
            handlar om den totala forskningsmiljön vid den aktuella högskolan.
            Det får ju inte leda fram till någon moment 22-situation, som
            skulle kunna bli risken om man enbart ser till forskningsmiljön
            i ett aktuellt ämne. Hur skall man kunna ha en hög forskningskvalitet
            innan man har en professorstjänst i ett ämne? Det är ju just forskningskvaliteten
            som professorn skall vara en garant för.
          </note>
          <note xml:id="i-91996e5df8ddb3f0-0">
            Jag är som sagt tacksam för klarläggandet att utbildningsministern
            avser den aktuella högskolans totala miljö.
          </note>
          <note xml:id="i-4923b5f21097562d-0">
            Låt mig bara avslutningsvis konstatera att man vid
          </note>
          <note xml:id="i-8e57da4c98ccb9a8-0">
            Mitthögskolan har uttalade ambitioner att inrätta professorstjänster
            för nätverkspedagogik, cellulosateknik, systemvetenskap, informatik
            och regional utveckling m.m.
          </note>
          <note xml:id="i-dbaecccac0556a9b-0">
            Jag tackar utbildningsministern för de klarlägganden jag har
            fått och det positiva svaret.
          </note>
          <note xml:id="i-f8dd3fced9c59758-3">
            Överläggningen var härmed avslutad.
          </note>
          <note xml:id="i-603adf14d5386c9b-0">
            8 § Svar på fråga 1995/96:91 om kodressörer och djurhälsan
          </note>
          <note xml:id="i-c62fbc84cab765fd-0">
            Anf. 24 Jordbruksminister MARGARETA
          </note>
          <note xml:id="i-efd5a1e1f0370ace-0">
            WINBERG (s)
          </note>
          <note xml:id="i-1a7dc107ef266edf-0">
            Herr talman! Patrik Norinder har frågat mig om vilka åtgärder
            jag är beredd att vidta med anledning av en doktorsavhandling
            som visar att kodressörer har enbart positiva effekter för djurhälsan.
          </note>
          <note xml:id="i-ce8f5e1930c851a7-0">
            Patrik Norinder har två gånger tidigare ställt ungefär samma
            fråga om kodressörer till min företrädare
          </note>
          <note xml:id="i-c06d2d746cc1dfcb-0">
            Karl-Erik Olsson.
          </note>
          <note xml:id="i-fb56933340883970-0">
            Det är utan tvivel så att en rätt installerad och justerad kodressör
            bidrar till att hålla båsplatsen ren, och därmed bidrar den också
            till att minska förekomsten av klövsjukdomar, t.ex. klövröta.
            Det finns emellertid andra, mindre tekniska lösningar, som man
            kan använda sig av för att förbättra klövhälsan. Det finns dessutom
            nackdelar med kodressörer som inte uppväger deras fördelar. Därför
            är det enligt 15 § i djurskyddsförordningen förbjudet att använda
            dem.
          </note>
          <note xml:id="i-3482962cefc06832-0">
            Efter det att den här frågan senast besvarades, vilket skedde
            i januari 1994, har Jordbruksverket i oktober 1994 lagt fram en
            rapport om elektriska kodressörer. I Jordbruksverkets arbetsgrupp
            ingick, förutom personal från verket, forskare från Sveriges Lantbruksuniversitet
            och representanter för LRF och för djurskyddsföreningarna. En
            av forskarna som ingick i gruppen är den forskare vars avhandling
            Patrik
          </note>
          <note xml:id="i-c8c39e6b0595a6b4-0">
            Norinder hänvisar till. Jordbruksverkets arbetsgrupp förordar
            att man behåller djurskyddsförordningens förbudsbestämmelse. Enligt
            arbetsgruppen bör bristande hygien och/eller klövhälsoproblem
            i djurstallar i stället tillrättaläggas med andra åtgärder än
            med installation av elektriska kodressörer. Rapporten visar att
            problemen bör kunna lösas genom t.ex. gummimattor, riklig strö,
            regelbunden klövvård, båsavskiljare, individuellt justerbara forderbordsgrindar
            och anpassad utfodring.
          </note>
          <note xml:id="i-2df1115a071db9af-0">
            Det är ytterst tveksam om det från etisk synpunkt är försvarbart
            att använda el för att dressera djur så att de anpassar sig till
            vissa tekniska begränsningar. Vi bör i stället anpassa systemen
            till djurens biologiska förutsättningar. Från praktisk synpunkt
            är det också tveksamt om man kan förutsätta att kodressörer som
            en gång installerats på ett korrekt sätt förblir finjusterade
            i längden. Här finns uppenbara risker. Jag ämnar därför inte vidta
            någon åtgärd i anledning av den doktorsavhandling som Patrik Norinder
            hänvisar till.
          </note>
          <note xml:id="i-d64bfbb336038170-0">
            Anf. 25 PATRIK NORINDER (m)
          </note>
          <note xml:id="i-230a7c3ab747fec2-0">
            Herr talman! Jag vill överlämna en bild till jordbruksministern
            som täcker den doktorsavhandling som jag hänvisar till i min fråga.
            Det är en rätt skrämmande bild, och det är lätt att förstå att
            djuren lider med sådana klövar. Bilden visar alltså bl.a. en klöv
            som är fotograferad underifrån. Man kan lätt förstå hur svårt
            det här djuret måste ha det.
          </note>
          <note xml:id="i-8c0e453d92e9fb69-0">
            Det är riktigt att jag har ställt den här frågan tidigare två
            gånger. Det har jag gjort därför att vi har en lagstiftning som
            jag anser vara felaktig. Har vi en felaktig lagstiftning, skall
            vi naturligtvis ändra den.
          </note>
          <note xml:id="i-52819883390677a5-0">
            Att vi har en sådan lagstiftning kan bero på att det inte fanns
            tillräckligt med forskning eller på andra skäl.
          </note>
          <note xml:id="i-bd576a0a0ca47593-0">
            Men i dag finns det vetenskapliga belägg för att vi bör ändra
            lagen i det här hänseendet, anser jag.
          </note>
          <note xml:id="i-815d4fe95f472ab3-0">
            Jordbruksministern tar upp en del frågor. Hon säger att en rätt
            installerad och justerad kodressör bidrar till djurhälsan. Men
            jordbruksministern säger också att det finns nackdelar. Jag kan
            inte riktigt se vilka nackdelarna är förutom de etiska synpunkterna.
            Jordbruksministern motiverar det hela med att det inte är försvarbart
            att använda el för att dressera djur. Det kan man ju tycka, men
            nu används det sedan tidigare el. Nästan alla djurägare som har
            nötkreatur och även svin använder sig av elstängsel. Den lilla
            del el som används för kodressörer är mycket mindre än den el
            som redan används.
          </note>
          <note xml:id="i-be1eccff32685439-0">
            Jordbruksministern tar också upp att det är tveksamt om installationen
            görs på korrekt sätt och om kodressören blir finjusterad i längden.
            Detta är mycket enkelt att klara av då veterinärer och kontrollassistenter
            besöker ladugårdarna nästan varje vecka.
          </note>
          <note xml:id="i-92e925c2ddfe26d3-0">
            Anf. 26 Jordbruksminister MARGARETA
          </note>
          <note xml:id="i-efd5a1e1f0370ace-1">
            WINBERG (s)
          </note>
          <note xml:id="i-0423b118393619fe-0">
            Herr talman! Patrik Norinder hävdar att det finns vetenskapliga
            belägg som styrker hans åsikt i frågan.
          </note>
          <note xml:id="i-24ffe0d07b31d3a6-0">
            Om jag förstår saken rätt skulle dessa belägg ha framkommit på
            senare tid, eftersom det nu skulle vara dags för en förändring.
            Jag förstår också att denna doktorsavhandling skulle utgöra ett
            led i denna förändrade syn.
          </note>
          <note xml:id="i-616efd8fe911481e-0">
            Men jag vill bara påpeka att det egentligen inte har framkommit
            någonting nytt i sak i och med doktorsavhandlingen. En av de artiklar
            som ingår i den och som jag antar att Patrik Norinder hänvisar
            till fanns publicerad redan tidigare, dvs. när den tidigare borgerliga
            regeringen tog ställning. Min företrädare
          </note>
          <note xml:id="i-e8e0ccc5197bc4d5-0">
            Karl-Erik Olsson hade då samma uppfattning som jag.
          </note>
          <note xml:id="i-c0d5860aa215c9b0-0">
            Artikeln, som är från 1992, publicerades i Jordbruksverkets utredning
            Elektriska kodressörer, som redovisades för ungefär ett år sedan.
          </note>
          <note xml:id="i-1499d30169b61403-0">
            Jag vill också påpeka att den person, Krister
          </note>
          <note xml:id="i-0a48b36fc0f27bb9-0">
            Bergsten, som har gjort denna doktorsavhandling satt också med
            i arbetsgruppen, som jag tidigare sade.
          </note>
          <note xml:id="i-747fbe49477ca001-0">
            Han har varit med om att rekommendera den hållning som djurskyddslagen
            nu ger uttryck för. Jag förstår alltså inte vad det är för nytt
            i sak som har framkommit. Men det vore intressant att höra det.
          </note>
          <note xml:id="i-6ed2edf106e82475-0">
            Anf. 27 PATRIK NORINDER (m)
          </note>
          <note xml:id="i-2a7600e40228ca72-0">
            Herr talman! Vad som är nytt i sak är naturligtvis den vetenskapliga
            bevisningen. Digniteten på den undersökning som har gjorts har
            höjts. Den har upphöjts till en vetenskaplig avhandling. Opponenter
            har haft möjligheter att framlägga sina synpunkter. Inga felaktigheter
            har framkommit i de undersökningar som är gjorda.
          </note>
          <note xml:id="i-55025ec18ecbb210-0">
            Jag har litet svårt att förstå statsrådets synpunkt här. Bägge
            två tycker vi väl att vi skall ha så hög djurhälsa som möjligt
            i Sverige. Där kan vi inte skilja oss åt.
          </note>
          <note xml:id="i-165d01c0bf86b4e5-0">
            Statsrådet har profilerat sig i djurhälsofrågor ute på kontinenten.
            Då vore det väl konstigt om vi i Sverige inte skulle kunna ha
            bra djurhälsa och utnyttja de möjligheter som finns. Här finns
            ett hjälpmedel som vetenskapligt bevisat inte har några negativa
            effekter på djuren. Det enda som statsrådet anför är en etisk
            synpunkt, och jag tycker inte att det räcker. Här har vi ett djurlidande
            som på ett enkelt sätt går att åtgärda.
          </note>
          <note xml:id="i-a0e7685b9e51d7b2-0">
            Anf. 28 Jordbruksminister MARGARETA
          </note>
          <note xml:id="i-efd5a1e1f0370ace-2">
            WINBERG (s)
          </note>
          <note xml:id="i-98a419b139c2d315-0">
            Herr talman! Jag tycker att Patrik Norinder litet grand negligerar
            den etiska aspekten. Jag är fullständigt övertygad om att den
            dimensionen på djuromsorg, men också på andra politikområden,
            kommer att bli allt starkare. Människor kommer att bli mer och
            mer intresserade av att framhålla just den etiska aspekten. Detta
            är någonting som inte har diskuterats eller som har funnits med
            i beslutsfattandet tidigare åtminstone på det här området.
          </note>
          <note xml:id="i-b4c162133d104ff3-0">
            Patrik Norinder säger vidare att det bara finns fördelar. Ja,
            fördelarna är ju att korna blir renare och att risken för olika
            typer av klövsjukdomar minskar. Det säger en del medan andra hävdar
            att man inte kan se någon skillnad. Vissa hävdar att dressörer
            ger försämrad djurhälsa och försämrad fruktsamhet. Andra säger
            att korna förblir opåverkade eller att de t.o.m. får en förbättrad
            djurhälsa. Det är klart att inom vetenskapen
          </note>
          <note xml:id="i-c458f12e057326a9-0">
            - det ligger så att säga i vetenskapens natur - finns det hela
            tiden motsättningar. Och det är vår uppgift att fatta ett politiskt
            beslut.
          </note>
          <note xml:id="i-1d0bc9568beeccac-0">
            Anf. 29 PATRIK NORINDER (m)
          </note>
          <note xml:id="i-37c826ba1b229d54-0">
            Herr talman! Det är helt rätt, statsrådet, att vi skall fatta
            beslut på vetenskapliga grunder. Men i den här avhandlingen finns
            det ingenting motsägande. Kan statsrådet hitta någonting som är
            felaktigt i avhandlingen? Där är det vetenskapligt belagt att
            kodressörer har enbart positiva effekter på djurhälsan. Då har
            jag mycket svårt att förstå varför.
          </note>
          <note xml:id="i-4ae7f86502700f37-0">
            Jag vill inte binda mig för att man skall använda el till kodressörerna.
            Jag är övertygad om att man kan hitta andra lösningar som har
            ungefär samma funktion. Jag vill då fråga statsrådet om hon är
            villig att medverka till att försöka att hitta andra lösningar
            med samma funktion. Det tror jag att man kan forska fram.
          </note>
          <note xml:id="i-4c442bab572ab8b3-0">
            Detta är betydelsefullt för djurhälsan. Jag vill inte ge mig
            på den punkten. Och jag vore tacksam om jordbruksministern ville
            hjälpa mig att öka djurhälsan med de hjälpmedel som finns tillgängliga.
          </note>
          <note xml:id="i-29f66e024bd71897-0">
            Anf. 30 Jordbruksminister MARGARETA
          </note>
          <note xml:id="i-efd5a1e1f0370ace-3">
            WINBERG (s)
          </note>
          <note xml:id="i-1b67f23ef1faac6f-0">
            Herr talman! Ja, det skall jag gärna göra. Jag trodde att dessa
            hjälpmedel var kända för Patrik Norinder som ju själv är jordbrukare.
          </note>
          <note xml:id="i-181a2ebd1755352a-0">
            Det handlar om att ha en intensivare renhållning, om att ha en
            intensivare klövövervakning med regelbunden klövvård, om att ha
            gummimattor under korna, om att lägga rikligt med strö på golvet,
            om att undvika cementgolv, om att använda båsavskiljare och om
            - som Krister Bergsten rekommenderar - att ge korna fotbad.
          </note>
          <note xml:id="i-e6ee030f41bd7b02-0">
            Anf. 31 PATRIK NORINDER (m)
          </note>
          <note xml:id="i-96101912ed886be9-0">
            Herr talman! Nu börjar vi komma in på teknikaliteter. Det kan
            bli litet svårt att varje dag fotbada hundra kor som är uppbundna.
          </note>
          <note xml:id="i-442d34a3d7ae11df-0">
            De saker som jordbruksministern nu räknade upp känner varenda
            jordbrukare till. Men det hjälper inte.
          </note>
          <note xml:id="i-0177df597ac7c7ac-0">
            Det finns ändå svårigheter med fotklövarna, särskilt då på uppbunda
            djur. Eftersom detta hjälpmedel existerar, finns det ingen anledning
            att inte använda det.
          </note>
          <note xml:id="i-f212fc2e010f9bd2-0">
            Jag vädjar till jordbruksministern att tänka om i det här fallet
            och försöka hjälpa till att hitta en lösning så att det blir en
            bättre djurhälsa och klövhälsa.
          </note>
          <note xml:id="i-69fee86135053c94-0">
            Anf. 32 Jordbruksminister MARGARETA
          </note>
          <note xml:id="i-efd5a1e1f0370ace-4">
            WINBERG (s)
          </note>
          <note xml:id="i-9649bfa910d9ab6c-0">
            Herr talman! Patrik Norinder säger att varenda bonde använder
            dessa metoder. Om varenda bonde gjorde det, skulle vi inte ha
            det här problemet med klövarna.
          </note>
          <note xml:id="i-a1208d399352c122-0">
            Men problemet är ju att bönderna inte använder dessa metoder
            och att det är mycket enklare, billigare och effektivare att använda
            denna elsak. Men jag kommer inte att ändra mig på den här punkten,
            och för min del är denna debatt slut.
          </note>
          <note xml:id="i-4de05b31f3416f0c-0">
            Andre vice talmannen medgav ytterligare ett inlägg.
          </note>
          <note xml:id="i-f9604efffa659a27-0">
            Anf. 33 PATRIK NORINDER (m)
          </note>
          <note xml:id="i-1a53f82445c5779a-0">
            Herr talman! Det är en rätt allvarlig anklagelse mot jordbrukarna,
            att de inte sköter sina djur. Den debatten kan vi gärna ta en
            annan gång. Tack så mycket, jordbruksministern.
          </note>
          <note xml:id="i-f8dd3fced9c59758-4">
            Överläggningen var härmed avslutad.
          </note>
          <note xml:id="i-0cb43e4d9d040705-0">
            9 § Svar på fråga 1995/96:82 om FN:s barnkonvention
          </note>
          <note xml:id="i-11a087987fb0a4dd-0">
            Anf. 34 Statsrådet ANNA HEDBORG (s)
          </note>
          <note xml:id="i-2a098d229a4f3f8c-0">
            Herr talman! Ulla Hoffmann har frågat statsministern om regeringen
            har för avsikt att inkorporera hela, eller delar av, barnkonventionen
            i svensk lag. Frågan har överlämnats till mig.
          </note>
          <note xml:id="i-7975256bb8a7ab66-0">
            FN:s konvention om barnets rättigheter är ett viktigt instrument
            för att förbättra barnens situation i världen. Sverige har aktivt
            verkat för dess tillkomst, och vi tillhörde de första länderna
            som ratificerade den.
          </note>
          <note xml:id="i-c90121674874647c-0">
            Genom ratificeringen har Sverige iklätt sig en folkrättslig förpliktelse
            att följa konventionens bestämmelser. Därmed har vi åtagit oss
            att garantera dessa rättigheter för alla barn och ungdomar i vårt
            eget land. Det innebär - enkelt uttryckt - att även om konventionen
            inte har ställning av svensk lag så skall domstolar och myndigheter
            redan i dag kontrollera att beslut de fattar som berör barn och
            unga inte skall stå i strid med konventionen.
          </note>
          <note xml:id="i-b429bc6e54a16e10-0">
            I propositionen (1989/90:107) om konventionens ratificering gjordes
            en genomgång av konventionens artiklar och motsvarande svenska
            förhållanden. Det konstaterades att tillträdet till konventionen
            inte föranledde några ändringar i gällande lagstiftning.
          </note>
          <note xml:id="i-67d6ce45ab9c9211-0">
            Frågan om att ge de internationella konventionerna på området
            för mänskliga rättigheter ställning av svensk lag behandlades
            i samband med införlivandet av den europeiska konventionen om
            de mänskliga rättigheterna.
          </note>
          <note xml:id="i-52592e8d2cd20fe2-0">
            Europakonventionen ansågs då ha en sådan särställning - bl.a.
            genom sitt preciserade innehåll - att den till skillnad mot övriga
            konventioner direkt kunde införlivas med svensk rätt. Detta har
            emellertid skett så nyligen att vi ännu inte har några verkliga
            erfarenheter av hur en sådan åtgärd verkar.
          </note>
          <note xml:id="i-ab5f50312923a29a-0">
            Mot bakgrund av detta tycker jag att det är bra att frågan om
            formerna för ett införlivande av FN:s konvention om barnens rättigheter
            i det svenska lagsystemet nu prövas i riksdagen av socialutskottet
            och konstitutionsutskottet.
          </note>
          <note xml:id="i-7b0daccbc6c1e5d8-0">
            Jag delar självfallet Ulla Hoffmanns positiva syn på barnkonventionen.
            Det viktigaste är nu att fortsätta arbetet med att sprida kunskap
            om konventionen, att få människor att bli medvetna om den och
            att få dess anda att sprida sig till alla dem som har inflytande
            över barns och ungdomars vardag. Detta bör ske oavsett hur konventionen
            hanteras rent juridiskt.
          </note>
          <note xml:id="i-a19eec317556cf1c-0">
            Socialdepartementet planerar att, i arbetet med att nationellt
            följa upp FN:s sociala toppmöte, anordna en konferens våren 1996
            för kommunala företrädare.
          </note>
          <note xml:id="i-fd0d4f6080702ce0-0">
            Vid den konferensen skall vi också ta upp andra åtaganden vi
            har gjort inom FN:s ram, t.ex. barnkonventionen.
          </note>
          <note xml:id="i-07f6e23f3c6e40ef-0">
            Till budgetpropositionen 1996 förbereder regeringen en barnbilaga,
            vilket också skall ses som en ambition att sätta barnen i centrum
            i konventionens anda.
          </note>
          <note xml:id="i-abb191a9d19d352a-0">
            Anf. 35 ULLA HOFFMANN (v)
          </note>
          <note xml:id="i-9d89cda38d428f61-0">
            Herr talman! Jag tackar statsrådet Hedborg för svaret. Sverige
            ratificerade FN:s barnkonvention
          </note>
          <note xml:id="i-ba7eef8ac41784f5-0">
            1990. En granskning gjordes där man fann att den svenska lagstiftningen
            helt och hållet var i överensstämmelse med barnkonventionen och
            att inga ändringar därmed måste göras.
          </note>
          <note xml:id="i-2bf41355f6c70ef8-0">
            Under årens lopp har man dock funnit att det är nödvändigt att
            göra förändringar. Exempelvis ser lagutskottet nu över barnens
            rätt att komma till tals och den flyktingpolitiska kommittén föreslår
            ändringar i utlänningslagen, bl.a. en höjning av åldersgränsen
            från 16 till 18 år. Man vill också lagreglera barns rätt att yttra
            sig i asylärenden. Dessa förändringar föreslås därför att man
            har upptäckt att svensk lagstiftning inte stämmer med barnkonventionen.
          </note>
          <note xml:id="i-1a95a7764aadd4ef-0">
            Jag tror att vi även framöver kommer att upptäcka fel och brister
            som leder till att riksdagen blir tvingad att utreda frågorna
            innan en lagändring kommer till stånd. Detta tar mycket lång tid,
            och under tiden far barn illa.
          </note>
          <note xml:id="i-343e360a3874ebf8-0">
            Statsrådet säger att domstolar och myndigheter skall kontrollera
            att deras beslut inte står i strid med konventionen. Om det vore
            så skulle lagstiftningen egentligen inte behöva ändras. Men så
            är det ju faktiskt inte. I stället genomför vi transformeringar
            vi -
          </note>
          <note xml:id="i-db45192f2054df31-0">
            det är det vi gör nu genom att reparera lagarna. Vi märker att
            det läcker någonstans och så sätter vi på ett plåster.
          </note>
          <note xml:id="i-ccaa79709e611698-0">
            Vänsterpartiet har som enda parti länge motionerat om att barnkonventionen
            skall inkorporeras i vår lagstiftning. Riksdagen behöver endast
            anta en lag som består av fyra ord: Barnkonventionen är svensk
            lag. Så har vi gjort med Europeiska konventionen om mänskliga
            rättigheter - även det efter ett mångårigt motionerande från Vänsterpartiet.
          </note>
          <note xml:id="i-f2c5eaf8cdd83d1c-0">
            I början av 1993 framförde Committé on the
          </note>
          <note xml:id="i-2c807d013013ecec-0">
            Rights of the Child kritik mot Sverige, och i sin rapport föreslår
            man att Sverige skall inkorporera konventionen. Nästa utvärdering
            kommer under 1997.
          </note>
          <note xml:id="i-c08737d934c93295-0">
            Thomas Hammarberg har varnat för att Sverige, bl.a.
          </note>
          <note xml:id="i-cd946de578937605-0">
            genom Utlänningsnämndens beslut i utlänningsärenden, kommer att
            bli prickat då också.
          </note>
          <note xml:id="i-03f03350f09c56be-0">
            Det vore därför lämpligt om Sverige inkorporerar konventionen
            innan dess.
          </note>
          <note xml:id="i-973a31d890fa6224-0">
            Anf. 36 Statsrådet ANNA HEDBORG (s)
          </note>
          <note xml:id="i-c99ae83d84073670-0">
            Herr talman! Som Ulla Hoffmann säger funderar man på vissa områden
            kring frågorna om hur vi vill att lagstiftningen med hänsyn till
            barnen skall se ut, även om lagstiftningen i och för sig inte
            direkt står i strid med barnkonventionen.
          </note>
          <note xml:id="i-d0d105cd617a1650-0">
            Den flyktingpolitiska kommittén utreder nu en av frågorna, och
            slutbetänkandet kommer ganska snart.
          </note>
          <note xml:id="i-332e86f454f0e75f-0">
            Enligt vad som framgår av vad kommittén tidigare har sagt i sitt
            principbetänkande verkar det som att man kommer att föreslå att
            utlänningslagstiftningen skall äga företräde, men att tillfälliga
            uppehållstillstånd skall kunna ges när det är viktigt att vård
            inte avbryts.
          </note>
          <note xml:id="i-55f56b994962942d-0">
            På så sätt konkretiseras på ett område hur vi anser att vi bör
            förhålla oss i förhållande till barnen och till barnkonventionens
            anda. Inkorporerandet av själva konventionen i vår lagstiftning
            är en fråga om huruvida det är så vi vill att konventionerna skall
            hanteras eller om vi vill att de skall gälla ändå, vilket annars
            är fallet. Det är ju inte fråga om annat än att barnkonventionen
            är ett mycket viktigt rättesnöre i den svenska rättstillämpningen.
          </note>
          <note xml:id="i-6e21535d5dad7ba9-0">
            Anf. 37 ULLA HOFFMANN (v)
          </note>
          <note xml:id="i-a93e6f4b4e98a508-0">
            Herr talman! Jag delar statsrådets uppfattning om vikten av barnkonventionen,
            och det är därför jag har ställt frågan. Jag önskar att det var
            så att domstolar och myndigheter verkligen i besluten talade om
            varför beslutet har fattats. Det finns förstås en orsak till att
            jag ställer frågan just nu, och det är med anledning av en del
            ärenden som nu ligger hos Utlänningsnämnden.
          </note>
          <note xml:id="i-c626aa71bb598c25-0">
            Jag skall senare diskutera en fråga också med statsrådet Leif
            Blomberg.
          </note>
          <note xml:id="i-81da56434913aa6e-0">
            Frågan om hur barnkonventionen skall inkorporeras i lagstiftningen
            är märklig med tanke på att vi numera är med i EU. Där har vi
            ju antagit hyllmeter efter hyllmeter med lagstiftning utan att
            jag tror att alla egentligen vet vad denna lagstiftning innebär.
          </note>
          <note xml:id="i-699ee24232b22268-0">
            Anf. 38 Statsrådet ANNA HEDBORG (s)
          </note>
          <note xml:id="i-cc5083cc890f01fd-0">
            Herr talman! Jag menar ändå att det allra viktigaste med barnkonventionen
            är att vi alla, i alla de sammanhang vi har att agera, agerar
            i dess anda. Det är ju ändå en tämligen allmänt hållen principiell
            konvention. Det som sker är faktiskt det som sist och slutligen
            avgör hur väl vi i praktiken inkorporerar barnkonventionen i vårt
            samhälle.
          </note>
          <note xml:id="i-38f0c59cd1107587-0">
            Jag vill peka på ett i mitt tycke intressant exempel på hur man
            kan arbeta i barnkonventionens anda.
          </note>
          <note xml:id="i-8e361533b6776fde-0">
            Regeringen tänker göra en barnbilaga till statsbudgeten. I Sollefteå
            kommun har man redan gjort en bilaga av den typen. Alla nämnder
            har fått tala om vad de gör för barnen, och sedan har man gjort
            en särskild barnbilaga. Det är arbete för medvetandegörande i
            konventionens anda, menar jag.
          </note>
          <note xml:id="i-bc4c34d1de6fd302-0">
            Anf. 39 ULLA HOFFMANN (v)
          </note>
          <note xml:id="i-3c8131eec660f187-0">
            Herr talman! Jag delar statsrådets uppfattning. Jag tycker att
            det är jättebra att vi förväntar oss att alla skall agera i barnkonventionens
            anda. Men faktum kvarstår: Det är inte riktigt så enkelt att det
            räcker med att medborgarna i Sverige agerar. Vi har domstolar
            och myndigheter som enligt statsrådet skall kontrollera att de
            beslut som fattas inte står i strid med konventionen. Jag önskar
            att det vore på det sättet, men vi får fortsätta att arbeta för
            det. Jag hoppas också att Sverige slipper några prickar vid nästa
            utvärdering av barnkonventionen.
          </note>
          <note xml:id="i-f8dd3fced9c59758-5">
            Överläggningen var härmed avslutad.
          </note>
          <note xml:id="i-44a2f0b917081221-0">
            10 § Svar på fråga 1995/96:99 om nedsatt sjukpenning
          </note>
          <note xml:id="i-3e7ff23b513df48e-0">
            Anf. 40 Statsrådet ANNA HEDBORG (s)
          </note>
          <note xml:id="i-59f4c12ded0f4039-0">
            Herr talman! Laila Bjurling har frågat socialministern om regeringen
            avser att ändra sjukpenningsrespektive förtidspensionsreglerna
            så att förmågan att sköta en del av hushållsarbetet inte påverkar
            rätten till sjukpenning och förtidspension. Arbetet inom regeringen
            är så fördelat att det är jag som skall svara på frågan.
          </note>
          <note xml:id="i-5e93794a056ee850-0">
            Avgörande för om rätt till sjukpenning respektive förtidspension
            föreligger är den försäkrades arbetsförmåga. Rätt till hel förmån
            förutsätter att ingen restarbetsförmåga finns. I princip bedöms
            oavlönat arbete inte på något annat sätt än avlönat arbete. Detta
            gäller ideellt arbete liksom hushållsarbete i hemmet i skälig
            omfattning. Det är naturligtvis inte avsikten att män och kvinnor
            skall behandlas olika vid tillämpningen av dessa regler.
          </note>
          <note xml:id="i-52dce93af5635266-0">
            Riksförsäkringsverket har i en rapport till regeringen meddelat
            att tolkningen av hur hushållsarbete i hemmet skall påverka bedömningen
            av arbetsförmågan i vissa fall skiljer mellan olika länsrätter.
            Inget ärende har emellertid ännu nått högsta instans. Riksförsäkringsverket
            följer kontinuerligt de domar som avkunnas i lägre instanser i
            avsikt att föra de ärenden vidare som kan skapa klarhet i rättstillämpningen.
            Regeringen kommer noga att följa utvecklingen av praxis.
          </note>
          <note xml:id="i-8e99393d1516d037-0">
            Anf. 41 LAILA BJURLING (s)
          </note>
          <note xml:id="i-36880f2cadc1ef63-0">
            Herr talman! Tack så mycket för svaret på de här frågorna, statsrådet.
            Jag ber om ursäkt för att jag riktat dem fel. Jag hade inte fördelningen
            mellan socialministern och statsrådet riktigt klar för mig.
          </note>
          <note xml:id="i-e907a7130050f2a7-0">
            Vi är överens om att det skall vara litet tuffare bedömning nu
            för tiden. Vi har stramat upp den litet grand. Det skall vara
            de medicinska bedömningarna som avgör om man blir förtidspensionär
            eller inte, det skall inte längre vara sociala skäl eller arbetsmarknadsskäl.
          </note>
          <note xml:id="i-ee542e6a609919bb-0">
            Men det som skrämmer mig litet grand i de signaler jag får är
            att man går till överdrift åt andra hållet, så att det bedöms
            som att man har en restarbetsförmåga, som det så byråkratiskt
            heter, om man kan sköta vissa delar av sitt hushållsarbete. Det
            låter litet konstigt, tycker jag, om man som förtidspensionär
            inte skall kunna laga sin mat och eventuellt diska, för det är
            väl ändå rätt vanligt att man gör det. Hur ser statsrådet på det?
          </note>
          <note xml:id="i-f1749c1033afe76b-0">
            Anf. 42 Statsrådet ANNA HEDBORG (s)
          </note>
          <note xml:id="i-693bd7aadb8dd8a4-0">
            Herr talman! Jag håller helt med om att restarbetsförmåga inte
            är något vidare uttryck. Jag hoppas att vi kan hitta ett bättre
            sätt att resonera om de här tingen, som ju är besvärliga. Det
            vi gör nu är, just som Laila
          </note>
          <note xml:id="i-da13d729d59466ec-0">
            Bjurling säger, att vi stramar åt bedömningen i den meningen
            att sjukdom måste vara sjukdom. Arbetsförmågan bedömer man sedan
            för sig.
          </note>
          <note xml:id="i-7216fb884a57f7dd-0">
            Det som jag kan känna mig särskilt oroad av när det gäller Laila
            Bjurlings fråga är om det är sant att man behandlar män och kvinnor
            olika. Det vore i så fall ett synnerligen märkligt sätt att tillämpa
            lagstiftningen på. Det kan jag lova, att på den punkten kommer
            jag att visa ett alldeles särskilt intresse.
          </note>
          <note xml:id="i-86508d168d4ea52e-0">
            Anf. 43 LAILA BJURLING (s)
          </note>
          <note xml:id="i-4bb39f358d7c9356-0">
            Herr talman! Det tackar vi alldeles särskilt för.
          </note>
          <note xml:id="i-69dc7d5911bcf48e-0">
            Jag kan inte svära på att det är sant. Men det har upplevts så.
            Både i Sörmland och i södra Älvsborg är det kvinnor som utsätts
            för frågan om de möjligtvis kan sköta litet hushållsarbete. Kan
            de det har handläggaren i sin nit tyckt att de har litet restarbetsförmåga
            kvar.
          </note>
          <note xml:id="i-b23f49fa825977b6-0">
            Det kan tänkas att det är någon man som har blivit tillfrågad
            också, men enligt de rapporter jag har fått är det ingen som frågar
            en man om han kan diska när det är tal om att han skall förtidspensioneras.
          </note>
          <note xml:id="i-fd0dda11789dcd61-0">
            Anf. 44 Statsrådet ANNA HEDBORG (s)
          </note>
          <note xml:id="i-6decefa8dc81b758-0">
            Herr talman! Jag skulle bara på den här punkten vilja säga att
            när man talar om att det finns bevisad arbetsförmåga i hushållsarbete
            kvar, handlar det naturligtvis inte om att kunna laga litet mat
            och diska, utan det handlar i så fall om en betydligt större insats
            i hemmet. Det kan t.ex. handla om att man sköter flera barn.
          </note>
          <note xml:id="i-a2847344d0f1b477-0">
            Den som jag uppfattar som den allra viktigaste delen i den här
            frågeställningen, om män och kvinnor behandlas lika, skall vi
            fortsätta att följa.
          </note>
          <note xml:id="i-e1fc7284e7def90c-0">
            Anf. 45 LAILA BJURLING (s)
          </note>
          <note xml:id="i-0cb1766701a18cba-0">
            Herr talman! Det gläder mig att regeringen kommer att följa den
            här utvecklingen. Det är litet oroväckande om restarbetsförmågan
            bedöms olika vid olika länsrätter. Man borde rimligtvis över hela
            Sverige bedömas så rättvist som det någonsin är möjligt, oavsett
            om det gäller man eller kvinna. Men det tycks statsrådet och jag
            vara överens om.
          </note>
          <note xml:id="i-f8dd3fced9c59758-6">
            Överläggningen var härmed avslutad.
          </note>
          <note xml:id="i-a06ba564f01106bf-0">
            11 § Svar på fråga 1995/96:100 om folkpension för gifta pensionärer
          </note>
          <note xml:id="i-1594cc4cbe2b2bdd-0">
            Anf. 46 Statsrådet ANNA HEDBORG (s)
          </note>
          <note xml:id="i-82e66f0466108c11-0">
            Herr talman! Laila Bjurling har frågat socialministern om regeringen
            avser att ändra reglerna för folkpension så att gifta och sammanboende
            behandlas lika. Arbetet inom regeringen är så fördelat att det
            är jag som skall svara på frågan.
          </note>
          <note xml:id="i-26fa09cc8af6baa5-0">
            Med nuvarande regler för folkpension får en gift pensionär högre
            folkpension om maken inte har folkpension. Med de nya reglerna
            tas denna särregel bort, och folkpensionen till gift pensionär
            kommer då att vara lika stor oberoende av om maken har pension
            eller inte. Storleken på pensionen kommer alltså i ökad utsträckning
            att styras av civilståndet.
          </note>
          <note xml:id="i-dbee9dfff47ae244-0">
            Även med nuvarande regler finns emellertid kopplingen till civilståndet.
            Två gifta pensionärer har alltid fått lägre folkpension än vad
            två sammanboende pensionärer har kunnat få.
          </note>
          <note xml:id="i-95358149b90d8488-0">
            Laila Bjurling säger att detta kan få till följd att gifta par
            skiljer sig, men fortsätter att sammanbo med varandra, och på
            det sättet får de den högre folkpension som gäller för ogifta
            pensionärer. Visserligen är huvudregeln den, att det är civilståndet
            som styr pensionens storlek, men för att förhindra att systemet
            utnyttjas på detta sätt finns det sedan gammalt ett undantag.
            Enligt lagen om allmän försäkring skall nämligen även två sammanboende
            räknas som gifta i pensionshänseende om de tidigare har varit
            gifta med varandra eller om de har eller har haft barn med varandra.
            Detta gäller givetvis även med de nya regler som träder i kraft
            den 1 januari 1996.
          </note>
          <note xml:id="i-e1d03e9f2d2dea44-0">
            Det är alltså inte så att ett gift par kan höja sin pension enbart
            genom att ta ut skilsmässa. För att få pension som ogifta måste
            de flytta ifrån varandra och därmed dra på sig de extra kostnader
            som motiverar högre pension för ogift än för gift pensionär.
          </note>
          <note xml:id="i-289b4b9fbc88ac3e-0">
            Anf. 47 LAILA BJURLING (s)
          </note>
          <note xml:id="i-0b53a1626ceae4f0-0">
            Herr talman! Återigen får jag börja med att tacka för svaret
            och en gång till be om ursäkt för att frågan var felriktad.
          </note>
          <note xml:id="i-aa1d3537664aee3f-0">
            Den lagstiftning som vi pratar om är en gammal lagstiftning som
            riksdagen nu har ändrat på. Den byggde på att mannen var ensamförsörjare
            i familjen.
          </note>
          <note xml:id="i-cbfce1cccbe11afe-0">
            Han kanske var några år äldre än kvinnan så att han gick i pension
            litet tidigare, och om kvinnan var hemmafru utan inkomster skulle
            han ha litet högre pension. Det var väl bra på den tiden. Men
            den tiden är ju förbi.
          </note>
          <note xml:id="i-5da9f15f1659d8b1-0">
            Under den diskussion som förts i samband med att vi har ändrat
            på lagstiftningen, så att en gift pensionär betraktas som en gift
            pensionär oavsett makens/makans tillstånd, har det i massmedierna
            framkommit att det är möjligt att skilja sig och fortsätta att
            bo ihop. Det gläder mig att det var fel uppgifter som har förekommit
            i den diskussionen. Det är naturligtvis missvisande att det skall
            gå till på det sättet. Jag har också fått en hel del telefonsamtal
            där människor har sagt: Jaha, nu får vi skilja oss men bo ihop
            i alla fall, för det har det stått i tidningen att man kan göra.
          </note>
          <note xml:id="i-14d2539ceaa314f3-0">
            Det är klart att det är sammanboendeförhållandet och de delade
            gemensamma utgifterna som skall avgöra om man skall räknas som
            ensamstående eller inte. Men såvitt jag förstår är det inte om
            man bor ihop eller inte som är huvudsaken, och det har det inte
            heller varit i den gamla lagstiftningen, utan det är om man bor
            ihop under vissa förhållanden, dvs. om man har varit gift, är
            gift, har eller har haft gemensamma barn.
          </note>
          <note xml:id="i-e23acc53163bb708-0">
            Det jag undrar är: Har statsrådet några funderingar på att se
            över sambobegreppet över huvud taget?
          </note>
          <note xml:id="i-77e425eb88c4b274-0">
            Anf. 48 Statsrådet ANNA HEDBORG (s)
          </note>
          <note xml:id="i-ab2417c1132c0157-0">
            Herr talman! Det Laila Bjurling nu pekar på som någonting som
            är ganska komplicerat när det gäller pensionärer är att det faktiska
            civilståndet spelar så stor roll för vilken pension man får. Om
            man fick önska skulle gifta och ogifta egentligen behandlas lika.
            Det är den metod som fungerar i alla väder.
          </note>
          <note xml:id="i-9ae8d0d870e1b92c-0">
            Nu är de ogifta pensionärerna ofta också de som har de allra
            lägsta pensionerna, och det är orimligt att tänka sig att man
            skulle sänka pensionen för dem som är ensamma, ofta äldre änkor.
            Det är i dessa penningknappa tider också alldeles omöjligt att
            tänka sig att man skulle höja gifta pensionärers folkpension till
            samma nivå som de ogiftas. För ögonblicket finns det inga planer
            i den vägen, även om det i och för sig skulle vara det mest eleganta
            systemet, som skulle framstå som rättvist för alla.
          </note>
          <note xml:id="i-fb1e6a756262aaaf-0">
            Anf. 49 LAILA BJURLING (s)
          </note>
          <note xml:id="i-4fc84d942e5ca786-0">
            Herr talman! Jag kan nog se att det är en viss rättvisa i att
            man har olika pensioner om man faktiskt är ensamstående eller
            om man är två som delar på sina hushållskostnader. Trots allt
            är det billigare att vara två som delar på sina kostnader, sett
            just utifrån att man har en hushållsgemenskap. Men nu pratar vi
            bara om folkpensionsdelen, inte om den del som man har tjänat
            in genom sitt arbete.
          </note>
          <note xml:id="i-253ff5a6a4757436-0">
            Inom vissa delar av socialförsäkringssystemet räknas i dag två
            vuxna människor som inte har gemensamma barn som två ensamstående
            och får två pensioner för ensamstående fast de rimligtvis borde
            ha delade inkomster och delade utgifter. Men inom andra delar
            av systemet räknas man som sammanboende.
          </note>
          <note xml:id="i-6ea1426b4086f0b5-0">
            Det där tycker jag är litet oredigt.
          </note>
          <note xml:id="i-dfa79af1383b7840-0">
            Anf. 50 Statsrådet ANNA HEDBORG (s)
          </note>
          <note xml:id="i-c199b6930829b858-0">
            Herr talman! Det kan finnas skäl att titta på den här frågan
            också. Dock vet vi att det är mycket svårt att sist och slutligen
            vara säker på att människor inte sammanbor ändå, om de flyttar
            ihop på gamla dar och väljer att "leva i synd". Det ger onekligen,
            med dagens system, betydligt högre pension.
          </note>
          <note xml:id="i-6e871cda47640e0e-0">
            Men det är också ett väldigt knepigt problem att lösa. I vilken
            mån skulle man betrakta de äldre som bor tillsammans som sammanboende?
            Vi har inte den typen av civilståndsbehandling i övrigt i systemet.
          </note>
          <note xml:id="i-d87684c8e7522ec8-0">
            Men frågan blir naturligtvis mer och mer aktuell ju fler av de
            sammanboende äldre som kan tänkas komma i den situationen. Än
            så länge är de trots allt en minoritet.
          </note>
          <note xml:id="i-4a3193ec4be85968-0">
            Anf. 51 LAILA BJURLING (s)
          </note>
          <note xml:id="i-5aa70583eca39f3e-0">
            Herr talman! Jag har ingen uppfattning om hur många det är fråga
            om. Det kanske inte är så väldigt många. Men jag tycker ändå att
            det känns som om man borde samordna det här sammanboendebegreppet
            i alla system, så att det inte är olika i olika system, i alla
            fall för oss som uppger att vi bor ihop. Det kan vara svårare
            att kontrollera dem som inte uppger att de bor ihop, det kan jag
            hålla med om.
          </note>
          <note xml:id="i-998710e69fa1bbfa-0">
            Jag tackar än en gång så mycket för svaret.
          </note>
          <note xml:id="i-f8dd3fced9c59758-7">
            Överläggningen var härmed avslutad.
          </note>
          <note xml:id="i-be2c70d54e0d03d4-0">
            12 § Svar på fråga 1995/96:60 om FN och ungdomarna
          </note>
          <note xml:id="i-3cd955dd2a3d96df-0">
            Anf. 52 Statsminister INGVAR
          </note>
          <note xml:id="i-93758fda89d4291d-0">
            CARLSSON (s)
          </note>
          <note xml:id="i-d04fae0a2b029d59-0">
            Herr talman! Anders Ygeman har frågat mig hur regeringen vill
            verka inom FN för att världssamarbetet skall återvinna de unga
            generationernas förtroende.
          </note>
          <note xml:id="i-24851fedb2e8f30a-0">
            Jag anser det vara av avgörande betydelse att ungdomar runt om
            i världen känner samma förtroende för
          </note>
          <note xml:id="i-ffe2f3bb5184bb2d-0">
            FN som vi som var unga i världsorganisationens barndom gjorde.
            Utan en fast folklig förankring kan
          </note>
          <note xml:id="i-ebb9d2adb22cb9f5-0">
            FN inte bli den organisation för främjande av fred, säkerhet
            och ekonomisk rättvisa som vi vill att den skall vara.
          </note>
          <note xml:id="i-2b978d3e3f14c983-0">
            I mitt tal vid FN:s 50-årsjubileum i New York förra månaden framhöll
            jag att FN måste reformeras och anpassas för att bättre kunna
            möta de nya globala utmaningarna. En sådan process är också nödvändig
            för att den unga generationen skall känna att FN uppmärksammar
            frågor som särskilt angår den. De globala miljöhoten, narkotikahandeln,
            bristen på jämställdhet, arbetslöshet samt hiv och aids är några
            exempel på nya frågor som FN måste bli bättre på att diskutera
            och hantera.
          </note>
          <note xml:id="i-a15d2939e03b1444-0">
            Vid jubileumssessionen anordnade jag därför ett
          </note>
          <note xml:id="i-caa7563ae79853c1-0">
            "minitoppmöte" med 15 andra stats- och regeringschefer. Syftet
            med detta möte var att diskutera hur politiska ledare från ett
            antal länder som är särskilt angelägna om att skapa ett starkare
            FN på bästa sätt kunde stödja den nödvändiga reformprocessen.
            Vi kommer att fortsätta att tillsammans driva på i reformfrågorna
            under den närmaste tiden.
          </note>
          <note xml:id="i-3e1fb9623fae2c43-0">
            Jag tror också att ungdomars förtroende för FN
          </note>
          <note xml:id="i-7a72fcced6ee5338-0">
            kan öka om frivilligorganisationernas möjligheter att påverka
            världsorganisationens arbete kan stärkas. En mycket glädjande
            utveckling, som regeringen varmt har stött, har varit dessa organisationers
            aktiva medverkan vid de stora världskonferenserna om kvinnofrågor,
            miljö, befolkning, mänskliga rättigheter och social utveckling.
          </note>
          <note xml:id="i-5329f02dcda819ef-0">
            I kommissionen för globalt samarbete har vi föreslagit att ett
            särskilt forum för det civila samhället inrättas. Vårt förslag
            går ut på att representanter för frivilligorganisationer skulle
            träffas varje år några veckor före det att FN:s generalförsamling
            inleds.
          </note>
          <note xml:id="i-83db8d4dc5d7c596-0">
            Detta forum, som skulle kunna äga rum i FN:s byggnad i New York,
            skulle erbjuda en möjlighet för bl.a.
          </note>
          <note xml:id="i-acd4622c53bac3f4-0">
            företrädare för ungdomsorganisationer att diskutera de ämnen
            som regeringsföreträdare så småningom tar upp i generalförsamlingen.
            Jag är övertygad om att genomförandet av ett sådant förslag skulle
            bidra till att stärka förtroendet för FN, inte minst hos ungdomar.
          </note>
          <note xml:id="i-130c37b7647542c8-0">
            Regeringen har också varit pådrivande i utarbetandet av det världsungdomsprogram
            som antogs i FN
          </note>
          <note xml:id="i-665af1d65a23cdbc-0">
            för några veckor sedan. Jag välkomnar speciellt att ett särskilt
            ungdomsforum nu planeras bli ett årligt återkommande arrangemang.
          </note>
          <note xml:id="i-773de75588b071cb-0">
            Anf. 53 ANDERS YGEMAN (s)
          </note>
          <note xml:id="i-5266cd32fb5c413e-0">
            Herr talman! Jag vill tacka statsministern för svaret. Det är
            viktigt att vi nu klarar av att stärka FN:s anseende bland ungdomar.
            Flera händelser har urholkat FN:s anseende. Man kan se på situationen
            i Somalia och den situation som tidigare har rått i Bosnien.
          </note>
          <note xml:id="i-025bee9226b9d4d6-0">
            Vi måste vinna kommande generationer för FN-
          </note>
          <note xml:id="i-942c5a4c8bf34ba5-0">
            tanken och ett demokratiskt världssamfund. Däri ingår att skapa
            kanaler mellan FN och ungdomar och undomsrörelser genom vilka
            man kan diskutera framtiden på ungdomars villkor.
          </note>
          <note xml:id="i-a97241d7b9ebfbf7-0">
            Jag blev glad över svaret om ungdomsprogrammet och ungdomsforum.
            Tyvärr är beslutet om ungdomsforum inte nytt i FN. Man har beslutat
            om det flera gånger tidigare utan att beslutet har genomförts.
            Jag ser därför fram emot att den svenska regeringen kommer att
            vara drivande för att beslutet verkligen genomförs och att man
            engagerar sig i bildandet av kontaktkanaler.
          </note>
          <note xml:id="i-bcbdab3103d968c9-0">
            Jag vill också passa på att påminna om att generalförsamlingen
            flera gånger har uppmanat Sverige och alla andra FN-nationer att
            inkludera en ungdomsdelegat i FN-delegationen. Jag hoppas att
            det kan hända oftare än vad som varit fallet hittills.
          </note>
          <note xml:id="i-1fb0037517df7d52-0">
            Jag hoppas också att vi i framtiden får se frukterna av regeringens
            ansträngningar på det här området.
          </note>
          <note xml:id="i-208e3fbfe79761d9-0">
            Anf. 54 Statsminister INGVAR
          </note>
          <note xml:id="i-93758fda89d4291d-1">
            CARLSSON (s)
          </note>
          <note xml:id="i-f37bc66c1a793855-0">
            Herr talman! Jag vill bekräfta att jag tycker att det är nödvändigt
            att vitalisera FN på en lång rad olika områden. Jag har varit
            med om att i anslutning till
          </note>
          <note xml:id="i-7b7ecd2cb61eb83f-0">
            FN:s 50-årsjubileum utarbeta och lägga fram förslag, alltifrån
            hur man bättre klarar FN:s finanser och hur man stärker säkerhetsrådet
            till just hur man ger nya grupper ett inflytande över FN så att
            FN inte i så hög utsträckning blir ett samarbete mellan regeringar
            utan verkligen uppfattas som folkens högsta beslutande globala
            organisation. Givetvis är det då viktigt att ungdomar är med i
            den processen.
          </note>
          <note xml:id="i-e82f9a63f64d2757-0">
            Jag kan lova att vi det närmaste året intensivt kommer att arbeta
            för att vi skall kunna förverkliga så mycket som möjligt av detta.
          </note>
          <note xml:id="i-ce1b04c5e046bae5-0">
            Anf. 55 ANDERS YGEMAN (s)
          </note>
          <note xml:id="i-154797c68ea91167-0">
            Herr talman! Jag vill återigen tacka statsministern för svaret,
            och jag hoppas att vi nästa gång vi diskuterar FN ser ungdomsforum
            förverkligat.
          </note>
          <note xml:id="i-f8dd3fced9c59758-8">
            Överläggningen var härmed avslutad.
          </note>
          <note xml:id="i-38d639785ee4341d-0">
            13 § Svar på fråga 1995/96:70 om äldreminister
          </note>
          <note xml:id="i-edcdfc3f0395a23e-0">
            Anf. 56 Statsminister INGVAR
          </note>
          <note xml:id="i-93758fda89d4291d-2">
            CARLSSON (s)
          </note>
          <note xml:id="i-3d7989600264e74b-0">
            Herr talman! Chatrine Pålsson har frågat mig om jag avser att
            ge någon i regeringen uppdraget att vara s.k. äldreminister.
          </note>
          <note xml:id="i-ee1fc0dd7afbeac8-0">
            Frågor rörande de äldres situation ligger inom
          </note>
          <note xml:id="i-fe26bd57019de0ab-0">
            Socialdepartementets område, med socialministern som ansvarigt
            statsråd. I den meningen finns redan en äldreminister i regeringen.
          </note>
          <note xml:id="i-c9735c41da27bf55-0">
            Då Chatrine Pålsson, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att Rose-Marie
          </note>
          <note xml:id="i-061e879d28e93f8e-0">
            Frebran fick delta i överläggningen.
          </note>
          <note xml:id="i-b123dd16bab5f4bf-0">
            Anf. 57 ROSE-MARIE FREBRAN (kds)
          </note>
          <note xml:id="i-bece62ceb79abeef-0">
            Herr talman! Jag måste tillstå att mitt hjärta inte riktigt är
            med när jag pliktskyldigt tackar för svaret på
          </note>
          <note xml:id="i-fa9a7b3f8f1b904d-0">
            Chatrine Pålssons fråga.
          </note>
          <note xml:id="i-9a1b79b8dfb1b353-0">
            Jag är ändå, herr talman, tacksam för att jag får möjlighet att
            ta emot det här svaret och kommentera den här för oss kristdemokrater
            mycket viktiga frågan.
          </note>
          <note xml:id="i-57aedf56f3482250-0">
            I den meningen finns redan en äldreminister i regeringen, säger
            statsministern. Statsministern måste naturligtvis inse att det
            inte är en äldreminister "i den meningen" som frågan avser.
          </note>
          <note xml:id="i-5c6744f6b95a5210-0">
            Vi behöver inte göra den här frågan vare sig större eller mindre
            än frågan om t.ex. en ungdomsminister.
          </note>
          <note xml:id="i-67a06efe5e8f56b0-0">
            Det är precis samma sak i det fallet som med det som frågeställaren
            har tagit upp. Frågor som berör ungdomar faller inom olika departements
            områden, och där finns ansvariga statsråd. Det hindrar inte att
            statsminister efter statsminister har utsett en särskild ungdomsminister,
            som i flera regeringar har sammanfallit med civilministern, men
            som särskilt har utpekats som ungdomsminister och haft ett övergripande
            ansvar.
          </note>
          <note xml:id="i-289cbd8075b79fe2-0">
            Det är varken något mer eller något mindre som vi kristdemokrater
            efterfrågar när det gäller en äldreminister: någon som skulle
            få ett särskilt ansvar för hela detta sakområde inom regeringen.
          </note>
          <note xml:id="i-32e3318723e16156-0">
            Det handlar inte bara om frågor som ligger inom
          </note>
          <note xml:id="i-f3f1f10efbace45c-0">
            Socialdepartementets område, där vi har två ministrar.
          </note>
          <note xml:id="i-8b5d1b479ec0806e-0">
            Man kan också nämna exempel på andra frågor som berör äldre:
            tillgången till bibliotek, kultur och folkbildning. Ja, man kan
            naturligtvis nämna hur många frågor som helst.
          </note>
          <note xml:id="i-e3e7c5d707d528d2-0">
            Varför är statsministern inte beredd att utse en äldreminister
            med ett övergripande ansvar, som tar vara på och bevakar de äldres
            intressen och behov?
          </note>
          <note xml:id="i-645e18a95521d778-0">
            Anf. 58 Statsminister INGVAR
          </note>
          <note xml:id="i-93758fda89d4291d-3">
            CARLSSON (s)
          </note>
          <note xml:id="i-4d6d704e32b09923-0">
            Herr talman! Jag vill nog påstå att parallellen med ungdomsministern
            tvärtom visar att vi på samma sätt som vi har ett civildepartement
            där civilministern har ansvar för ungdomsfrågorna också har ett
            socialdepartement där socialministern har ansvar för äldrefrågor.
          </note>
          <note xml:id="i-ef934bbf5dc24acf-0">
            Jag upplever inte, vare sig i den förra regeringen där kds deltog
            eller i den nuvarande regeringen, någon skillnad i det avseendet.
          </note>
          <note xml:id="i-ce9f40fa381d8bd6-0">
            Jag deltog själv nyligen i överläggningar med företrädare för
            landets pensionärsorganisationer och hade då tillfälle att som
            statsminister diskutera några av de viktigaste frågeställningarna.
            Vi hade en utomordentligt bra diskussion. Jag tycker att det bästa
            sättet att tillvarata de äldres intressen och engagemang är en
            kombination av att statsministern då och då träffar pensionärsorganisationerna
            och att socialministrarna oftare gör det.
          </note>
          <note xml:id="i-8d2b232d91e5702f-0">
            Däremot tycker jag att vi inom både den förra och den nuvarande
            regeringen kan vara självkritiska när det gäller att i olika avseenden
            följa upp detta arbete i praktiken. Jag skall gärna åta mig att
            försöka göra så att vi blir bättre på att tillvarata de äldres
            insatser.
          </note>
          <note xml:id="i-e1d291988f4dde02-0">
            Anf. 59 ROSE-MARIE FREBRAN (kds)
          </note>
          <note xml:id="i-d3c734279159af98-0">
            Herr talman! Jag kan inte se att fakta talar för att vi har ett
            departement som har ansvar för ungdomsfrågor i den meningen att
            de olika typer av frågor som berör unga människor handläggs av
            Civildepartementet. En mängd frågor som berör ungdomar behandlas
            inom Utbildningsdepartementet. Det handlar om stora och viktiga
            frågor som i allra högsta grad berör ungdomar. Också arbetsmarknadsfrågor,
            som jag senare kommer att debattera med Anders Sundström, berör
            i högsta grad ungdomar. Så är det ju med de olika fackdepartementen
            - trots detta är en ungdomsminister utsedd. Ungdomar vet att det
            finns någon som bevakar och ser till deras intressen, någon som
            det är självklart att vända sig till i olika sammanhang.
          </note>
          <note xml:id="i-c709a4f85758f212-0">
            Jag förstår att pensionärerna uppskattar att få träffa statsministern.
            Oavsett vem som har ansvar för äldrefrågorna förstår jag att detta
            upplevs som en ynnest. Man träffar gärna statsministern och tycker
            att det är bra, men behovet av en äldreminister blir därför inte
            mindre.
          </note>
          <note xml:id="i-c779ec2dc393ca29-0">
            Anf. 60 Statsminister INGVAR
          </note>
          <note xml:id="i-93758fda89d4291d-4">
            CARLSSON (s)
          </note>
          <note xml:id="i-4b971f913253f97f-0">
            Herr talman! Jag tycker att man skall se till resultaten. Där
            kan vi göra bättre ifrån oss än vi har gjort hittills. Jag tycker
            att vi skall ta hänsyn till att med ålder följer erfarenhet. Jag
            tänker här på möjligheten att t.ex. i samband med utredningar
            i större utsträckning utnämna äldre personer. Detsamma gäller
            förtroendeposter av olika slag. Dagens pensionärer är, till följd
            av det välfärdssamhälle de själva varit med om att bygga upp,
            friska och aktiva. De kan ta ansvar och de borde få större möjligheter
            att göra detta.
          </note>
          <note xml:id="i-1caff892e4543dda-0">
            När jag samtalar med pensionärerna och deras organisationer är
            det resultat som de vill åstadkomma.
          </note>
          <note xml:id="i-d0f25c499e1dd491-0">
            För egen del kommer jag att verka för att de äldres åsikter bättre
            och i större utsträckning än hittills tas till vara. Det tror
            jag att pensionärerna hälsar med tillfredsställelse.
          </note>
          <note xml:id="i-a67b6e1f4ebb0ccb-0">
            Anf. 61 ROSE-MARIE FREBRAN (kds)
          </note>
          <note xml:id="i-d54c3319e4c1d8c2-0">
            Herr talman! Det tror jag; i varje fall hoppas jag att de verkligen
            gör det. Jag ser ändå att behovet är stort av att någon i regeringen
            har det övergripande ansvaret för hela detta sakområde där olika
            frågor behandlas i olika departement av fackministrarna. Det gäller
            alltså att någon bevakar äldrefrågor i vid mening; inte bara äldreomsorgs-
            eller äldresjukvårdsfrågor utan alla slags frågor som har avgörande
            betydelse för att äldre människor skall få samma möjlighet som
            andra åldersgrupper att leva ett gott liv med hög kvalitet. Det
            gäller också att någon bevakar att äldre människor inte diskrimineras,
            något som vi upplever på många olika håll i samhället i dag.
          </note>
          <note xml:id="i-091d1883e67febc3-0">
            Anf. 62 Statsminister INGVAR
          </note>
          <note xml:id="i-93758fda89d4291d-5">
            CARLSSON (s)
          </note>
          <note xml:id="i-763e514493063e7a-0">
            I den mån det skulle behövas ytterligare samordning utöver socialministerns
            anser jag att det är statsministerns ansvar att göra detta. Det
            är jag beredd göra också när det gäller de äldres intressen. Jag
            tror att de äldre känner tillfredsställelse över att statsministern
            inte bara tycker att detta är viktigt utan att han också praktiskt
            engagerar sig i det och då och då möter dem för samtal och diskussioner.
          </note>
          <note xml:id="i-f8dd3fced9c59758-9">
            Överläggningen var härmed avslutad.
          </note>
          <note xml:id="i-f0a6e4e36d95472e-0">
            14 § Svar på fråga 1995/96:76 om arbetshandikappades möjligheter
            till arbete
          </note>
          <note xml:id="i-e86157e1890aa461-0">
            Anf. 63 Arbetsmarknadsminister ANDERS
          </note>
          <note xml:id="i-d697ca31ef330306-0">
            SUNDSTRÖM (s)
          </note>
          <note xml:id="i-95b46feedb65eab9-0">
            Herr talman! Eva Björne har frågat mig om jag på något sätt kan
            medverka till att arbetshandikappade får bättre förutsättningar
            för meningsfullt arbete. I sin fråga anger Eva Björne att Samhall
            i Västernorrlands län ställer så höga krav på sin arbetskraft
            att handikappade arbetssökande vid arbetsförmedlingen inte kan
            få anställning.
          </note>
          <note xml:id="i-446f44ee13fd24f0-0">
            Det är viktigt att arbetstillfällen hos Samhall går till dem
            som har allra svårast att komma in på den reguljära arbetsmarknaden.
            Därför ställer staten tydliga resultatkrav på Samhall och arbetsförmedlingen.
          </note>
          <note xml:id="i-4881ae7bb182d895-0">
            Ett av kraven innebär att minst 40 % av nyrekryteringen skall
            ske bland vissa prioriterade grupper som psykiskt utvecklingsstörda,
            psykiskt sjuka och flerhandikappade. År 1994 kom 45 % av de nyrekryterade
            till Samhall Midland från de prioriterade grupperna. Hittills
            i år har Midland nått 40 % rekrytering i fråga om de här grupperna.
          </note>
          <note xml:id="i-0395862fe74e576e-0">
            Det är arbetsförmedlingen som disponerar arbetstillfällena hos
            Samhall. Kontakter med förmedlingar i Västernorrland ger inte
            stöd för Eva Björnes beskrivning av Samhall Midland, som är Samhallföretaget
            i Västernorrland. Tvärtom talar förmedlingarna om goda relationer
            med Midland.
          </note>
          <note xml:id="i-97edb55c9345c680-0">
            Anf. 64 EVA BJÖRNE (m)
          </note>
          <note xml:id="i-b55a781995d15815-0">
            Herr talman! Jag tackar arbetsmarknadsministern för svaret. Det
            är väldigt bra att det råder goda förhållanden mellan arbetsförmedlingen
            och Samhall Midland i Västernorrland. Mina uppgifter har jag fått
            från länsarbetsdirektören i länsarbetsnämndens styrelse i
          </note>
          <note xml:id="i-5429704b90cb014a-0">
            Västernorrland. Detta var för en tid sedan och det kan hända
            att något har hänt under tiden. Att något är på gång vet jag.
          </note>
          <note xml:id="i-85f1d4d15cc4a5ff-0">
            I ett sådant arbetsmarknadsläge som det vi har i dag krävs det
            omfattande arbetsinsatser både från arbetsförmedlare och från
            personal vid AMI för att få ett bra resultat. I de allra flesta
            fall måste de arbetshandikappade få möjlighet att arbeta på Samhall
            för att kunna komma ut på arbetsmarknaden och för att få riktiga
            arbeten.
          </note>
          <note xml:id="i-95bbf93dc8157c77-0">
            Det finns, precis som ministern säger, ett avtal mellan Samhall
            och Arbetsmarknadsverket som skall uppfyllas på det sättet att
            de arbetshandikappade skall kunna komma ut i arbete. När så inte
            sker upplever personalen både frustration och besvikelse över
            detta.
          </note>
          <note xml:id="i-a18daec0d48092e1-0">
            Samhall har ju flera mål som de arbetar mot. Det är viktigt att
            de prioriterar målet att ge de arbetshandikappade arbete och att
            de i vissa fall kanske låter andra mål få stå tillbaka.
          </note>
          <note xml:id="i-2117e99d32bf8bdc-0">
            Jag kan tala om för ministern att jag i går hade ett samtal med
            en ansvarig person vid Länsarbetsnämnden i Härnösand som berättade
            att han hade haft kontakt med Samhall. En person därifrån hade
            hört av sig och sagt att det här nu skall åtgärdas. Redan på torsdag
            skall de diskutera saken och försöka att lösa de problem som varit
            mycket stora i Västernorrland.
          </note>
          <note xml:id="i-9fc874361020c544-0">
            Jag får tacka arbetsmarknadsministern för att indirekt ha hjälpt
            till med den lösningen.
          </note>
          <note xml:id="i-c77de44d9e0fd0f9-0">
            Anf. 65 Arbetsmarknadsminister ANDERS
          </note>
          <note xml:id="i-d697ca31ef330306-1">
            SUNDSTRÖM (s)
          </note>
          <note xml:id="i-e62b1aa85e04a754-0">
            Herr talman! Om vi skall vara på vänligt humör så vill jag säga
            att jag uppskattar att Eva Björne engagerar sig för de arbetshandikappade
            i Västernorrland.
          </note>
          <note xml:id="i-2355dc4951ed8257-0">
            De som är ansvariga för Samhall har naturligtvis en väldigt svår
            arbetsuppgift. Det handlar om att uppfylla de lönsamhetskrav som
            jag och Eva Björne har ställt på dem i samband med regerings-
            och riksdagsbeslut om bättre lönsamhet och större effektivitet
            och samtidigt klara det viktiga åtagandet när det gäller de handikappade
            - det är ju huvudsakligen därför som
          </note>
          <note xml:id="i-102ce5fe05a5a266-0">
            Samhall finns till.
          </note>
          <note xml:id="i-5d09029ab18e70d1-0">
            För egen del tycker jag att det är viktigt att poängtera att
            det är arbetsförmedlingen som disponerar platserna. Jag vill gärna
            uttala ett starkt stöd för att det skall vara på det sättet. Vad
            jag har kunnat få mig till livs är att man har redovisat bekymmer
            när det gäller att leva upp till de åtaganden som man sade sig
            kunna klara av för drygt ett och ett halvt år sedan. Nu gör man
            allt för att leva upp till dem och jag har ingen anledning att
            kritisera Samhall för deras sätt att hantera den här frågan.
          </note>
          <note xml:id="i-f8dd3fced9c59758-10">
            Överläggningen var härmed avslutad.
          </note>
          <note xml:id="i-d35fe39c480628b1-0">
            15 § Svar på fråga 1995/96:78 om ersättningen till sjömän från
            a-kassa
          </note>
          <note xml:id="i-30ae605491e541e7-0">
            Anf. 66 Arbetsmarknadsminister ANDERS
          </note>
          <note xml:id="i-d697ca31ef330306-2">
            SUNDSTRÖM (s)
          </note>
          <note xml:id="i-19f319c64030fc1e-0">
            Herr talman! Sten Andersson har frågat mig vad jag planerar att
            göra för att hindra att arbetslöshetsersättning lämnas till sjömän
            som i samband med att deras anställning upphör har betald ledighet
            från sin tidigare arbetsgivare.
          </note>
          <note xml:id="i-9ba5239f25a20cee-0">
            År 1981 avgjordes ett ärende i Försäkringsöverdomstolen. Betalning
            för inarbetad semester och kompensationsledighet räknades inte
            som utfört arbete. Den sökande ansågs därför inte ha arbetat tillräckligt
            länge och uppfyllde därför inte arbetsvillkoret.
          </note>
          <note xml:id="i-23f9349c1212ce38-0">
            Han fick avslag på sin ansökan om ersättning. Sådan här betalning
            i samband med att anställning upphör omvandlas alltså inte till
            arbetad tid för att uppfylla arbetsvillkoret. Därför har sådan
            betalning inte hindrat att arbetslöshetsersättning lämnats om
            man uppfyllt arbetsvillkoret på annat sätt.
          </note>
          <note xml:id="i-1fb51ac8bb583a39-0">
            Detta innebär inte att jag försvarar dagens synsätt.
          </note>
          <note xml:id="i-087d99370106994d-0">
            Arbetslöshetsersättningen är ett lappverk med på vissa punkter
            motstridande principer och behöver moderniseras.
          </note>
          <note xml:id="i-ea81bc517c58cf5b-0">
            Regeringen tillsatte den 15 juni 1995 en utredning för översyn
            av arbetslöshetsersättningen. Efter det att utredningen under
            år 1996 lämnat sitt betänkande avser regeringen att återkomma
            till riksdagen med förslag om en ny arbetslöshetsersättning.
          </note>
          <note xml:id="i-2fd97abcb85404cd-0">
            Anf. 67 STEN ANDERSSON (m)
          </note>
          <note xml:id="i-769d54bb5cdfbbd5-0">
            Herr talman! Jag tackar för svaret.
          </note>
          <note xml:id="i-a825e8f541811e5d-0">
            Sjömän jobbar, enligt avtal, en månad och är fria en månad men
            har betalt för bägge månaderna. Nu har man satt i system att fem
            dagar efter den månad man jobbat hämta ut a-kassa. När den månad
            under vilken man är fri har gått ut börjar man om med samma arbetsgivare.
            Därmed har man fått en icke föraktlig inkomstförstärkning. Jag
            förstår att statsrådet inser problemen här.
          </note>
          <note xml:id="i-e3b9ff43507241fa-0">
            Jag hoppas att utredningen skall komma till rätta med detta.
            Det här är ju mycket stötande, framför allt som det gäller en
            bransch som under lång tid har fått ett stort stöd från skattebetalarna.
            Att sedan utöka inkomsten och vissa månader få dubbel inkomst
            måste vara ytterst stötande.
          </note>
          <note xml:id="i-f163a4bb91177c48-0">
            Än en gång, herr statsråd: Jag hoppas att utredningen kommer
            fram till något som är vettigt. Det är omöjligt att försvara inför
            gemene man, som möts med hårda regler när det gäller a-kassan,
            att andra så fundamentalt kan missbruka systemet.
          </note>
          <note xml:id="i-4632d9a0829134a6-0">
            Anf. 68 Arbetsmarknadsminister ANDERS
          </note>
          <note xml:id="i-d697ca31ef330306-3">
            SUNDSTRÖM (s)
          </note>
          <note xml:id="i-44eae558baa813da-0">
            Herr talman! Jag vill nog göra en liten modifiering beträffande
            det som Sten Andersson säger. Den princip som i dag gäller är
            att uppsägningstiden i det här fallet inte kvalificerar till en
            ny a-kasseperiod och inte heller leder till att man inte får ersättning
            sedan man kvalificerat sig.
          </note>
          <note xml:id="i-ceed1277d3ec3b33-0">
            Skall man byta princip måste man göra det på bägge ställena.
            Det går alltså inte att bara byta på det ena stället. Jag kan
            i dag inte säga vilket av de två alternativen som är statsfinansiellt
            fördelaktigt. Jag tittar gärna på det och sedan får vi se under
            1996 om vi skall göra en förändring.
          </note>
          <note xml:id="i-538f67e9b9de53cf-0">
            Beskriv inte detta som bara svart eller bara vitt!
          </note>
          <note xml:id="i-8f994cbc2fdfc671-0">
            Här tillämpas faktiskt samma princip både för att komma in och
            för att hamna utanför försäkringen.
          </note>
          <note xml:id="i-5d913a74c4fc7c98-0">
            Anf. 69 STEN ANDERSSON (m)
          </note>
          <note xml:id="i-0eb2cfd28154fa34-0">
            Herr talman! För klarhetens skull: Människor som enligt avtal
            jobbar en månad har alltså betalt också under en fri månad. Under
            delar av den fria månaden med full betalning har de samtidigt
            a-kassa. Jag hoppas att statsrådet delar min uppfattning att det
            ute bland allmänheten måste uppfattas som stötande att man har
            både lön och a-kassa för samma period.
          </note>
          <note xml:id="i-61d1a0b775eb3f3c-0">
            Anf. 70 Arbetsmarknadsminister ANDERS
          </note>
          <note xml:id="i-d697ca31ef330306-4">
            SUNDSTRÖM (s)
          </note>
          <note xml:id="i-907d48d1296d1fa0-0">
            Herr talman! Som Sten Andersson beskriver i sitt exempel är man
            inte uppsagd. Om jag rätt förstått det hela gäller Sten Anderssons
            beskrivning den som har sin ordinarie ledighet under en månad
            och som sedan återgår till jobbet. Under sådana förhållanden är
            det fråga om bedrägligt förfarande både från arbetsgivaren och
            från den enskilde om vederbörande fortfarande är kvar i anställning
            och uppbär a-kasseersättning.
          </note>
          <note xml:id="i-40d5d09292fc84ef-0">
            Anf. 71 STEN ANDERSSON (m)
          </note>
          <note xml:id="i-3e34086bd62cb268-0">
            Herr talman! Ett viktigt tillägg: Man säger upp sig när man jobbat
            sin månad som sjöman. Man har kontrakt som gäller bara en månad,
            men man har betalt för två månader! Det är däri problemet ligger.
            Således blir det en kortare anställningstid, och under den tid
            man får lön kan man också få a-kassa. Det kan aldrig ha varit
            meningen från början, och framför allt har detta kostat mycket
            pengar för statskassan. Jag hoppas att det här kan rättas till.
          </note>
          <note xml:id="i-9e0ba4f56ec2c0b1-0">
            Anf. 72 Arbetsmarknadsminister ANDERS
          </note>
          <note xml:id="i-d697ca31ef330306-5">
            SUNDSTRÖM (s)
          </note>
          <note xml:id="i-84d93c41018e16fc-0">
            Herr talman! Återigen: Vi vet inte vad detta har kostat. I andra
            ändan kvalificerar ju inte uppsägningstiden till en kassaperiod.
            Det är bara anställningsperioden som räknas.
          </note>
          <note xml:id="i-8968ceb4562e4fa7-0">
            Om man byter system vinner man i den ena ändan och förlorar i
            den andra. Nettot kan alltså bli noll, men det skall vi titta
            på.
          </note>
          <note xml:id="i-54304f35d8dd3f21-0">
            Anf. 73 STEN ANDERSSON (m)
          </note>
          <note xml:id="i-9b46e10290a385ea-0">
            Herr talman! Det gäller alltså personer som sätter i system att
            bara ha en månads anställningstid. Sedan får de betalt för en
            månad till, därför att det står så i avtalet. Detta system tillämpas
            av ett stort antal sjömän i dag. Enligt pressen kostar det - rätt
            eller fel -
          </note>
          <note xml:id="i-1ce766fdce0012ec-0">
            närmare 100 miljoner kronor om året. Detaljer kan diskuteras.
            I varje fall gäller det att försöka få ett system som kan försvaras
            utanför detta hus.
          </note>
          <note xml:id="i-b13efeedb0c32188-0">
            Anf. 74 Arbetsmarknadsminister ANDERS
          </note>
          <note xml:id="i-d697ca31ef330306-6">
            SUNDSTRÖM (s)
          </note>
          <note xml:id="i-fe2eff37648c7f31-0">
            Herr talman! I den meningen har jag ingen annan uppfattning.
            Vi skall hitta stabila och sunda system.
          </note>
          <note xml:id="i-44c80aad22f4b019-0">
            Men det hela måste vara konsekvent i bägga ändarna, och det skall
            vi se till att vi hittar fram till.
          </note>
          <note xml:id="i-f8dd3fced9c59758-11">
            Överläggningen var härmed avslutad.
          </note>
          <note xml:id="i-cc0408f9c5332cbe-0">
            16 § Svar på fråga 1995/96:98 om utnyttjandet av arbetsmarknadspolitiska
            åtgärder
          </note>
          <note xml:id="i-b631cfb8c5b20189-0">
            Anf. 75 Arbetsmarknadsminister ANDERS
          </note>
          <note xml:id="i-d697ca31ef330306-7">
            SUNDSTRÖM (s)
          </note>
          <note xml:id="i-8c47653c9640db90-0">
            Herr talman! Rose-Marie Frebran har frågat mig om jag är beredd
            att lätta på volymkraven och ge arbetsförmedlingen friare händer.
          </note>
          <note xml:id="i-891eae39a3fb88ce-0">
            Rose-Marie Frebran tar upp en fråga som jag hyser det största
            intresse för, nämligen den om hur man skall styra den offentliga
            verksamheten. Den som har följt utvecklingen inom det arbetsmarknadspolitiska
            området under det senaste året kan inte undgå att märka den konsekventa
            och genomgående linje som jag har drivit: Det är den verkställande
            myndigheten, i detta fall Arbetsmarknadsverket, som bäst kan avgöra
            hur anvisade medel kan utnyttjas effektivast. Statsmakterna skall
            inte gå in med detaljregleringar utan koncentrera sig på ett fåtal
            övergripande krav på myndigheten.
          </note>
          <note xml:id="i-7372173410065f2d-0">
            För Arbetsmarknadsverket har regeringen satt upp mål av två slag
            - dels kvalitativa, dels kvantitativa.
          </note>
          <note xml:id="i-a465e9713aba4456-0">
            Kvalitetsmålen avser förmedlingsinsatser för utsatta grupper
            som ungdomar, invandrare och arbetshandikappade. Kvantitetsmålen
            anger vilka volymer som regering och riksdag förväntar sig att
            verket skall uppnå för de anvisade medlen. Om man skall tillämpa
            denna typ av målstyrning, vilket jag anser, skall man inte samtidigt
            ange fördelningar av tillgängliga resurser på de olika åtgärderna.
            Styrningen måste naturligtvis kombineras med en uppföljning av
            hur målen uppfylls.
          </note>
          <note xml:id="i-fae083b906cba0cf-0">
            Hur medlen skall fördelas och vilka ramar som skall gälla för
            olika åtgärder skall därför Arbetsmarknadsstyrelsen, AMS, besluta
            om utifrån den bedömning som myndigheten gör.
          </note>
          <note xml:id="i-bc391542686da02d-0">
            Detta ställer krav på att myndigheten har en god överblick över
            de olika behoven i olika delar av landet. Det ställer också krav
            på en stor beredskap och en stor flexibilitet hos myndigheten
            att omfördela resurser och ompröva ramar så att medlen utnyttjas
            på effektivaste sätt. Arbetsmarknadsverket har denna beredskap
            och flexibilitet.
          </note>
          <note xml:id="i-520ccabc589d0989-0">
            Med detta vill jag säga att det inte är min eller regeringens
            uppgift att bestämma hur de arbetsmarknadspolitiska resurserna
            skall fördelas i ett enskilt län.
          </note>
          <note xml:id="i-cddf78a6c5ce3f97-0">
            Det skall AMS och respektive länsarbetsnämnd göra.
          </note>
          <note xml:id="i-28158223e0da6b54-0">
            De känner behoven och kan bäst göra de anpassningar och omfördelningar
            som behövs.
          </note>
          <note xml:id="i-7a01cc8532f6e7e9-0">
            Anf. 76 ROSE-MARIE FREBRAN (kds)
          </note>
          <note xml:id="i-0242035093938a47-0">
            Herr talman! Jag vill tacka statsrådet för svaret på min fråga,
            vilken är ställd utifrån en mycket besvärlig verklighet - en verklighet
            som visar på att den flexibilitet som det talas om i regeringens
            proposition från förra riksmötet inte kan förverkligas. Jag har
            i frågan till statsrådet citerat från propositionen.
          </note>
          <note xml:id="i-633a2ae167a1d374-0">
            Det är inte brist på vackra ord och förhoppningar.
          </note>
          <note xml:id="i-29ba0f169ee711f6-0">
            Det är inte, synes det, någon brist vad gäller det som arbetsmarknadsministern
            sagt sig vilja åstadkomma.
          </note>
          <note xml:id="i-4a569f2ae57e481b-0">
            Men det är brist på möjligheter att uppfylla detta - att få jobba
            på nämnda fria sätt.
          </note>
          <note xml:id="i-954c9cbbae80c165-0">
            Visst är det väl så att ingen annan än regeringen satt volymkraven
            när det gäller totalen. Men det finns inga möjligheter att uppnå
            det. Enligt uppgifter som jag fått i dag är detta inte unikt för
            Örebro, utan situationen är likadan över hela landet.
          </note>
          <note xml:id="i-f9d98fb67ab9d133-0">
            Anser statsrådet kanske att samordningschefen på
          </note>
          <note xml:id="i-8015b0e8a441b548-0">
            Arbetsförmedlingen i Örebro har fel när han säger att riksdag
            och regering har satt volymkrav som AMS
          </note>
          <note xml:id="i-2387236bd690afdd-0">
            sedan naturligtvis har fördelat ut till länsarbetsnämnderna i
            landet? De kan emellertid inte göra något. Det känner sig bakbundna
            och har ingen möjlighet att nå upp till volymkraven. De kan inte
            fylla de "billiga"
          </note>
          <note xml:id="i-7087aeee529e6188-0">
            åtgärderna, och pengarna tar slut när det gäller mera kvalitetsinriktade
            åtgärder med t.ex. köpt utbildning.
          </note>
          <note xml:id="i-a65952765fdf9f3f-0">
            Det finns därför väldigt små möjligheter att undvika flaskhalsar
            på företagen.
          </note>
          <note xml:id="i-dc141505efa251c2-0">
            Anf. 77 Arbetsmarknadsminister ANDERS
          </note>
          <note xml:id="i-d697ca31ef330306-8">
            SUNDSTRÖM (s)
          </note>
          <note xml:id="i-01eb807ff633b032-0">
            Herr talman! Jag är litet förvånad över Rose-
          </note>
          <note xml:id="i-05395b0b18ac964f-0">
            Marie Frebrans resonemang. Det är ändå rätt mycket pengar som
            regering och riksdag skickar över till
          </note>
          <note xml:id="i-0e6ddb78e887dfce-0">
            Arbetsmarknadsverket. Det rör sig dels om medel som får användas
            av a-kasseanslaget, dels om åtgärdsanslag på årsbasis med rätt
            ordentliga belopp -
          </note>
          <note xml:id="i-2a26f1d181118b6c-0">
            uppemot 30 miljarder kronor.
          </note>
          <note xml:id="i-294694df89824c71-0">
            Skulle inte vi ställa krav på hur de medlen skall användas och
            ange att ca 240 000 människor skall hållas i åtgärder och att
            vissa kvalitetsmått skall nås för dem som är långtidsarbetslösa,
            för ungdomar, för handikappade och för jämställdheten?
          </note>
          <note xml:id="i-3f58a0877e3d92c5-0">
            Vad är det för flathet ni representerar? Jag har aldrig varit
            van vid att få handskas så oförsiktigt med samhällets medel. Skickar
            vi pengar till en statlig myndighet där tjänstemän har i uppgift
            att utföra en politik som riksdagen fastlagt, är det klart att
            vi skall sätta upp mål för den politiken även om det kan vara
            besvärliga och svåra mål. Men så skall det vara - vi har ju ont
            om pengar och dessutom är det stora krav på oss.
          </note>
          <note xml:id="i-c3cd2b60bb3a5aed-0">
            Jag måste därför få fråga: Anser inte fru Frebran att vi skall
            ha några krav på AMS?
          </note>
          <note xml:id="i-ff6a74beda242785-0">
            Anf. 78 ROSE-MARIE FREBRAN (kds)
          </note>
          <note xml:id="i-14dd0b8a439b5618-0">
            Herr talman! Även om det är inlindade ord, förstår jag att statsrådet
            nu erkänner att det finns ett strikt volymkrav och att AMS och
            länsarbetsförmedlingarna skall leva upp till detta. Och de är
            dåliga, och de är flata när de inte lyckas få in människor i de
            billiga åtgärderna i en sådan omfattning att man uppnår det antal
            som statsrådet nu nämner.
          </note>
          <note xml:id="i-229125069c3d7cd4-0">
            Det finns ju en rad olika anledningar till att man inte har uppnått
            detta, bl.a. den kommunala strejken, trögheten i att få i gång
            t.ex. datorteken, och trögheten i arbetsplatsintroduktion, där
            det är nästan omöjligt att göra något för ungdomar i åldern 20-24
            år. Det är gratis för den som tar emot en 18-19-åring, och det
            är gratis om ungdomarna är över 25 år, men det kräver löften om
            anställning för mellangruppen. Hur skall man klara detta?
          </note>
          <note xml:id="i-86b40896b0c000b0-0">
            Anf. 79 Arbetsmarknadsminister ANDERS
          </note>
          <note xml:id="i-d697ca31ef330306-9">
            SUNDSTRÖM (s)
          </note>
          <note xml:id="i-e7caf1f98b6c36d0-0">
            Herr talman! Jag tycker att fru Frebran nu är på gång att glida
            i väg litet grand. Sakfrågan handlar ju om huruvida riksdagen
            skall ställa krav på en myndighet. Man kan alltid diskutera om
            vi ställer för tuffa krav och om vi är vana att ställa hårdare
            krav än kds.
          </note>
          <note xml:id="i-0e5a5a80c095fbc5-0">
            Detta kan man alltid föra ett resonemang om, och det är jag beredd
            att göra. Men uppfattar jag er rätt om ni tycker att det är fel
            att vi ställer volymkrav på AMS?
          </note>
          <note xml:id="i-25b95fb3f2872c1d-0">
            Ni menar alltså att man skall överlämna pengarna och sedan efter
            18 månader fråga vad som blev av. Är det detta ni menar?
          </note>
          <note xml:id="i-4617c23308dd9125-0">
            Anf. 80 ROSE-MARIE FREBRAN (kds)
          </note>
          <note xml:id="i-b4538e9505a6b0ce-0">
            Herr talman! Statsrådet säger i svaret: "Styrningen måste naturligtvis
            kombineras med en uppföljning av hur målen uppfylls."
          </note>
          <note xml:id="i-0dc69f6d3e2fa4c6-0">
            Detta måste väl göras innan alla dessa månader har gått till
            ända? Därför tycker jag att den viktigaste frågan, när statsrådet
            ställs inför omöjligheten att nå upp till vissa volymer när det
            gäller en del åtgärder, är om det är rimligt att pengar ligger
            kvar från den potten och inte kan användas för andra åtgärder,
            vilket i detta aktuella fall skulle minska den öppna arbetslösheten
            med 350 personer per månad. Men dessa pengar skall ligga kvar,
            eftersom man inte uppnådde de strikta volymkrav som måste ställas
            i fråga om vissa åtgärder för att nå totalen.
          </note>
          <note xml:id="i-c48aa3f2717b1f65-0">
            Anf. 81 Arbetsmarknadsminister ANDERS
          </note>
          <note xml:id="i-d697ca31ef330306-10">
            SUNDSTRÖM (s)
          </note>
          <note xml:id="i-77361da37cc8da0e-0">
            Herr talman! Jag skulle vilja ställa en fråga till fru
          </note>
          <note xml:id="i-a8d1c9ab72e6eca9-0">
            Frebran: Hur många färre skall få del av den aktiva arbetsmarknadspolitiken?
            Det är väl detta det handlar om? Ni anser att det är för mycket
            att 240 000 personer skall få del av dessa miljarder. Hur många
            färre skall få del av detta? Hur många skall gå öppet arbetslösa
            på grund av att de inte skall få del av detta?
          </note>
          <note xml:id="i-46028ace880cc497-0">
            Anf. 82 ROSE-MARIE FREBRAN (kds)
          </note>
          <note xml:id="i-671dbd7407a9fd98-0">
            Herr talman! I Örebro är det tvärtom. Just i dag går fler människor
            öppet arbetslösa än vad som skulle ha varit fallet om man mer
            fritt hade kunnat använda dessa medel. Det är möjligt att problemen
            är litet olika på olika håll. Men jag har fått signaler om att
            situationen är ungefär densamma över hela landet.
          </note>
          <note xml:id="i-491662929889baae-0">
            Man skall uppnå olika mål. En sak som statsmakten mycket riktigt
            har lagt på AMS och länsarbetsnämnderna är att de skall se till
            att det inte uppstår flaskhalsar hos företagen. I detta sammanhang
            finns inte möjligheten att uppfylla det målet, eftersom man inte
            kan gå in med utbildning. I vissa fall uppstår det alltså målkonflikter
            när det gäller det som vi från centralt håll har lagt på dem.
            Det är besvärligt att det just när arbetslösheten är så hög som
            i dag kommer att uppstå flaskhalsar som man inte kan åtgärda eftersom
            utbildningarna redan är fulltecknade.
          </note>
          <note xml:id="i-77ccb96a46a8ef62-0">
            Anf. 83 Arbetsmarknadsminister ANDERS
          </note>
          <note xml:id="i-d697ca31ef330306-11">
            SUNDSTRÖM (s)
          </note>
          <note xml:id="i-0ca7b5416362cfdb-0">
            Herr talman! Jag konstaterar att min fråga nog blev litet obekväm.
            Läget är ju följande:
          </note>
          <note xml:id="i-b8c81e6dfdd4ec35-0">
            Regeringen har, efter förslag från riksdagen, satt upp ett antal
            mål för AMS, kvalitativa mål och kvantitativa mål. När det gäller
            det kvantitativa målet har vi sagt att för dessa miljarder skall
            ca 240 000 personer vara föremål för åtgärder. Sedan har regeringen
            inte sagt att den skall lägga sig i hur man använder dessa olika
            åtgärder. Man för göra hur man vill och välja vilka län man vill.
            När regeringen har formulerat denna målsättning har det skett
            i samråd med AMS
          </note>
          <note xml:id="i-cffa9a6389fe8e7f-0">
            ledning. AMS ledning har också bedömt att dessa mål kan uppnås.
          </note>
          <note xml:id="i-ffc98e60b12c922f-0">
            Jag är litet förvånad över att Rose-Marie Frebran handskas så
            ovarsamt med pengarna att det första man som riksdagsledamot gör
            är att gå upp i talarstolen och säga att hon vill släppa på kraven
            och därmed låta fler få gå arbetslösa. Det tycker jag är konstigt.
          </note>
          <note xml:id="i-434e91168c4be0be-0">
            Anf. 84 TREDJE VICE TALMANNEN
          </note>
          <note xml:id="i-084a79cf4a47ffb9-0">
            Jag medger ytterligare ett inlägg från vardera talaren.
          </note>
          <note xml:id="i-c719158c6c814b25-0">
            Anf. 85 ROSE-MARIE FREBRAN (kds)
          </note>
          <note xml:id="i-f05cd576efdb3826-0">
            Herr talman! Jag är mycket förvånad över att statsrådet anser
            att jag som riksdagsledamot för Örebro län skall känna mig nöjd
            och glad över att det kanske kommer att finnas 40 miljoner kronor
            kvar i slutet av tolvmånadersperioden det budgetår som man har
            fått pengar för från AMS i Örebro län, dvs.
          </note>
          <note xml:id="i-7becb992207c482c-0">
            att dessa pengar skall ligga oanvända medan den öppna arbetslösheten
            är högre än vad den skulle behöva vara.
          </note>
          <note xml:id="i-e74b24d508d8f7dd-0">
            Anf. 86 Arbetsmarknadsminister ANDERS
          </note>
          <note xml:id="i-d697ca31ef330306-12">
            SUNDSTRÖM (s)
          </note>
          <note xml:id="i-f0548c5cdc834638-0">
            Herr talman! Det är i så fall besvärande för dem som jobbar med
            dessa frågor i Örebro län. Det alternativ som Rose-Marie Frebran
            anvisar är ju att vi skall sänka kraven, att färre skall få del
            av de arbetsmarknadspolitiska åtgärderna och att fler skall gå
            öppet arbetslösa. Det kan knappast vara speciellt vettigt. Och
            jag är framför allt mycket förvånad över att Rose-Marie Frebran
            inte är beredd att ställa kvalitativa och kvantitativa mål på
            dem som får ansvaret att hantera så mycket pengar. För mig framstår
            det som slapphet.
          </note>
          <note xml:id="i-f8dd3fced9c59758-12">
            Överläggningen var härmed avslutad.
          </note>
          <note xml:id="i-7ba1573f5c77152b-0">
            17 § Svar på fråga 1995/96:87 om stöd till organisationer som
            verkar för mänskliga rättigheter i Chile
          </note>
          <note xml:id="i-9aeb1e3105a33ae5-0">
            Anf. 87 Statsrådet PIERRE SCHORI (s)
          </note>
          <note xml:id="i-e779930c5f53c9da-0">
            Herr talman! Elisa Abascal Reyes har frågat mig om jag avser
            att verka för att Sverige ger ett ekonomiskt stöd till organisationer
            som arbetar för mänskliga rättigheter i Chile.
          </note>
          <note xml:id="i-916ca8ec9d74ff55-0">
            Chile har en demokratiskt vald regering, som satt respekten för
            de mänskliga rättigheterna högt på sin dagordning. Ett aktuellt
            uttryck för detta är att Chile är en av medstiftarna till det
            internationella institutet för demokrati och fria val, IDEA, som
            invigs denna vecka här i Stockholm.
          </note>
          <note xml:id="i-22ea3bc9df99c9e8-0">
            Som ett resultat av fem års civilt demokratiskt styre har arbetsformerna
            förändrats för de chilenska organisationer som verkar för mänskliga
            rättigheter. I
          </note>
          <note xml:id="i-d6b9d82a1befd068-0">
            takt med att respekten för de mänskliga fri- och rättigheterna
            återupprättats och de politiska fångarna släppts fria har nya
            frågor kommit i fokus: diskriminering, våld, droger samt fortsatt
            reformering av det chilenska rättsväsendet. Det kan i sammanhanget
            nämnas att den katolska kyrkan år 1992 beslutade att stänga sitt
            kontor för mänskliga rättigheter, Vicarian, med hänvisning till
            att rättsstaten återupprättats i
          </note>
          <note xml:id="i-968830ec3b9ecda3-0">
            Chile.
          </note>
          <note xml:id="i-b8af8ba540998e5f-0">
            Sverige stödde som bekant under åren 1973-1990
          </note>
          <note xml:id="i-37f1b77768b0c759-0">
            mycket aktivt militärdiktaturens offer och de krafter som verkade
            för en återgång till demokratiska samhällsformer. Med 1990-talet
            fick vi äntligen på nytt se en demokratiskt vald regering i Chile.
            I ljuset av den nya situationen har SIDA gjort en ingående bedömning
            av olika biståndsbehov. Just insatser genom
          </note>
          <note xml:id="i-729f7c79aab1ee5e-0">
            SIDA inriktade på mänskliga rättigheter har successivt trappats
            ned till följd av den nya situationen.
          </note>
          <note xml:id="i-950fed86db5d9895-0">
            Fortfarande finns dock en hel del biståndsfinansierat stöd via
            svenska enskilda organisationer till MR-
          </note>
          <note xml:id="i-cc9caf0f90e8a137-0">
            organisationer i Chile. Jag har förstått att även de enskilda
            organisationerna i Sverige har gjort samma bedömning som SIDA
            och minskat sitt stöd under de senaste åren.
          </note>
          <note xml:id="i-2ecd4b24f5ea4e7c-0">
            I biståndsverksamhet måste prioriteringar göras.
          </note>
          <note xml:id="i-bd9cc14fb826a27c-0">
            Svenska resurser bör användas där de gör störst nytta och där
            behoven är störst. Detta gäller också stöd till organisationer
            som verkar för mänskliga rättigheter.
          </note>
          <note xml:id="i-60bc6659c310ac88-0">
            Det finns länder, även i Latinamerika, där situationen för de
            mänskliga rättigheterna är betydligt allvarligare än i Chile.
          </note>
          <note xml:id="i-d331fed5062311cc-0">
            Det är dock inte så att allt bilateralt bistånd till
          </note>
          <note xml:id="i-9acc77d2a884a617-0">
            Chile har upphört. Inriktningen har dock ändrats och omfattar
            nu i huvudsak tekniskt samarbete, näringslivssamarbete, forskningssamarbete
            samt stöd till vissa kvinnoinsatser. Jag anser att det är glädjande
            att den demokratiska och ekonomiska utvecklingen i
          </note>
          <note xml:id="i-818beb0ad6cd9408-0">
            Chile har gjort det möjligt att såväl minska biståndets omfattning
            som att ändra dess inriktning.
          </note>
          <note xml:id="i-68eb3ff17da1d9be-0">
            Anf. 88 ELISA ABASCAL REYES (mp)
          </note>
          <note xml:id="i-bac1d96bffa4faca-0">
            Herr talman! Jag tackar för svaret. Jag måste börja med att konstatera
            att jag inte delar Pierre Schoris syn på vad som är effektivt
            bistånd. Jag instämmer till fullo i att det finns länder i Sydamerika
            där situationen beträffande de mänskliga rättigheterna är betydligt
            värre än i Chile, men jag har tillsammans med
          </note>
          <note xml:id="i-da398ff63bd42093-0">
            Pierre Schoris partikollega Hans Göran Franck valt att göra en
            vidare analys av situationen i Chile. Jag tror att en liten mängd
            pengar skulle ge stora effekter.
          </note>
          <note xml:id="i-9e2dbce003c01e24-0">
            Den process som pågår i Chile får inte ses som ett spel mellan
            rättvisa och hämnd å ena sidan som har man har försökt påskina,
            dvs. en känslomässig debatt, och militärens rätt att ta makten
            1973 å andra sidan.
          </note>
          <note xml:id="i-13cce4a5186d6b1a-0">
            Detta är en känslomässig debatt som har dominerat medierna i
            Chile. Den verkliga diskussionen ligger ju i huruvida den militära
            makten är beredd att underställa sig den civila. I det här sammanhanget
            har de rättegångar som pågår just nu mot fångar med politisk anknytning
            en stor betydelse.
          </note>
          <note xml:id="i-7e4e9b21e36a6ace-0">
            Det handlar alltså om hur stor legitimitet de juridiska instrumenten
            skall kunna ge till en demokratisk process.
          </note>
          <note xml:id="i-13063b9e054e36b2-0">
            Jag skulle vilja citera första stycket i en artikel som Hans
            Görans Franck publicerat i Dagens Nyheter. Det låter så här: "Chile
            befinner sig i en mycket kritisk övergångsperiod från diktatur
            till demokrati.
          </note>
          <note xml:id="i-73078544e09629b3-0">
            De demokratiska krafterna behöver större internationellt stöd
            för att säkra en övergång till en fullständig demokrati. Det gäller
            inte minst de humanitära organisationerna för mänskliga rättigheter
            som numera saknar resurser för att ge rättshjälp åt de tusentals
            offer som ännu inte fått fram ´sanning och rättvisa´
          </note>
          <note xml:id="i-5d430186c5c246e6-0">
            om politiska mord, tvångsvisa försvinnanden och tortyr under
            Pinochet-diktaturen."
          </note>
          <note xml:id="i-0f14b7dfabb7d00a-0">
            Detta skulle alltså kunna betyda att Chile som tidigare, innan
            1973, har varit ett föregångsland vad gäller konstitutionellt
            politiskt arbete skulle kunna återuppta den rollen i framtiden.
          </note>
          <note xml:id="i-911d2ab487136963-0">
            Anf. 89 Statsrådet PIERRE SCHORI (s)
          </note>
          <note xml:id="i-50aee1878c37778d-0">
            Herr talman! Jag tror att vi nog är överens. Jag var själv med
            om att inleda stödet till de organisationer som Elisa Abascal
            Reyes vill fortsätta ge stöd åt.
          </note>
          <note xml:id="i-d015ae6e887310d2-0">
            Det är SIDA som har i uppdrag att förvalta de pengar och resurser
            som riksdag och regering avsätter till kampen för mänskliga rättigheter
            i t.ex. Latinamerika. De har gjort den här bedömningen att man
            kan fasa ut i Chile, med tanke på den nya situationen, och i stället
            sätta in resurserna på andra områden där vi har diktaturliknande
            förhållanden.
          </note>
          <note xml:id="i-81b866c7c6722522-0">
            Men jag känner stor sympati för detta. Jag vet att de organisationer
            som är aktuella för oss två i den här diskussionen inte längre
            får pengar från den chilenska staten och det chilenska samhället.
            De är hänvisade till yttre stöd för sin överlevnad. Deras verksamhet
            är mycket viktig. Den har bl.a. att göra med tortyrskadade som
            behöver hjälp.
          </note>
          <note xml:id="i-47e2dc48cb661722-0">
            Men möjligheterna är inte helt stängda att genom en enskild svensk
            organisation vända sig till SIDA för att verka för olika projekt
            som de här organisationerna har. Men SIDA självt kan inte göra
            något i det här läget.
          </note>
          <note xml:id="i-c3a27e9e9daf60b7-0">
            Jag vill rekommendera att Elisa Abascal Reyes går via en enskild
            organisation. Då uppnår vi samma syfte.
          </note>
          <note xml:id="i-505f4fade09e3b89-0">
            Anf. 90 ELISA ABASCAL REYES (mp)
          </note>
          <note xml:id="i-904631f29328744e-0">
            Herr talman! Det rör sig om ett akut stöd till rättshjälp. Det
            finns uppenbara brister i rättssystemet, särskilt när det gäller
            de politiska rättegångar som pågår i dag. Detta är ett spel mellan
            militär makt och civil makt. Det såg vi också genom det domslut
            som förhalades i in i det längsta vad gäller fallet Contreras
            i Chile nu i somras.
          </note>
          <note xml:id="i-5c0c1eaae844402e-0">
            Jag vill understryka att jag tror att det kommer att ha en oerhört
            stor betydelse för de andra länderna i
          </note>
          <note xml:id="i-5bee3133f2597ed9-0">
            Sydamerika hur mycket demokratin kan stadfästas i
          </note>
          <note xml:id="i-af169ab2f409519e-0">
            Chile, inte minst genom att Chile verkar aktivt på flera latinamerikanska
            konferensen. Det rör sig alltså om ett temporärt stöd mot uppenbara
            rättsövergrepp.
          </note>
          <note xml:id="i-6013c329f4d12db9-0">
            Jag får väl vända mig till någon annan svensk organisation.
          </note>
          <note xml:id="i-f8dd3fced9c59758-13">
            Överläggningen var härmed avslutad.
          </note>
          <note xml:id="i-b57d9beebfcdd310-0">
            18 § Svar på fråga 1995/96:81 om judar från f.d. Sovjetunionen
          </note>
          <note xml:id="i-73b54b152bed6073-0">
            Anf. 91 Statsrådet LEIF BLOMBERG (s)
          </note>
          <note xml:id="i-10d2cf201d4d46ab-0">
            Herr talman! Marianne Andersson har frågat mig hur jag tänker
            använda de erfarenheter jag fått av den resa till Ryssland och
            Ukraina som några tjänstemän från regeringskansliet gjorde våren
            1995 tillsammans med två riksdagsmän, däribland Marianne Andersson,
            samt företrädare för Judiska Centralrådet i Sverige.
          </note>
          <note xml:id="i-613b805c8ff19596-0">
            I Marianne Anderssons fråga uttrycker hon också förvåning över
            att Utlänningsnämnden, som hon uttrycker det, "uppenbarligen inte
            tagit något som helst intryck" av de erfarenheter som gjorts under
            resan.
          </note>
          <note xml:id="i-37eb1962d6b17815-0">
            Låt mig först bara ge en kort bakgrund till resan och litet information
            om hur resultatet från resan har använts, innan jag kommenterar
            påståendet rörande
          </note>
          <note xml:id="i-ffe05da5ffa81179-0">
            Utlänningsnämnden.
          </note>
          <note xml:id="i-b4523116f7907278-0">
            Jag tog initiativ till studieresan efter det att jag blivit uppvaktad
            av Judiska Centralrådet rörande frågan om skyddsbehov i Sverige
            för judar från forna
          </note>
          <note xml:id="i-d494f61ff42f21ca-0">
            Sovjetunionen. Syftet med resan var dels att samla in information
            om hur förhållandena är för den judiska befolkningsgruppen i de
            här länderna, dels att här hos oss i Sverige skapa en öppen och
            förtrolig dialog mellan regering, myndigheter och de som företräder
            de asylsökande judarna i vårt land.
          </note>
          <note xml:id="i-99b2a16209705ca2-0">
            Och jag menar att vi har lyckats med det. I resan deltog såväl
            tjänstemän från regeringskansliet, representanter från riksdagen
            som representanter från Judiska Centralrådet. Vid ett halvdagsseminarium
            i juni i år med deltagande av ett trettiotal personer, bl.a. från
          </note>
          <note xml:id="i-a6997d76651f07c9-0">
            Statens invandrarverk och Utlänningsnämnden, diskuterades intrycken
            och rapporten från den här resan.
          </note>
          <note xml:id="i-52b36910047c24b7-0">
            I oktober bjöd jag in Judiska Centralrådet, Statens invandrarverk
            och Utlänningsnämnden till ett möte där vi öppet diskuterade olika
            aspekter på skyddsbehovet hos de asylsökande judar från f.d. Sovjetunionen
            som i dag finns i Sverige.
          </note>
          <note xml:id="i-b33c734cad55a9e0-0">
            Beträffande Utlänningsnämndens beslutsfattande vill jag bara
            säga att de, såvitt jag kan bedöma och enligt nämndens egen utsago,
            följer den praxis som den tidigare regeringen lade fast genom
            några s.k.
          </note>
          <note xml:id="i-b7471969a89bf109-0">
            praxisbeslut i slutet av 1993. Detta innebär att en del får stanna
            i Sverige efter sedvanlig individuell prövning, medan andra får
            avslag på sin ansökan. I sitt beslutsfattande väger Utlänningsnämnden
            in all den information som man har, vilket även inkluderar de
            erfarenheter man fått från den tidigare omtalade resan och det
            efterföljande seminariet.
          </note>
          <note xml:id="i-66e0bcd93a2b5d6e-0">
            Låt mig avslutningsvis bara säga att regeringen inte har ändrat
            rådande praxis och inte heller önskar ändra den praxis som den
            föregående regeringen lade fast 1993.
          </note>
          <note xml:id="i-7e0470c6b459e43f-0">
            Då Marianne Andersson, som framställt frågan, anmält att hon
            var förhindrad att närvara vid sammanträdet, medgav tredje vice
            talmannen att Rigmor
          </note>
          <note xml:id="i-9e926003322287d2-0">
            Ahlstedt i stället fick delta i överläggningen.
          </note>
          <note xml:id="i-255e74cd0cbc4e54-0">
            Anf. 92 RIGMOR AHLSTEDT (c)
          </note>
          <note xml:id="i-a59432f584b45d39-0">
            Herr talman! Egentligen skulle naturligtvis Marianne Andersson
            ha stått här och tagit emot svaret på frågan eftersom hon har
            ett stort engagemang och en stor kunskap i frågan, men av naturliga
            skäl kan hon inte det. Jag ber att få hälsa från henne och framföra
            hennes varma tack för att frågan kom upp i dag.
          </note>
          <note xml:id="i-258902e73d58627b-0">
            Den här frågan har ju hög aktualitet. Vi läser och tar emot rapporter
            om vad som händer i vår omvärld och i vårt eget land när det gäller
            kulturchocker och när det gäller t.o.m. ren rasism, förföljelser
            och trakasserier av människor. Det har ju även handlat om dessa
            frågor förut i frågedebatten i dag.
          </note>
          <note xml:id="i-553b01f1a1c00849-0">
            Det är allvarliga signaler som vi får. Det kändes bra när jag
            läste svaret, och nu fick jag också höra det uppläst, att man
            har en förtrolig dialog. Jag tror att det är mycket viktigt eftersom
            det är så pass känsliga frågor. Jag tycker att det är bra att
            man handskas varsamt med dem. Men man kan inte bara handskas varsamt,
            ibland måste man också ta itu med frågorna.
          </note>
          <note xml:id="i-61ab54f12e36a320-0">
            Det tror jag också att statsrådet gör. Det ber vi att få tacka
            för.
          </note>
          <note xml:id="i-135df93cdf33ff8a-0">
            Detta var ju en resa som skulle klarlägga hur förhållandena var
            i f.d. Sovjetunionen. Man hade också senare ett seminarium. Jag
            har förstått att man diskuterade i ett par timmar där.
          </note>
          <note xml:id="i-95b9d2621110b714-0">
            Det har efteråt kommit två rapporter som jag också har tagit
            del av och som visar att det finns all anledning till oro. Det
            har gått fem månader sedan resan, och det har gått tre månader
            sedan seminariet.
          </note>
          <note xml:id="i-43e3fe6dbab395ac-0">
            Jag ser nu att man i oktober fortsatte en dialog, och det är
            bra.
          </note>
          <note xml:id="i-d5c74b54d7e88937-0">
            Det Marianne Andersson är förvånad över är att
          </note>
          <note xml:id="i-7ad88b5321835ab1-0">
            Utlänningsnämnden fortsätter att utvisa ryska och ukrainska judar
            trots att man vet att det förekommer trakasserier och förföljelser.
            Det undrar jag hur statsrådet ser på.
          </note>
          <note xml:id="i-dbff9c1e08122671-0">
            Anf. 93 Statsrådet LEIF BLOMBERG (s)
          </note>
          <note xml:id="i-a74f8523dd5f3f7e-0">
            Herr talman! När det gäller erfarenheter från resan är det inget
            tvivel om att det förekommer antisemitism i Ryssland och i Ukraina.
            Det är ju så. Det är inte staten som utövar den, men staten förmår
            inte alltid att skydda sina egna medborgare från dem som faktiskt
            utövar en antisemitisk verksamhet.
          </note>
          <note xml:id="i-92f21f2d23e6500e-0">
            Det leder i sin tur till att ett antal judar från dessa båda
            länder också har befunnits ha skyddsbehov i
          </note>
          <note xml:id="i-65516a00c46392a5-0">
            Sverige. De har asylskäl eller har befunnits ha så starka humanitära
            skäl att de har fått stanna av den anledningen. Det är ganska
            många som får uppehållstillstånd i Sverige om man ser till andelen
            som har kommit. Det är mot den bakgrunden.
          </note>
          <note xml:id="i-49362fed884d09e2-0">
            Rättstillämpningen är sådan, att om det blir en förvärrad situation
            i dessa båda länder i antisemitisk riktning - vilket vore mycket
            beklagligt, men det kanske är så - kommer också fler att få stanna
            i vårt land, eftersom det sker en individuell prövning av varje
            enskilt fall. Blir det lättare kommer färre att få stanna, blir
            det hårdare kommer fler att få stanna. Det är så mekanismerna
            fungerar.
          </note>
          <note xml:id="i-f933bb895eab43b9-0">
            Det vore egendomligt om vi i Sverige exempelvis skulle acceptera
            det som delegationen såg i Ryssland.
          </note>
          <note xml:id="i-da079e52ebca2ca1-0">
            I foajén i det ryska parlamentet fanns det bord med informationsmaterial.
            På något av borden låg det broschyrer med hakkorset på framsidan
            från olika partier i Ryssland. Man hade klart och tydligt en politik
            - en av de mest vedervärdiga politiska inriktningar som kan tänkas.
            Detta låg i demokratins högborg i
          </note>
          <note xml:id="i-147fb58e7ee3dca6-0">
            Moskva. Vi kan inte tänka oss att det ligger här i riksdagen.
            Men där låg det. Det är mot det bakgrunden som vi självfallet
            ser mycket allvarligt på situationen.
          </note>
          <note xml:id="i-0da0272dd3a3e75d-0">
            Det är också mot den bakgrunden som vi har gett och fortsätter
            att ge ett antal judar som finns i Sverige uppehållstillstånd,
            just därför att vi inte kan skicka hem dem till den antisemitiska
            tillvaro som finns.
          </note>
          <note xml:id="i-8ae5701549ae9a90-0">
            Men alla har inte de skyddsbehoven. Det beror litet grand på
            varifrån man kommer, om man har varit aktiv eller inte och om
            man är jude eller inte.
          </note>
          <note xml:id="i-1116d8633e04dfea-0">
            Anf. 94 RIGMOR AHLSTEDT (c)
          </note>
          <note xml:id="i-44e69ba837b3218b-0">
            Herr talman! Det känns bra att vi delar uppfattningen om att
            vi måste vara mycket noggranna med de delarna.
          </note>
          <note xml:id="i-570161d8cf54c50e-0">
            Utlänningsnämnden fattar självständiga beslut utan att regeringen
            kan ingripa och göra någonting åt det. Under en tidigare debatt
            har, enligt Marianne
          </note>
          <note xml:id="i-c7a6a584ba5b6a65-0">
            Andersson, statsrådet sagt att han önskade att regeringen skulle
            kunna gå in och ta hem ärenden till regeringen. Vi undrar om statsrådet
            fortfarande har den åsikten kvar eller om det inte behövs.
          </note>
          <note xml:id="i-deb6d55fa6aa648c-0">
            Anf. 95 Statsrådet LEIF BLOMBERG (s)
          </note>
          <note xml:id="i-328b5c79db5aa06e-0">
            Herr talman! Vi ser för närvarande över hela utlänningslagstiftningen.
            Vi överväger att öka regeringens styrmöjligheter när det gäller
            våra myndigheter.
          </note>
          <note xml:id="i-47dea9ce347fa87c-0">
            Enligt nuvarande regelverk kan regeringen inte i dag, sedan man
            inrättade Utlänningsnämnden, gå in och agera i enskilda ärenden.
            Det kanske vi inte heller vill i morgon.
          </note>
          <note xml:id="i-f0fcadda4dac46ee-0">
            Däremot tycker vi att vi bör öka regeringens möjligheter att
            utan att gå till riksdagen och ändra lagar utfärda förordningar
            som talar om vilken politisk inriktning som vi tycker att det
            är viktigt att vi har. På det sättet kan man korrigera och förändra
            riktningen på besluten till den politiska ton och idé som vi tycker
            skall vara det som gäller exempelvis en viss folkgrupp, i det
            här fallet judar i f.d. Sovjet och i Ukraina eller bosnienkroater
            som kom hit tidigare.
          </note>
          <note xml:id="i-1ca2976c69700bce-0">
            Vi skall själva kunna gå in och tala om i vilken riktning det
            skall gå, och sedan är det myndigheternas sak att gå i den riktningen.
            Det kommer regeringen att överväga och sannolikt också att föreslå.
          </note>
          <note xml:id="i-e88535e894720cf1-0">
            Anf. 96 RIGMOR AHLSTEDT (c)
          </note>
          <note xml:id="i-fb69bfb562bdf121-0">
            Herr talman! Jag tackar än en gång för svaret och hälsar från
            Marianne Andersson.
          </note>
          <note xml:id="i-f8dd3fced9c59758-14">
            Överläggningen var härmed avslutad.
          </note>
          <note xml:id="i-b5981707f0b479dd-0">
            19 § Svar på fråga 1995/96:83 om rättstillämpningen i utlänningsärenden
          </note>
          <note xml:id="i-19bc96d147e3f847-0">
            Anf. 97 Statsrådet LEIF BLOMBERG (s)
          </note>
          <note xml:id="i-45e8f639a64146e8-0">
            Herr talman! Ulla Hoffmann har frågat statsministern om regeringen
            har för avsikt att vidta åtgärder för att förbättra möjligheterna
            att styra rättstillämpningen i utlänningsärenden.
          </note>
          <note xml:id="i-d5c75b103c08393e-0">
            Statsministern har överlämnat frågan till mig för besvarande.
          </note>
          <note xml:id="i-b834c0afbe96f9ad-0">
            Ulla Hoffmann påpekar helt riktigt i sin fråga att
          </note>
          <note xml:id="i-9bea9b7b872043c9-0">
            Flyktingpolitiska kommitténs betänkande varit ute på remiss fram
            till den 1 november. Remisstiden har nu nyligen gått till ända,
            och arbetet med att utarbeta en proposition pågår för närvarande.
            Denna proposition kommer med all sannolikhet att föreläggas vårriksdagen
            under mars månad. Riksdagen får därefter ta ställning till förslagen
            i propositionen. Ett redogjorde jag för alldeles nyss. Fram till
            dess riksdagen beslutat om eventuella förändringar i utlänningslagen
            vad gäller regeringens roll i praxisbildningen gäller nuvarande
            regler i såväl utlänningslagen som regeringsformen.
          </note>
          <note xml:id="i-d0c812639d6fd274-0">
            Mitt svar till Ulla Hoffmann är att regeringen inte kommer att
            vidta några andra åtgärder än dem jag nu redogjort för.
          </note>
          <note xml:id="i-5191638ca05c9cc5-0">
            Anf. 98 ULLA HOFFMANN (v)
          </note>
          <note xml:id="i-a77bf34d1050e450-0">
            Herr talman! Jag tackar statsrådet för svaret.
          </note>
          <note xml:id="i-c5c0111e8ee18abe-0">
            Anledningen till att jag ställt frågan om regeringen har för
            avsikt att vidta några åtgärder för att förbättra möjligheterna
            att styra rättstillämpningen är att det i dag vad gäller barnkonventionen
            är så uppenbart att
          </note>
          <note xml:id="i-83961f12586d5f57-0">
            Utlänningsnämnden fattar beslut som allvarligt står i strid med
            det allmänna rättsmedvetandet.
          </note>
          <note xml:id="i-e926866d8328d00a-0">
            Det är det som gör att människor reagerar och hör av sig till
            bl.a. statsministern och invandrarministern.
          </note>
          <note xml:id="i-5f88815577ddbf92-0">
            Man anser att en del av de beslut som gäller barn och barnfamiljer
            strider mot humanitetens krav. Det gällde t.ex. Evelyn Barrantes,
            det gäller Chrisen Fernando och det gäller en peruansk familj
            med fyra gravt handikappade barn.
          </note>
          <note xml:id="i-0b4abba745730f5a-0">
            I grundskoleförordningen hade fram till i år alla barn rätt till
            hemspråk. I Chrisens fall nekades hon undervisning. Samhället
            har inte uppfyllt den delen av sina skyldigheter. Däremot har
            man integrerat Chrisen så väl att hon är svensk likaväl som hennes
            två syskon. Läkarintyg styrker att hon far illa, att hon är deprimerad
            och att hon funderar på att ta sitt liv. Det handlar om en tioårig
            flicka.
          </note>
          <note xml:id="i-9891b42239ce7c9d-0">
            Ett annat fall är en peruansk familj med fyra minderåriga barn
            - en med hjärtfel och tre gravt handikappade av någon form av
            avancerad rakitis. Där hänvisar Utlänningsnämnden till inre flyktalternativ.
          </note>
          <note xml:id="i-5fe7e440788c90aa-0">
            Jag tror inte att det är svårt för kammarens ledamöter att sätta
            sig in i hur omöjligt det är att ständigt befinna sig på flykt
            med fyra gravt handikappade barn som behöver ständig medicinsk
            uppbackning.
          </note>
          <note xml:id="i-854f9e9f13e6e4af-0">
            Jag vet att Chrisen har skrivit både till invandrarministern
            och till statsministern och vädjat om hjälp att få stanna. Astrid
            Lindgren, ärkebiskopen
          </note>
          <note xml:id="i-9861336eb92c24c0-0">
            Gunnar Weman och Barnläkarföreningen har gjort likaledes.
          </note>
          <note xml:id="i-3757b9c2f09f0abb-0">
            Statsministern har beklagat att regeringen inte kan begära in
            ett ärende för beslut. Statsministern har också sagt att det är
            självklart att vi, när vi har skrivit under en FN-konvention,
            i våra lagar, regler och i vår handläggning skall följa barnkonventionen
            och dess anda, vilket statsrådet Hedborg också bekräftat i dag.
          </note>
          <note xml:id="i-98f58a8c398a42c9-0">
            Riksdagen har bemyndigat regeringen att själv via förordningar
            ge föreskrifter om hur utlänningslagen skall tillämpas. Det gäller
            bl.a. vad som är humanitära skäl. Jag tycker att man i varje fall
            borde kunna överväga att i en förordning ta in barnkonventionens
            bestämmelser.
          </note>
          <note xml:id="i-9db6a4881a01ffbf-0">
            Anf. 99 Statsrådet LEIF BLOMBERG (s)
          </note>
          <note xml:id="i-9a6755beaec16292-0">
            Herr talman! Regeringen kan i dag inte göra några ingrepp i myndigheternas
            utövande, och vi skall heller inte göra det. Vi har inte några
            sådana rättsliga möjligheter vare sig enligt konstitutionen eller
            regeringsformen. Det går alltså inte.
          </note>
          <note xml:id="i-6f25c61d00c72e46-0">
            Däremot avser regeringen, som jag svarade tidigare i dag, att
            föreslå riksdagen en ordning där regeringen via förordningar kan
            styra mer i sådana ärenden i sådan riktning som är av politisk
            betydelse för en sittande regering, i det här fallet vår, så att
            vi kan ändra riktning i politiken. Om regeringen tycker att det
            finns goda grunder för detta kan den meddela en förordning till
            myndigheterna, och sedan bestämmer dessa i de enskilda ärendena
            och tillämpar den nya praxis som vi på detta sätt har pekat på.
          </note>
          <note xml:id="i-a9c26cb83fb604b4-0">
            När det sedan gäller de enskilda ärendena är det litet knepigt
            eftersom jag inte kan eller får ta ställning i enskilda ärenden.
            Jag vill ändå kommentera fallet med Chrisen Fernando.
          </note>
          <note xml:id="i-acdc6c1f3b8e59ca-0">
            Chrisens mor och far har varit ambassadanställda i
          </note>
          <note xml:id="i-302c1a7bb8b3c2eb-0">
            Sverige. På samma sätt som för svenska människor med barn åker
            till andra länder och tjänstgör på ambassader gäller särskilda
            konventioner för detta mellan staterna. Jag anställer i princip
            vem jag vill på min ambassad. Man behöver inte ha något uppehållstillstånd
            från den svenska staten, och svenskar behöver inte ha det i andra
            länder, och efter avslutad tjänstgöring åker man hem. Det är då
            klart att det är varje förälders sak att se till att barnen har
            en sådan utbildning att de exempelvis kan behålla sitt eget modersmål
            och förbereda sig på att åka hem.
          </note>
          <note xml:id="i-0bf06e7db1fa4247-0">
            Efter avslutad tjänstgöring beslöt sig Chrisens föräldrar för
            att söka asyl. De gjorde det, men de hade inte skäl för att få
            det, och det fanns inte heller några andra humanitära grunder
            för dem att få det, och
          </note>
          <note xml:id="i-aad3f4bfcb01b9eb-0">
            Utlänningsnämnden har beslutat om avvisning.
          </note>
          <note xml:id="i-e866fe54c904b655-0">
            Det är samma villkor som för svenska familjer utomlands. På samma
            vis anser vi att denna familj har skyldigheter både mot sitt eget
            barn och enligt de konventioner som finns mellan stater.
          </note>
          <note xml:id="i-67e9da865858bb44-0">
            Anf. 100 TREDJE VICE TALMANNEN
          </note>
          <note xml:id="i-876fb03b1a84d706-0">
            Jag erinrar om att det enskilda fallet inte bör diskuteras.
          </note>
          <note xml:id="i-b79881235602dacc-0">
            Anf. 101 ULLA HOFFMANN (v)
          </note>
          <note xml:id="i-5fbb30f29c348c81-0">
            Herr talman! Jag kan alltså inte säga något om
          </note>
          <note xml:id="i-2cfb882cb6c9c813-0">
            Chrisen Fernando och om saker som statsrådet har tagit upp nu,
            t.ex. vad gäller att arbeta på en ambassad? Är det så?
          </note>
          <note xml:id="i-cd423658923e80f4-0">
            Anf. 102 TREDJE VICE TALMANNEN
          </note>
          <note xml:id="i-e9ed7b2b56bb0ede-0">
            Ja, det är riktigt att det enskilda fallet inte kan nämnas. Ni
            får föra en generell diskussion.
          </note>
          <note xml:id="i-57ef224554b8b0cf-0">
            Anf. 103 ULLA HOFFMANN (v)
          </note>
          <note xml:id="i-a665d85e4e1e58e4-0">
            Herr talman! Även om vi då inte diskuterar det enskilda fallet
            kan vi konstatera att vissa barn har varit här så pass länge som
            i åtta år. Det förs ju också en diskussion vad gäller olika omständigheter
            i det enskilda fall som jag inte får lov att nämna.
          </note>
          <note xml:id="i-e17dd381ef286563-0">
            Jag vill ställa en tilläggsfråga till statsrådet vad gäller skapandet
            av förordningar. Jag trodde att det var så att riksdagen har bemyndigat
            regeringen att utarbeta förordningar och göra tillägg i förordningar
            under löpande period. Är det inte så?
          </note>
          <note xml:id="i-1be49c90fc93e127-0">
            Anf. 104 Statsrådet LEIF BLOMBERG (s)
          </note>
          <note xml:id="i-46ae3bbbd56e8b87-0">
            Herr talman! Den typ av regelverk som Ulla
          </note>
          <note xml:id="i-c73b64c2ba7ac7ae-0">
            Hoffmann nu talar om gäller inte Utlänningsnämnden och Invandrarverket.
            Vi har under den tid som gått sedan jag blev invandrarminister
            mycket noggrant låtit juristerna undersöka saken, och vi har vid
            olika tillfällen fått mycket entydiga svar, nämligen att vi inte
            har några som helst förutsättningar att gå in och operera i myndighetens
            inre liv och säga åt myndigheten att göra si eller så utan att
            därmed också bryta mot regeringsformen och vår konstitution. Vi
            tänker heller inte göra det. Däremot tänker vi föreslå att vi,
            om vi tycker att vi har väsentliga skäl att ändra vår politiska
            inriktning, skall kunna skapa sådana förutsättningar för oss gentemot
            våra myndigheter.
          </note>
          <note xml:id="i-652250d82843f2cf-0">
            Sedan vill jag påpeka att barn till svenskar som är anställda
            vid ambassader utomlands kan vara borta i många år och sedan,
            när de kommer tillbaka till Sverige, ändå tala svenska. Det är
            då mor och far som ser till att barnen behåller språket.
          </note>
          <note xml:id="i-619fdb0b3e584bd4-0">
            Anf. 105 ULLA HOFFMANN (v)
          </note>
          <note xml:id="i-1cfcca1fbd66aac2-0">
            Herr talman! Vi fick ju inte lov att diskutera det enskilda fallet.
          </note>
          <note xml:id="i-e0a59b303ef61310-0">
            Det är precis när statsrådet säger sådant som det han nu säger
            som jag får problem. Jag har nämligen många gånger diskuterat
            just överensstämmelsen i vår lagstiftning i det här avseendet.
            Statsministern håller tydligen med mig om att man med tillämpning
            av den lagstiftning som vi har i dag skulle kunna låta vissa barnfamiljer
            få lov att stanna här, medan Utlänningsnämnden och Invandrarverket
            har fattat andra beslut.
          </note>
          <note xml:id="i-0902749e3ae9dcb8-0">
            Jag har därför bett invandrarministern att försöka ta tag i den
            frågan, så att lagstiftningen och myndighetsutövningen stämmer
            överens.
          </note>
          <note xml:id="i-600100452c1e7152-0">
            Anf. 106 Statsrådet LEIF BLOMBERG (s)
          </note>
          <note xml:id="i-2f48701fd524bc7a-0">
            Herr talman! Det finns i dag vissa möjligheter att bevilja tillfälliga
            uppehållstillstånd. Regeringen gjorde det - i enlighet med utlänningslagstiftningen
            - när det gäller bosnienkroaterna. Det finns också vissa möjligheter
            att göra det i andra fall. Sedan kan man alltid göra olika bedömningar.
            Utlänningsnämnden har exempelvis bedömt det fall som handlar om
            det lilla spädbarnet på ett sätt. Det är alltså myndighetens sak
            att göra sådana bedömningar, och jag kan inte lägga mig i vilken
            bedömning som görs.
          </note>
          <note xml:id="i-a1450c0f6053a841-0">
            Vi har sagt att lagstiftningen på det här området skall tydliggöras,
            så att det i framtiden blir mycket tydligare att det i olika situationer
            går att bevilja ett tillfälligt uppehållstillstånd. Den utredning
            och den kommitté som bl.a. har tittat särskilt på barnkonventionen
            har ju lagt fram ett antal förslag, som Ulla
          </note>
          <note xml:id="i-94712383996cf92b-0">
            Hoffmann säkert har läst. Vi kommer också att lägga fram förslag
            som i huvudsak stämmer överens med utredningens uppfattning. Vi
            kommer därmed att ha en enig kommitté bakom oss. Vi tror att det
            är viktigt att lyfta fram barnens rättigheter i samhället även
            när det gäller de här flyktingbarnen.
          </note>
          <note xml:id="i-62fabef1e25cc2cc-0">
            Anf. 107 ULLA HOFFMANN (v)
          </note>
          <note xml:id="i-57a275b7cea60af9-0">
            Herr talman! Då vill jag bara från mitt innersta rikta en vädjan
            till dem som har att utröna vilka möjligheter som finns att göra
            något i de fall som är aktuella i dag, fall som gäller personer
            som kanske skulle ha haft möjlighet att stanna om vi haft en annan
            tillämpning. Jag vill vädja till dem att, som statsministern sade,
            i lagar, regler och handläggning följa barnkonventionen och verka
            i dess anda.
          </note>
          <note xml:id="i-06311cceaf7b87bd-0">
            Anf. 108 Statsrådet LEIF BLOMBERG (s)
          </note>
          <note xml:id="i-f48bedf19efdac05-0">
            Herr talman! Jag menar att vi i allt väsentligt gör det. Vi kanske
            gör det bättre än något annat land i denna värld.
          </note>
          <note xml:id="i-f8dd3fced9c59758-15">
            Överläggningen var härmed avslutad.
          </note>
          <note xml:id="i-bdd5cf004cb8ad3e-0">
            20 § Svar på fråga 1995/96:95 om anställningsskyddet för gravida
          </note>
          <note xml:id="i-53e2a57499bad3c7-0">
            Anf. 109 Statsrådet LEIF BLOMBERG (s)
          </note>
          <note xml:id="i-6c3c027d689a0473-0">
            Herr talman! Ingrid Burman har frågat mig om regeringen avser
            att ändra svensk lagstiftning så att den ger ett stärkt anställningsskydd
            för gravida och föräldralediga i enlighet med vad EG:s direktiv
            på området kräver.
          </note>
          <note xml:id="i-f20f789d3e852bc3-0">
            Regeringen lade i våras fram ett förslag till en ny och moderniserad
            föräldraledighetslag, som antogs av riksdagen. Den nya lagen innehåller
            flera förändringar i sak som föranleds av regler som finns i EG-
          </note>
          <note xml:id="i-2865041c946c9d0d-0">
            direktivet om åtgärder för att förbättra säkerhet och hälsa på
            arbetsplatsen för arbetstagare som är gravida, nyligen har fött
            barn eller ammar.
          </note>
          <note xml:id="i-ec5561ba0bf52fcf-0">
            När det gäller anställningsskyddet för de aktuella kategorierna
            arbetstagare gjorde regeringen - i likhet med den utredare som
            sett över ledighetslagstiftningen - den bedömningen att de skyldigheter
            som åläggs genom EG-direktivet inte föranledde några ändringar
            i förhållande till vad som redan gällde. Bland remissinstanserna
            fanns inte heller någon annan uppfattning.
          </note>
          <note xml:id="i-208addad2415997f-0">
            De särskilda anställningsskyddsregler som finns i dag (16 och
            17 §§ föräldraledighetslagen) tillgodoser direktivets krav. Till
            detta kommer reglerna i lagen
          </note>
          <note xml:id="i-9c4119e3759871b8-0">
            (1982:80) om anställningsskydd (LAS), som säger att en uppsägning
            alltid måste vara sakligt grundad. Den regeln gäller även arbetstagare
            som är gravida, nyligen har fött barn eller ammar sitt lilla barn.
            LAS ställer också krav på att en uppsägning skall vara skriftlig
          </note>
          <note xml:id="i-c98a41c7256712fb-0">
            (8 §), och alla arbetstagare har rätt att få en skriftlig motivering
            till uppsägningen (9 §). I vissa fall kan det ligga i arbetstagarens
            intresse att slippa en skriftlig motivering till uppsägningen,
            och därför skall enligt
          </note>
          <note xml:id="i-e114f690a0efa6a4-0">
            LAS sådan ges endast när arbetstagaren själv begär det. Då är
            också arbetsgivaren skyldig att utfärda en sådan. En arbetsgivare
            som inte fullgör sin skyldighet att lämna skriftlig motivering
            kan ådömas skadestånd.
          </note>
          <note xml:id="i-2b01e01a3f2c982a-0">
            Till dessa regler kommer bestämmelserna i jämställdhetslagen
            (23 §) om att avtal som medger otillåten könsdiskriminering är
            ogiltiga. Kollektivavtal om turordning vid uppsägning får alltså
            inte diskriminera gravida.
          </note>
          <note xml:id="i-76a5663208093e43-0">
            Enligt min mening uppfyller LAS, föräldraledighetslagen och jämställdhetslagen
            de krav som EG-
          </note>
          <note xml:id="i-ea4d425f6a91d7a6-0">
            direktivet ställer.
          </note>
          <note xml:id="i-f82a0910b8f051aa-0">
            Anf. 110 INGRID BURMAN (v)
          </note>
          <note xml:id="i-c1116192ef030768-0">
            Herr talman! Jag ber först att få tacka statsrådet för svaret.
          </note>
          <note xml:id="i-3c854c3c08d95dfa-0">
            Att kvinnor som väntar barn och kvinnor som nyss har fått barn
            förlorar sina jobb och att detta har blivit allt vanligare i samhället
            i dag är de flesta eniga om.
          </note>
          <note xml:id="i-f7b799cfaa9b982f-0">
            Det har varit svårt att undersöka frågan, eftersom det är omöjligt
            att få fram statistik på det här området.
          </note>
          <note xml:id="i-873ed05277363c23-0">
            Detta är nämligen inget område som man för statistik på. Det
            är JämO som ser att detta blir vanligare. LO:s rättsskydd får
            också in allt fler sådana här fall. Det finns en tydlig tendens.
          </note>
          <note xml:id="i-bddf94fe3c759fb2-0">
            Jag tror inte att detta kan lagstiftas bort. Jag tror att det
            är väldigt viktigt att vi använder oss av de regler, de möjligheter
            som vi har att försvåra den här könsdiskrimineringen, som i dag
            får ett allt starkare fäste på vår arbetsmarknad.
          </note>
          <note xml:id="i-5c2bfd8dbe82226d-0">
            Det är i det sammanhanget och mot den bakgrunden som jag har
            ställt frågan till statsrådet. När man går igenom EU:s direktiv
            - och nu talar jag om direktivet 92/85 EEG av den 19 oktober 1992
            - märker man att hela andemeningen är att åtgärder skall vidtas
            för att förbättra säkerhet och hälsa på arbetsplatsen för arbetstagare
            som är gravida, som nyligen har fött barn och som ammar. Direktivet
            avser de gravida arbetstagarna, arbetstagare som ammar och arbetstagare
            som nyligen har fött barn, såsom denna grupp definieras i nationell
            lagstiftning eller praxis. Den definitionen måste enligt min uppfattning
            motsvara just de personer som är föräldralediga.
          </note>
          <note xml:id="i-bf37fcd8d1563e75-0">
            Det finns då ett förbud mot uppsägning, och ett sådant har vi
            också i dag i Sverige. Men det finns också en bestämmelse som
            säger att om en arbetstagare sägs upp skall arbetsgivaren lämna
            en uttömmande
          </note>
          <note xml:id="i-50e03a4a9ed196be-0">
            - jag säger uttömmande - skriftlig motivering för detta.
          </note>
          <note xml:id="i-a21b7b8f5f44ce9f-0">
            Anf. 111 Statsrådet LEIF BLOMBERG (s)
          </note>
          <note xml:id="i-7aa457c709b72b50-0">
            Herr talman! Förbudet mot uppsägning gäller förstås att man inte
            kan säga upp en kvinna på grund av att hon råkar vara gravid.
            Däremot kan man säga upp en kvinna som är gravid om denna kvinna
            är sist anställd och därmed står sist i turordningen vid uppsägning
            på grund av arbetsbrist. Det normala är att den som är sist anställd
            också får sluta först. Om den som är sist anställd är gravid eller
            råkar vara sjuk får den personen ändå sluta på företaget, i förvaltningen
            eller var denna nu jobbar. Det är lika för alla.
          </note>
          <note xml:id="i-431b5fbc54722316-0">
            I en sådan situation som vi har haft på 90-talet då
          </note>
          <note xml:id="i-b65ba7c6e7f48585-0">
            100 000-tals människor har blivit uppsagda, vore det konstigt
            om inte flera personer som var sjuka, föräldralediga eller gravida
            blev uppsagda på grund av att det var deras tur i turordningen.
          </note>
          <note xml:id="i-0850ca7b5a5e5ed6-0">
            Om man däremot gör undantag från turordningen genom avtal mellan
            arbetsgivaren och exempelvis fackklubben på företaget och säger
            att en gravid kvinna som också kommer att vara föräldraledig flyttas
            i turordningen så att hon åker ut är det en helt annan sak. Då
            gör man sig också skyldig till ett brott mot både jämställdhetslagen
            och lagen om anställningsskydd. Det finns också exempel på att
            man i Arbetsdomstolen klart och entydigt har ansett att ett sådant
            avtal strider mot både LAS och mot jämställdhetslagen och att
            det därför är ogiltigt.
          </note>
          <note xml:id="i-6e4170d39cb9d7a9-0">
            Vi har mycket starka regler. Problemet kan ändå bli - jag skall
            inte säga att det aldrig har hänt - att bevisa att man har blivit
            uppsagd på grund av att man var gravid. Det kan finnas sådana
            fall, men hittills har något sådant fall inte prövats i domstol.
          </note>
          <note xml:id="i-a07e11fffae3a36d-0">
            Anf. 112 INGRID BURMAN (v)
          </note>
          <note xml:id="i-6a598addad98a4eb-0">
            Herr talman! Statsrådet har naturligtvis rätt i att förbudet
            avser uppsägning på grund av graviditet eller för att man nyss
            har fött barn. Naturligtvis kommer kvinnor även i framtiden att
            sägas upp till följd av arbetsbrist när de står i turordning för
            det.
          </note>
          <note xml:id="i-a257a7f4ee5f9b53-0">
            Med min fråga vill jag dock påstå att den svenska lagstiftningen
            inte stämmer överens med EU-
          </note>
          <note xml:id="i-f23ca6aac8618440-0">
            direktivet. Där stadgas nämligen att gravida kvinnor och föräldralediga
            enligt definitionen har rätt till en uttömmande skriftlig motivering.
            Enligt min mening är motiveringen arbetsbrist inte uttömmande.
            Enligt min mening har man gjort en miss i den svenska lagstiftningen
            och man bör rätta till det i det preventiva syftet att man skall
            ålägga arbetsgivaren att i de här fallen ha en uttömmande skriftlig
            motivering. Det skulle också vara till hjälp vid problemet med
            bevisningen.
          </note>
          <note xml:id="i-6177f4b264d693e1-0">
            Anf. 113 Statsrådet LEIF BLOMBERG (s)
          </note>
          <note xml:id="i-6435cd1f3ee4e846-0">
            Herr talman! I 9 § lagen om anställningsskydd står att arbetsgivaren
            skall uppge de omständigheter som åberopas som grund för uppsägningen.
            Lunning, en av de jurister som är kunnig på det här området, säger
            i en kommentar till LAS att arbetsgivaren skall redogöra för de
            närmare omständigheterna som ligger bakom uppsägningen och göra
            det så klart som möjligt. Det finns alltså en ovillkorlig rättighet
            för arbetstagaren att begära och få en uttömmande beskrivning
            av varför denne blev uppsagd.
          </note>
          <note xml:id="i-7ae41adbac2bdbb2-0">
            Samtidigt kan sägas att man som arbetstagare också har rätt att
            säga att man inte vill ha någon skriftlig motivering till varför
            man fick gå. Det som står på papperet gynnar inte arbetstagaren
            när denne skall söka en ny anställning och då kan man avstå från
            motiveringen.
          </note>
          <note xml:id="i-5b691bbdf0a337d0-0">
            Jag vill påstå att vi har en mycket bättre rättighetslagstiftning
            gentemot individen. Man kan få det precis som man vill ha det.
            Den svenska lagstiftningen är mycket bättre än EG-rätten.
          </note>
          <note xml:id="i-b6ed462a1c4dc642-0">
            Anf. 114 INGRID BURMAN (v)
          </note>
          <note xml:id="i-f16c6b0924c8f98a-0">
            Herr talman! Statsrådet vet liksom jag att i den praktiska verkligen
            är det så att om man sägs upp från sitt arbete och får en skriftlig
            motivering så anges i regel arbetsbrist. Det åligger arbetstagaren
            att känna till sina rättigheter och att man skall begära en utförlig
            motivering.
          </note>
          <note xml:id="i-0519cc3c2992f2c4-0">
            EU-direktivet - det direktiv som Sverige såsom stat har förbundit
            sig att följa - säger att just gravida kvinnor och kvinnor som
            nyss har fött barn har ett högre skyddsvärde. Vi ser riskerna
            att man diskriminerar dem och ålägger arbetsgivaren att göra en
            uttömmande skriftlig motivering, där man faktiskt anger de sakliga
            skälen.
          </note>
          <note xml:id="i-7be99ebef0bb8751-0">
            Jag vet att både statsrådet och jag värnar om den här sakliga
            grunden. Jag tror faktiskt att det hittills har varit en miss
            i svensk lagstiftning att vi inte har uppmärksammat det här. Jag
            ser nu när problemen växer att det är dags att åtgärda det här.
          </note>
          <note xml:id="i-465ba9ecdc1627eb-0">
            Anf. 115 Statsrådet LEIF BLOMBERG (s)
          </note>
          <note xml:id="i-017806834949f873-0">
            Herr talman! Vi har en mycket bättre regel, och det är viktigt
            att komma ihåg det. En löntagare har rätten på sin sida och, man
            kan säga till sin arbetsgivare att man vill ha en uttömmande motivering
            av på vilka grunder man har blivit uppsagd. Arbetsgivaren har
            en skyldighet att uppfylla denna begäran.
          </note>
          <note xml:id="i-7036719c896a587a-0">
            Som människa och individ har man faktiskt också en annan rättighet.
            Om man som arbetstagare på något sätt har gjort något som man
            egentligen inte borde ha gjort och på den grunden har fått sparken
            kan man säga till arbetsgivaren att man inte vill ha något skriftligt
            intyg. Då får arbetsgivaren inte skriva något intyg, och det tycker
            jag är en fantastisk styrka i våra regler. Vi skall inte använda
            EU för att försämra vår arbetsrätt. Vi skall väl använda de regler
            som är bäst.
          </note>
          <note xml:id="i-564b5828e46c3d1d-0">
            Anf. 116 INGRID BURMAN (v)
          </note>
          <note xml:id="i-858a005e422c4d4e-0">
            Herr talman! Jag delar statsrådets uppfattning om att vi inte
            skall försämra den lagstiftning vi har uppnått. Vi skall förstärka
            den, och det skall vi göra genom att införa ett EU-direktiv. Detta
            EU-direktiv säger att när en arbetsgivare säger upp en gravid
            eller en föräldraledig kvinna skall man göra en uttömmande skriftlig
            motivering. Detta gäller för den delen också män, om vi har en
            definition i enlighet med svensk praxis där män kan vara lediga.
            Jag vet dock inte hur man ställer sig i fallet med nyfödda barn.
          </note>
          <note xml:id="i-8d43d3a51a0260f7-0">
            Arbetstagaren skall givetvis kunna säga att denne inte vill ha
            en motivering. Men vi skall lägga skyldigheten där den hör hemma,
            dvs. på arbetsgivaren. Det är arbetsgivaren som vidtar den aktiva
            åtgärden att säga upp individer. Då uppfyller man enligt min mening
            EU:s direktiv.
          </note>
          <note xml:id="i-fe760c67dc2a8015-0">
            Anf. 117 Statsrådet LEIF BLOMBERG (s)
          </note>
          <note xml:id="i-12662e22d004479a-0">
            Herr talman! Vi uppfyller redan nu EU-direktivet med råge, så
            vi tänker inte föreslå några lagändringar.
          </note>
          <note xml:id="i-f8dd3fced9c59758-16">
            Överläggningen var härmed avslutad.
          </note>
          <note xml:id="i-e2f03d27b2674194-0">
            21 § Svar på fråga 1995/96:103 om beaktande av barns situation
            vid beslut om uppehållstillstånd
          </note>
          <note xml:id="i-53346e2049f86246-0">
            Anf. 118 Statsrådet LEIF BLOMBERG (s)
          </note>
          <note xml:id="i-30c845dc24b85628-0">
            Herr talman! Karin Pilsäter har frågat mig vilka åtgärder jag
            planerar för att säkerställa att barnens situation sätts i centrum
            när beslut om uppehållstillstånd skall fattas.
          </note>
          <note xml:id="i-4323018e2a734201-0">
            Enligt Karin Pilsäter har tidigare utvärderingar och nu aktuella
            fall visat att barns situation och personliga skäl för uppehållstillstånd
            i Sverige inte har vägt lika tungt som andra faktorer när det
            gäller beslut om barnens och deras föräldrars uppehållstillstånd.
          </note>
          <note xml:id="i-45b50710b9db26d6-0">
            Under senare tid har barnens speciella situation kommit att belysas
            i massmedierna när föräldrarnas ansökan om uppehållstillstånd
            har prövats.
          </note>
          <note xml:id="i-0256e196a4564b7c-0">
            Enligt min mening skall grundprincipen om barnets bästa alltid
            beaktas. Samtidigt finns andra intressen som också måste beaktas
            och som är åtminstone lika viktiga vid en helhetsbedömning. Hit
            hör övergripande samhällsintressen som samhällets behov av att
            faktiskt kunna reglera invandringen.
          </note>
          <note xml:id="i-47ad0c621e245e01-0">
            Jag anser att Sverige i väsentliga avseenden redan nu lever upp
            till barnkonventionens bestämmelser.
          </note>
          <note xml:id="i-648b5cda63a85420-0">
            Den flyktingpolitiska kommittén har i sitt betänkande
          </note>
          <note xml:id="i-afbedc41e1205713-0">
            "Svensk flyktingpolitik i ett globalt perspektiv" (SOU
          </note>
          <note xml:id="i-7606d6ab98a6cf4c-0">
            1995:75) föreslagit vissa förändringar för att utlänningslagstiftningen
            ännu bättre skall överensstämma med barnkonventionen.
          </note>
          <note xml:id="i-2b206eed94eb1045-0">
            Remisstiden för kommitténs betänkande har nyligen gått ut. Jag
            avser att i mars 1996 återkomma till riksdagen med en proposition
            om den framtida flyktingpolitiken som också inkluderar förbättringar
            när det gäller vår uppfyllelse av barnkonventionen.
          </note>
          <note xml:id="i-379c5f45084e4322-0">
            Anf. 119 KARIN PILSÄTER (fp)
          </note>
          <note xml:id="i-3b4ddaeadb1ba56c-0">
            Herr talman! Jag vill tacka statsrådet för svaret.
          </note>
          <note xml:id="i-169a66b3b5dcc048-0">
            Det är klart att man ser fram emot de förslag som kan komma i
            den propositionen. Den bärande tanken i barnkonventionen är just
            att alla beslut som rör ett barn skall baseras på principen om
            barnets bästa.
          </note>
          <note xml:id="i-c71e0b91e1585581-0">
            Barnet är en individ med en egen situation och ett eget värde
            som skall respekteras för sin egen skull.
          </note>
          <note xml:id="i-25d7f36b6d2fdad8-0">
            Barnet skall inte få en sämre situation på grund av de val föräldrarna
            har gjort eller den situation i samhället som föräldrarna befinner
            sig i. Varje land är skyldigt att göra vad det kan för att uppfylla
            det både när det gäller lagstiftning och administrativa åtgärder.
          </note>
          <note xml:id="i-594ca7ea6011a0c4-0">
            Vi har också tidigare fått höra att regeringen avser att skaffa
            sig redskap för att kunna gripa in mer i rättstillämpningen osv.
            Jag hoppas att man avser att man skall ha en skyldighet att sätta
            barnens egna skäl för uppehållstillstånd i centrum. Jag tror nämligen
            att det är fel som ministern säger i sitt svar att Sverige redan
            lever upp till det här åtagandet. Vi gör det i vissa fall.
          </note>
          <note xml:id="i-2997db7f655a051a-0">
            Det är dock uppenbart enligt t.ex. den s.k. praxisutredningen
            som kom våren 1994 - en rapport från
          </note>
          <note xml:id="i-799bfb8f9e2d5842-0">
            Socialstyrelsen och Invandrarverket - att det i alltför många
            fall inte är på det här sättet. Barnens egna skäl beaktas inte
            utan de betraktas mera som tillbehör till de vuxna.
          </note>
          <note xml:id="i-7deb19467894e6e5-0">
            Man vet inte ens hur många barn som finns gömda eller avvisas.
            Man går hela tiden på de vuxna. Det är inte barnets egna behov
            som har varit avgörande för bedömningen.
          </note>
          <note xml:id="i-6fe92f89df7824f8-0">
            Då måste det ankomma på regeringen och invandrarministern att
            göra något för att åstadkomma att de myndigheter som tillämpar
            de lagar som finns också tillämpar principen om att det är barnens
            egen situation som skall sättas i centrum.
          </note>
          <note xml:id="i-de72e471f7e42cea-0">
            Anf. 120 Statsrådet LEIF BLOMBERG (s)
          </note>
          <note xml:id="i-cdcfda94a96e0a92-0">
            Herr talman! Jag skall notera några av de förändringar som den
            flyktingpolitiska kommittén har tagit upp för att belysa det vi
            pratar om.
          </note>
          <note xml:id="i-2a21548705879a0f-0">
            För det första bör barn som tas i förvar få rättshjälpsbiträde
            direkt. Så har det inte varit förut. Det är också ett sätt att
            ge en person som är juridiskt kunnig och kompetent en möjlighet
            att försvara barnet och förklara barnets egna skäl till att få
            stanna i Sverige.
          </note>
          <note xml:id="i-a142446cf51c54e7-0">
            Det är en sådan fråga. Jag tycker att det är fullständigt rimligt
            att ordentligt fundera över på vilket sätt man bättre skall kunna
            ta till vara barns rättigheter.
          </note>
          <note xml:id="i-99e85a24f3a6eada-0">
            För det andra har vi i Sverige tillämpat regeln att man har varit
            barn om man varit under 16 år. I konventionen står det 18. Man
            föreslår att vi skall följa den regeln. Först efter att barnet
            fyllt 18 år skall det betraktas som vuxet. Vi avser att föreslå
            en förändring av våra bestämmelser i den kommande propositionen.
          </note>
          <note xml:id="i-0638ec0f21dda718-0">
            För det tredje föreslås att vi bör överväga att öppna en möjlighet
            för tidsbegränsat uppehållstillstånd.
          </note>
          <note xml:id="i-1a9745b548d0febc-0">
            Det kan behövas exempelvis för att en faderskapsutredning skall
            kunna genomföras, så att man skall kunna få reda på vem som är
            pappa till ett barn som finns i Sverige och inte bara avvisa personerna.
          </note>
          <note xml:id="i-4e3d04a41fcba9a3-0">
            För det fjärde bör den som är förordnad som offentligt biträde
            för ett ensamt barn vara barnets ställföreträdare också i det
            ärende förordnandet avser. En vuxen kan exempelvis också finnas
            med.
          </note>
          <note xml:id="i-723b7b42c105707e-0">
            SIV - alltså Invandrarverket - bör följa upp sina rutiner för
            hörande av barn, så att barnen får en självständig möjlighet att
            föra fram sin sak. Det ökar också förutsättningarna för barnen
            att muntligt kunna få berätta hur det är. Samtidigt ser vi att
            det kan vara väldigt svårt och farligt för barnet. Om mamma och
            pappa har sagt en sak och barnet säger en annan sak kan barnet
            hamna i en svår sits. Det är inga lätta frågor.
          </note>
          <note xml:id="i-6b993f3f72ab80d7-0">
            Det finns en del andra saker också, men här finns ett antal frågor
            som vi bör titta väldigt noga på. På vilket sätt skulle vi kunna
            vara bättre på att ta vara på barns rättigheter i dessa avseenden?
          </note>
          <note xml:id="i-c989b596a7cf5221-0">
            Jag vidhåller ändå att vi i de stora och väsentliga frågorna
            har en god tillämpning av barnkonventionen.
          </note>
          <note xml:id="i-27e471fac9dcec76-0">
            Anf. 121 KARIN PILSÄTER (fp)
          </note>
          <note xml:id="i-4f70324f65a75d3e-0">
            Herr talman! Jag tycker att många av förslagen är bra. Vi skall
            givetvis titta på dem när de kommer. Vi från Folkpartiets sida
            tycker inte att man skall sätta barn i fängelse över huvud taget,
            men det är ju bättre om de får ett eget biträde om de nu skall
            vara där.
          </note>
          <note xml:id="i-f8eb1b09eb28655b-0">
            I de allra flesta fall finns ingenting i den befintliga lagstiftningen
            som hindrar den myndighet som jobbar med frågan att sätta sig
            i barnets egen situation.
          </note>
          <note xml:id="i-7225184bac4a2c1b-0">
            I min fråga refererade jag till Chrisen Fernando, vars situation
            vi egentligen inte skall diskutera. I det fallet har man inte
            beaktat barnens egen situation. Det är inte de som har valt föräldrarnas
            arbetssituation. De har under åtta år levt precis som alla andra
            invandrarbarn hemma i Norsborg. De har vuxit upp precis som sina
            grannar och skolkamrater. Men det är inte den situationen utan
            föräldrarnas situation som har vägt tyngst.
          </note>
          <note xml:id="i-cd0fdfdc9330baa0-0">
            Det finns en lång rad andra exempel på att barnens egen situation
            inte har vägt tyngst, utan det har varit de vuxnas, trots att
            det inte finns någonting i lagarna som säger att man måste tillämpa
            dem på det viset.
          </note>
          <note xml:id="i-f39e2a36a31a0c77-0">
            Anf. 122 Statsrådet LEIF BLOMBERG (s)
          </note>
          <note xml:id="i-470f61e3900315bd-0">
            Herr talman! Jag tycker precis som Karin Pilsäter att det är
            viktigt att vi lever upp till de konventioner vi undertecknar.
            Jag utgår från att Karin Pilsäter tycker att det är viktigt att
            leva upp till alla konventioner -
          </note>
          <note xml:id="i-fbf3ad3211a39137-0">
            även de konventioner som reglerar ambassadanställd personals
            villkor och de förutsättningar under vilka de kan få vistats i
            annat land. Det finns konventioner som reglerar också detta, som
            vi har skrivit under. Vi är skyldiga att följa dem.
          </note>
          <note xml:id="i-78a89cb97c12dc1d-0">
            Det gäller människor som finns på ett annat lands territorium.
            Det gäller svenskar i andra länder. Det gäller andra länders medborgare
            i Sverige. De konventionerna gäller faktiskt också. Vi kan inte
            säga att det helt plötsligt bara är barnkonventionen som gäller
            och att vi kan strunta i de andra. Så enkelt är det faktiskt inte.
            Vi måste se till helheten.
          </note>
          <note xml:id="i-419eee97f06ab37e-0">
            Jag vill gärna upprepa att vi måste ha en reglerad invandring.
            Just det kravet tar över emellanåt. Det måste det göra fortsättningsvis
            också. Det är alldeles uteslutet att barnet eller barnfamiljen
            bestämmer om de skall få stanna i Sverige eller inte. Det är regering
            och riksdag som gör det.
          </note>
          <note xml:id="i-2b6e582372653b78-0">
            Anf. 123 KARIN PILSÄTER (fp)
          </note>
          <note xml:id="i-23289123c6483dd2-0">
            Herr talman! Även om vi inte skall prata om en enskild familj
            vill jag poängtera att det inte handlar om utländska ambassadörer
            som har fått tjänstgöringen avbruten. Familjen har varit här och
            jobbat på helt andra villkor. Man har levt precis som alla andra
            invandrarfamiljer i norra Botkyrka och integrerats där på samma
            bra eller dåliga sätt.
          </note>
          <note xml:id="i-de15c72c642b8753-0">
            Det kan inte vara av något övergripande samhällsintresse att
            några enstaka barn - inte bara denna familjs barn - inte skall
            få uppehållstillstånd. Det kan inte vara det övergripande samhällsintresset.
          </note>
          <note xml:id="i-d2d9a8504e4f3fec-0">
            Därför menar jag att regeringen måste ge klarare direktiv för
            myndigheternas hanteringen. Vid sidan av de förändringar som kan
            komma i lagstiftningen måste man också i sin praktiska hantering
            sätta barnens egen situation i centrum - litet grand före föräldrarnas
            situation.
          </note>
          <note xml:id="i-2f63ced9fd29e817-0">
            Anf. 124 Statsrådet LEIF BLOMBERG (s)
          </note>
          <note xml:id="i-ad9e5c890ada7f53-0">
            Herr talman! Jag skulle gärna vilja ställa en fråga till Karin
            Pilsäter som folkpartist. Jag får blanda in partipolitik fast
            jag inte tycker om det, men annars kommer vi att tjata så mycket
            om detta.
          </note>
          <note xml:id="i-67fccb382dd6fb94-0">
            Varför ändrade inte Karin Pilsäters regering på dessa villkor?
            Ni satt i regering i tre år. Folkpartiet hade huvudansvaret för
            detta politikområde. Barnkonventionen skrev vi på innan dess,
            på den socialdemokratiska regeringens tid. Ni ändrade inte ett
            kommatecken.
          </note>
          <note xml:id="i-627992484e6f8f4c-0">
            Varför ändrade ni inte när ni hade chansen? Helt plötsligt har
            allt blivit så dåligt och så fel. Varför fixade ni inte det när
            ni satt i regering?
          </note>
          <note xml:id="i-3e0ca00b041c00ca-0">
            Anf. 125 KARIN PILSÄTER (fp)
          </note>
          <note xml:id="i-e6b3a028329266f2-0">
            Herr talman! I likhet med statsrådet Blomberg tycker jag att
            det var ett ganska fånigt sätt att bedriva debatt på. Vad jag
            har gjort, vilket jag också tror har framgått ganska tydligt för
            åhörarna, är att jag har refererat till de utredningar som faktiskt
            plockades fram under 1994. Man konstaterade där just att praxis
            har skärpts och att barnens situation inte har beaktats tillräckligt
            tydligt.
          </note>
          <note xml:id="i-6e770070514919af-0">
            När man ser att en sak inte fungerar är det såvitt jag förstår
            läge att börja ta tag i den. Jag kritiserar givetvis inte den
            nuvarande regeringen för att vi har hamnat där vi har hamnat.
            Jag ställer frågan om det inte måste ankomma på regeringen att
            försöka göra någonting åt situationen och försöka få fram bättre
            förslag. Ni har tydligen en del på gång. Måste man inte också
            jobba för att barnens situation skall sättas i centrum när det
            gäller den praktiska hanteringen?
          </note>
          <note xml:id="i-ef70ce30883f55ab-0">
            Uppenbarligen delar inte statsrådet min uppfattning i den frågan.
            Vi tycker uppenbarligen olika.
          </note>
          <note xml:id="i-d30f393ceab4a5bb-0">
            Anf. 126 Statsrådet LEIF BLOMBERG (s)
          </note>
          <note xml:id="i-8a5c115d37129d5a-0">
            Herr talman! Jag delar helt den uppfattningen. Jag vill påstå
            att vi tillhör de som är bäst i världen på att tillämpa barnkonventionen.
            Vid en granskning som gjordes tidigare av hur Sverige följde konventionen
            fick vi en anmärkning. Den gällde att vi inte hade 18-
          </note>
          <note xml:id="i-3d2d69e468d96e84-0">
            årsgräns utan 16-årsgräns. Den skall vi nu ta bort.
          </note>
          <note xml:id="i-2b8c45dbc2da7c71-0">
            Det är väldigt viktigt att vi fortsätter reformera vår egen lagstiftning
            så, att vi bättre än vad som faktiskt är fallet nu lever upp till
            barnkonventionens intentioner. Det finns vissa saker som vi bör
            ändra, och de skall vi också ändra på.
          </note>
          <note xml:id="i-4f372e96a1f3fa20-0">
            Men jag kan ändå inte komma ifrån uppfattningen att det är litet
            dubbelspel och hyckleri från Folkpartiets sida. Man undlåter att
            göra en massa saker när man själv kan, och sedan hamnar man i
            en situation då man ställer andra till svars för det man rimligen
            borde gjort själv. Jag frågar mig varför. Det är väl en rimlig
            fråga?
          </note>
          <note xml:id="i-f8dd3fced9c59758-17">
            Överläggningen var härmed avslutad.
          </note>
          <note xml:id="i-5510cbc461c01f4b-0">
            22 § Svar på fråga 1995/96:101 om krigsmaterielexport
          </note>
          <note xml:id="i-2d7d97b2b0a0f431-0">
            Anf. 127 Statsrådet JAN NYGREN (s)
          </note>
          <note xml:id="i-5b6867c4be896617-0">
            Herr talman! Martin Nilsson har frågat mig om regeringen avser
            att fullfölja Mats Hellströms restriktiva politik avseende krigsmaterielexport
            till Mellanöstern.
          </note>
          <note xml:id="i-7005158eb90e21fd-0">
            Beslut i krigsmaterielexportfrågor fattas av regeringen. Ett
            enskilt statsråd får fatta sådana beslut endast i rutinbetonade
            ärenden.
          </note>
          <note xml:id="i-32fdc1c12db40c30-0">
            Regeringen bedömer varje enskilt krigsmaterielexportärende med
            utgångspunkt från de krav som ställts upp i gällande riktlinjer.
            Där sägs att export bör medges endast om den bedöms erforderlig
            för att tillgodose det svenska försvarets behov av materiel eller
            kunnande eller i övrigt är säkerhetspolitiskt önskvärt, samt att
            den inte står i strid med principerna om målen för Sveriges utrikespolitik.
          </note>
          <note xml:id="i-3e6186d6a15097b8-0">
            Av riktlinjerna följer vidare att det ankommer på regeringen
            att göra en totalbedömning av alla för ärendet betydelsefulla
            omständigheter med utgångspunkt från de nyss angivna grundläggande
            principerna. I denna prövning ingår också en möjlig distinktion
            mellan krigsmateriel för strid och övrig krigsmateriel.
          </note>
          <note xml:id="i-5b5d9d3c195acbc8-0">
            Jag kan försäkra Martin Nilsson att man inte nalkas denna uppgift
            med något lättsinne. Regeringens inställning till krigsmaterielexport
            är restriktiv - en restriktivitet som återspeglas väl i de olika
            begränsningar som riktlinjerna ställer upp.
          </note>
          <note xml:id="i-aacf2f0943a633ba-0">
            Jag har inte för avsikt att nu ta upp en diskussion om en eventuell
            förändring av riktlinjernas innehåll.
          </note>
          <note xml:id="i-7763f1b4ea249adb-0">
            Anf. 128 MARTIN NILSSON (s)
          </note>
          <note xml:id="i-6bf11b71e3a79509-0">
            Herr talman! Jag får tacka statsrådet Jan Nygren för svaret.
          </note>
          <note xml:id="i-6d8d6775f26ed0a0-0">
            Min direkta avsikt med denna fråga har inte varit att statsrådet
            skall kommentera de riktlinjer som finns eller föreslå nya ändringar
            eller liknande, utan jag har valt att ställa frågan mer utifrån
            det som statsrådet talade om, nämligen totalbedömningen eller
            tolkningen av de riktlinjer som riksdagen har fastställt.
          </note>
          <note xml:id="i-c4b0aab81a6b0028-0">
            Utan att vara alltför djärv tror jag ändå att man kan konstatera
            att totalbedömningen och tolkningen av gällande lagar har skiftat
            mellan olika regeringar och olika statsråd.
          </note>
          <note xml:id="i-182ccaffb6327d15-0">
            När det gäller Mats Hellströms restriktiva vapenexportpolitik
            gentemot Mellanöstern är det klart att jag är medveten om att
            det inte är Mats Hellström som person som fattar beslut. Men Mats
            Hellström har ju gjort ett antal uttalanden i medierna och utåt
            i samhället som gör att man måste tro att han gjorde sig till
            något slags föredragande eller att han talade för regeringen i
            dessa frågor. Det intressanta är att Mats
          </note>
          <note xml:id="i-edaefa65bdbf50af-0">
            Hellström valde att tala om regionen Mellanöstern, dvs. att alla
            länder i Mellanöstern utgör en region.
          </note>
          <note xml:id="i-b74bc2d11be85ec4-0">
            Han påpekade att det var en instabil region och att det fanns
            flera skäl som talade för att krigsmaterielexport till denna region
            inte borde äga rum, dels därför att det fanns diktaturer, dels
            därför att det rådde mer eller mindre skiftande respekt för mänskliga
            rättigheter, dels av kulturella skäl osv.
          </note>
          <note xml:id="i-c93ecf123ac8de33-0">
            Det som i dag måste vara frågan och som jag gärna vill ha besvarad
            av statsrådet Nygren är om Mats
          </note>
          <note xml:id="i-e95e5a744684aece-0">
            Hellströms tolkning och det som jag förutsätter var regeringens
            tolkning ändrats på den här punkten.
          </note>
          <note xml:id="i-7c50a59d47435ff4-0">
            Gäller fortfarande synsättet att länderna i Mellanöstern är en
            region? Det är frågan om denna regeringens tolkning som jag gärna
            vill ha ett svar på.
          </note>
          <note xml:id="i-a8d4220c953de6fb-0">
            Anf. 129 Statsrådet JAN NYGREN (s)
          </note>
          <note xml:id="i-c8c5e41a55ccf253-0">
            Herr talman! Det är framför allt de s.k. Gulfländerna som vi
            diskuterar, dvs. de länder som har en kustremsa mot Gulfen.
          </note>
          <note xml:id="i-d9b0a7e0feb8879c-0">
            Svaret på Martin Nilssons fråga är nej. Men jag tycker också
            att det är viktigt att reda ut vad Mats
          </note>
          <note xml:id="i-fe4eb54fcd95c24d-0">
            Hellström faktiskt har sagt. Den mening som återgavs i frågan
            härrör sig från en intervju i Svenska Freds, och jag skall inte
            gå in på de närmare omständigheterna kring detta. Men det som
            är intressant i slutändan är trots allt vad Mats Hellström har
            sagt i den svenska riksdagen, dvs. i denna talarstol.
          </note>
          <note xml:id="i-62461072831ecdad-0">
            Han besvarade en fråga den 18 oktober 1994 och sade då: "Med
            hänsyn till rådande säkerhetspolitiska läge i Mellanösternområdet
            avser jag att föreslå regeringen att inte ge tillstånd för ny
            vapenexport till området.
          </note>
          <note xml:id="i-dd93d0b279bd81f5-0">
            Detta föranledde ytterligare en fråga någon månad senare, den
            18 november. Svaret på denna fråga är mycket viktigt. Dåvarande
            ansvarigt statsråd säger nämligen: "Mitt svar är detsamma nu som
            då: Med hänsyn till rådande säkerhetspolitiska läge i Mellanösternområdet
            avser jag att föreslå regeringen att inte ge tillstånd för ny
            vapenexport till området. För övrig krigsmateriel ställer riktlinjerna
            för krigsmaterielexport delvis annorlunda krav än vad som gäller
            beträffande krigsmateriel för strid. Detta beaktas vid prövningen
            av enskilda ärenden. Jag vill understryka att prövningen kommer
            att vara mycket restriktiv också när det gäller sådan export till
            Mellanösternområdet.
          </note>
          <note xml:id="i-292e40b6e008beaa-0">
            Försvarsindustrin kan därför inte påräkna nya affärer med övrig
            krigsmateriel i denna region som något givet."
          </note>
          <note xml:id="i-c2bbc4dc71fea705-0">
            Det innebar med andra ord inte något totalt förbud men däremot
            en restriktivitet. På denna punkt och med denna definition har
            regeringen sålunda inte ändrat uppfattning eller ändrat hållning
            utan har försökt och försöker efter förmåga att leva efter den
            inställning som här har redovisats.
          </note>
          <note xml:id="i-8965e7a7e3aaebf2-0">
            Anf. 130 MARTIN NILSSON (s)
          </note>
          <note xml:id="i-95b4f76251be8213-0">
            Herr talman! I våras konstaterade en företrädare för just Krigsmaterielinspektionen
            att man betraktar denna region, Gulfstaterna, som stängd för nya
            affärer även när det gäller övrig krigsmateriel. Det är möjligt
            att det var en felaktig tolkning av regeringens budskap.
          </note>
          <note xml:id="i-40a160a64d13cbe2-0">
            Det är ändå viktigt att konstatera att Mats Hellström i medierna
            men också här i riksdagen drev en restriktiv linje. Det är min
            förhoppning att statsrådet
          </note>
          <note xml:id="i-bb3fb6d70ef076a1-0">
            Nygrens linje skall vara densamma i fråga om tolkningen och totalbedömningen
            även när det gäller övrig krigsmateriel.
          </note>
          <note xml:id="i-3750e9f6fd4e3adb-0">
            Jag vill ställa en avslutande fråga om huruvida de principer
            som hittills varit vägledande för den rådgivande nämnden, dvs.
            konsensusprincipen, kommer att vara rådgivande fram till dess
            att den nya organisationen träder i kraft. Det finns nämligen
            partier i den rådgivande nämnden som har uttalat sig mot all krigsmaterielexport
            till Mellanösternområdet.
          </note>
          <note xml:id="i-b1e52c1fe20c8896-0">
            Anf. 131 Statsrådet JAN NYGREN (s)
          </note>
          <note xml:id="i-938da34ea62c3d03-0">
            Herr talman! Det kommer inte att ske några förändringar i den
            principen. Konsensus skall råda. Däremot kan det komma att ske
            förändringar när den nya organisationen träder i kraft, men det
            kan vi i så fall återkomma till.
          </note>
          <note xml:id="i-64b686239603b86c-0">
            Avslutningsvis tror jag att det är angeläget att påpeka att det
            naturligtvis är ansvarigt statsråd som anger tonen för Krigsmaterielinspektionen.
            Jag noterar att det händer, även om det inte är så ofta, att man
            inom KMI "beskylls" för att vara mer restriktiva än vad statsråden
            har varit. Jag får väl närmast betrakta detta som en tillgång.
          </note>
          <note xml:id="i-f8dd3fced9c59758-18">
            Överläggningen var härmed avslutad.
          </note>
          <note xml:id="i-38ad988fab4717a6-0">
            23 § Svar på fråga 1995/96:69 om Teknikens hus i Luleå
          </note>
          <note xml:id="i-3fdda5f0a7330779-0">
            Anf. 132 Statsrådet YLVA
          </note>
          <note xml:id="i-d2c237a4f7d8dcd0-0">
            JOHANSSON (s)
          </note>
          <note xml:id="i-451868d002afd3fb-0">
            Herr talman! Margitta Edgren har frågat mig om vilka initiativ
            jag tänker vidta för att minska osäkerheten om framtiden för verksamheten
            vid Teknikens hus i Luleå.
          </note>
          <note xml:id="i-1b0b9d316c512765-0">
            Låt mig först säga att utbildning i naturvetenskap och teknik
            är ett i hög grad prioriterat område från regeringens sida. Sverige
            lever i en mer internationell miljö än tidigare. Fler människor
            med kunskaper inom naturvetenskap och teknik behövs om Sverige
            skall kunna hävda sig internationellt. Här har skolan ett viktigt
            område att ta ansvar för. Många insatser görs också för att intressera
            elever, inte minst flickor, för utbildning i naturvetenskapliga
            och tekniska ämnen. Ett exempel på sådana insatser är det s.k.
            NOT-
          </note>
          <note xml:id="i-d929a1f5471f4e11-0">
            projektet, där Skolverket och Högskoleverket gemensamt arbetar
            för att öka ungdomars intresse och förutsättningar för naturvetenskapliga
            och tekniska studier.
          </note>
          <note xml:id="i-dc1f500157460fc4-0">
            Inom ramen för NOT-projektets verksamhet har en rad konferenser
            genomförts, viktiga skrifter producerats och "ringar på vattnet"
            skapats.
          </note>
          <note xml:id="i-38cc6876e80887be-0">
            Utvecklingsprojekt har startat på flera håll i landet, både på
            lokal och central nivå, för att stimulera barns och ungdomars
            intresse för teknik och naturvetenskap. I ett projekt har t.ex.
            syftet varit att bygga en kedja av samordnade aktiviteter från
            förskolan via hela grundskolan och gymnasiet ända till högskolan.
          </note>
          <note xml:id="i-0d39e31066e3b6a1-0">
            Man har skapat ett pedagogiskt centrum för att bl.a.
          </note>
          <note xml:id="i-cc06de70ad1608cd-0">
            stödja lärarna och tillhandahålla lokaler och utrustning för
            verksamhet som inte kan bedrivas i skolan. I
          </note>
          <note xml:id="i-977c2bab324bfaf8-0">
            ett annat projekt har avsikten varit att i tävlingsform stimulera
            intresset för teknik och naturvetenskap och uppmuntra till självständigt
            problemlösande.
          </note>
          <note xml:id="i-33413053ed58cc86-0">
            Regeringen har satsat på särskilda basårsplatser vid högskolor
            och komvux för studerande utan tillräcklig behörighet. Särskilda
            NT-platser för vuxenstuderande tillskapades i högskolan för 1995/96.
          </note>
          <note xml:id="i-74d458261092cb04-0">
            Nationella resurscentrum för kemi och fysik har inrättats med
            universitetet som huvudman och skolan som huvudintressent. Det
            finns fler exempel på verksamheter i samverkan högskola-skola
            där finansiering skett på många olika sätt.
          </note>
          <note xml:id="i-f3a87e172f37c38b-0">
            Jag tycker att det är angeläget att utvecklingsprojekt av olika
            slag kommer till stånd och utvecklas, gärna i samarbete med enskilda
            skolor och mellan skolor och högskolor. Det handlar om att både
            väcka elevernas intresse och att kunna erbjuda lärare fortbildning
            inom det naturvetenskapliga och tekniska området. Det är också
            värdefullt om olika projekt kan stimulera och berika varandra.
            Regeringen vill på olika sätt stödja detta arbete.
          </note>
          <note xml:id="i-a45eb6b259b40a39-0">
            Många värdefulla insatser bedrivs vid olika teknik- och naturvetarcentrum,
            bl.a. när det gäller hur lärarfortbildning inom det här aktuella
            området kan utvecklas. Teknikens hus i Luleå, som startade 1988,
            är ett av dessa centrum. Teknikens hus har fr.o.m.
          </note>
          <note xml:id="i-a0f86500844cdee8-0">
            budgetåret 1991/92 från regeringen erhållit ett specialdestinerat
            bidrag på 2,8 miljoner kronor för sin verksamhet. Regeringen ansåg
            i budgetpropositionen
          </note>
          <note xml:id="i-be68b7d410668110-0">
            1994/95 att det inte fanns skäl att särbehandla Teknikens hus
            utan ansåg att medel till verksamheten fr.o.m. budgetåret 1995/96
            skulle ingå i de medel för fortbildning m.m. som Skolverket disponerar.
            Riksdagen fattade också detta beslut. Även för budgetåret
          </note>
          <note xml:id="i-2726d2c64170a0f8-0">
            1995/96 har Teknikens hus i Luleå erhållit omfattande stöd från
            statens sida.
          </note>
          <note xml:id="i-032850dc836abc78-0">
            Det stöd som staten ger till lokalt utvecklingsarbete och lärarfortbildning
            sker vanligen genom Skolverket. Jag tycker att det är naturligt
            att så är fallet. Skolverket kan utifrån en övergripande helhetsbedömning
            och med kännedom om de olika verksamheternas kvalitet och inriktning
            bäst bedöma var stödet skall ges.
          </note>
          <note xml:id="i-bac4e3b582ac0c43-0">
            Jag vet att Teknikens hus i Luleå bedriver ett mycket värdefullt
            arbete. Och jag vill säga att det ligger i regeringens intresse
            att verksamheten kan fortsätta att utvecklas. Jag kommer själv
            att noga följa verksamheten och dess fortsatta utveckling.
          </note>
          <note xml:id="i-6ccbcaed28aa8caa-0">
            Anf. 133 MARGITTA EDGREN (fp)
          </note>
          <note xml:id="i-23fe656a97adb6ad-0">
            Herr talman! Jag delar helt uppfattningen om hur viktigt det
            är att på olika sätt uppmuntra olika insatser för att få fler
            ungdomar intresserade av teknik så att de väljer tekniska grenar
            och linjer. Slutmålet är att vi skall få fler tekniker. Det är
            vi helt överens om. Jag tycker att det är jättebra att det finns
            många bollar samtidigt i luften.
          </note>
          <note xml:id="i-3093b8774365fa39-0">
            Men då är det också viktigt att man genom att vara vag när det
            gäller en del av bidraget inte slår undan benen för en verksamhet
            som har funnits sedan 1988
          </note>
          <note xml:id="i-d11ac3b474f155d4-0">
            och som har bygdens, Norrbottens kommuners, stöd.
          </note>
          <note xml:id="i-068122859ed94d6d-0">
            En stor del av pengarna till Teknikens hus kommer, som jag sade,
            från Norrbottens kommuner. Man har även fått donationer från både
            små och större företag. Man har också själv tjänat pengar genom
            kaféverksamhet osv. Därutöver har man fått dessa öronmärkta 2,8
            miljoner direkt från staten.
          </note>
          <note xml:id="i-0a2834fd16b18f9c-0">
            Nu är det Skolverkets uppgift att fördela pengarna i förhållande
            till andra ändamål. Jag vill klart säga att enligt min uppfattning
            har inte Skolverket skött sin uppgift. Man har varit vag och lämnat
            sena besked till
          </note>
          <note xml:id="i-0a0d1d2c5c8e44ea-0">
            Luleå. Budgetåret gick ut i juni. I Luleå fick man skriftligt
            besked i september om att man under det innevarande året fortfarande
            skulle få de 2,8 miljonerna. Man fick dessutom beskedet att detta
            var absolut inte någonting som man kunde vara säker på i fortsättningen.
          </note>
          <note xml:id="i-27fc6b8d3a715b9e-0">
            Enligt svaret till mig skall ministern följa utvecklingen. Betyder
            det att det görs säkert att verksamheten inte går under utan att
            den kan utvecklas? Osäkerheten om basfinansieringen måste lyftas
            bort för att man skall kunna främja en utveckling av det pedagogiska
            arbetet. Det är ju ingen tillfällighet att högskolan i Luleå har
            flest flickor i sin tekniska utbildning.
          </note>
          <note xml:id="i-6de369790bc9e2f4-0">
            Anf. 134 Statsrådet YLVA
          </note>
          <note xml:id="i-d2c237a4f7d8dcd0-1">
            JOHANSSON (s)
          </note>
          <note xml:id="i-3248af4ee66685e3-0">
            Herr talman! Vi är nu i den ganska lyckliga situationen att vi
            har många olika projekt på gång och många av dessa är mycket bra
            och håller hög kvalitet.
          </note>
          <note xml:id="i-fa1043fe1894f3f6-0">
            Det finns också många "hus" eller centra som bedriver en mycket
            bra verksamhet. Det är mot den bakgrunden som man måste se att
            Teknikens hus i Luleå kanske inte skall särbehandlas när det gäller
            stöd i förhållande till andra viktiga projekt och naturvetenskapliga
            eller tekniska hus.
          </note>
          <note xml:id="i-c27ab1985c499db6-0">
            Som jag sade i mitt svar är det naturligtvis av stort intresse
            att verksamheten vid Teknikens hus i Luleå kan fortsätta, eftersom
            vi vet att man har nått ett mycket gott resultat och har ett mycket
            gott renommé.
          </note>
          <note xml:id="i-0ba846912020ee10-0">
            Jag kommer noga att följa den här frågan. Om man som Margitta
            Edgren beskriver får besked väldigt sent och lever i stor osäkerhet
            är detta självfallet i sig ett stort problem som ingen önskar.
          </note>
          <note xml:id="i-486763fd4fa95fb1-0">
            Anf. 135 MARGITTA EDGREN (fp)
          </note>
          <note xml:id="i-b6dbc6bbf269750b-0">
            Herr talman! Jag kan också ta upp att Teknikens hus i Luleå har
            ca 600 besök per dag och 170 000
          </note>
          <note xml:id="i-463244a35f25759b-0">
            besök per år, vilket är detsamma som för vilket museum som helst
            i Stockholm. Så det är ju inte fråga om någon liten pluttverksamhet.
          </note>
          <note xml:id="i-27f3559e1b07e56a-0">
            I sitt hus har man alltifrån grupper av förskolebarn till pensionärer
            och hela spektrat för att vidga förståelsen och öka lusten för
            teknik. Detta är ju ett föredöme och en modell som vi inte här
            skall bedöma som likvärdigt med alla andra mer eller mindre tillfälliga
            projekt. Om nu ministern delar min uppfattning om att Teknikens
            hus i Luleå är ett föredöme och en modell, bör ju detta också
            ha en effekt i det budgetarbete som skall ske framåt hösten.
          </note>
          <note xml:id="i-faaf5bfd206bda73-0">
            Anf. 136 Statsrådet YLVA
          </note>
          <note xml:id="i-d2c237a4f7d8dcd0-2">
            JOHANSSON (s)
          </note>
          <note xml:id="i-f86d2899eccc64d3-0">
            Herr talman! Jag delar uppfattningen att Teknikens hus i Luleå
            på många sätt är ett föredöme och en modell. Men lyckligtvis är
            det inte den enda modellen, och vi skall vara glada för att det
            sprider sig till allt flera håll. Det är naturligtvis väsentligt
            att staten ger stöd på olika sätt för att uppmuntra verksamheten
            och se till att den utvecklas. Men, som Margitta Edgren vet, har
            inte staten några hemliga dolda penningreserver att plocka ur,
            utan det är ett prioriteringsarbete som måste till.
          </note>
          <note xml:id="i-5b4c01d1b7524b2f-0">
            Jag upprepar att jag kommer att följa utvecklingen och verksamheten.
            Det ligger i regeringens intresse att verksamheten kan fortsätta.
          </note>
          <note xml:id="i-e4b1e6a51d013da7-0">
            Anf. 137 MARGITTA EDGREN (fp)
          </note>
          <note xml:id="i-55b14a071de22ee1-0">
            Herr talman! Till sist: Jag utgår då ifrån att de olika projekten
            och Teknikens hus kommer att utvärderas för att man skall kunna
            se om de syften som man tänkte sig 1988 har uppnåtts. Jag utgår
            också ifrån att man gör samma bedömning av de andra projekt som
            pågår och som kommer till. Därmed kan man ge en
          </note>
          <note xml:id="i-6ed1e69e718b5e4b-0">
            "input" till Teknikens hus. Om det är någonting som man måste
            ändra på, då har man möjlighet att göra det. Den osäkerhet som
            finns om basfinansieringen är ju inte bra för den verksamhet som
            man hitintills har bedrivit så oerhört framgångsrikt.
          </note>
          <note xml:id="i-f8dd3fced9c59758-19">
            Överläggningen var härmed avslutad.
          </note>
          <note xml:id="i-2570807aafb5ee07-0">
            24 § Hänvisning av ärenden till utskott
          </note>
          <note xml:id="i-33676b90d4489c77-0">
            Föredrogs och hänvisades
          </note>
          <note xml:id="i-1154a38b2aa027a3-0">
            Proposition
          </note>
          <note xml:id="i-6a778eb3bf913357-0">
            1995/96:109 till skatteutskottet
          </note>
          <note xml:id="i-8680f9c4431de033-0">
            Motioner
          </note>
          <note xml:id="i-a3cdff1254a8090b-0">
            1995/96:T28-30 till trafikutskottet
          </note>
          <note xml:id="i-dc597a2a29388f81-0">
            1995/96:A2-A10 till arbetsmarknadsutskottet
          </note>
          <note xml:id="i-d1568a4d64a6e932-0">
            25 § Förnyad bordläggning
          </note>
          <note xml:id="i-ad7802f47e9ba120-0">
            Föredrogs men bordlades åter
          </note>
          <note xml:id="i-31ca090988a85442-0">
            Konstitutionsutskottets betänkande 1995/96:KU7
          </note>
          <note xml:id="i-711957f722609cb3-0">
            Socialutskottets betänkanden 1995/96:SoU1-SoU2
          </note>
          <note xml:id="i-bb47eb280ae8ddbd-0">
            Kulturutskottets betänkanden 1995/96:KrU3 och
          </note>
          <note xml:id="i-791ac135fb7351f9-0">
            KrU5
          </note>
          <note xml:id="i-4c297030607d620e-0">
            Jordbruksutskottets betänkanden 1995/96:JoU1-JoU3
          </note>
          <note xml:id="i-8ca942f53929b26d-0">
            26 § Bordläggning
          </note>
          <note xml:id="i-ee33c7a391d97e13-0">
            Anmäldes och bordlades
          </note>
          <note xml:id="i-2ccb28aae0248f80-0">
            Förslag
          </note>
          <note xml:id="i-029f41a91d3293a8-0">
            1995/96:TK1 Skrivelse från talmanskonferensen med förslag till
            reform av spörsmålsinstituten
          </note>
          <note xml:id="i-12b49d7b28b495d8-0">
            27 § Anmälan om interpellation
          </note>
          <note xml:id="i-c9941b0f964c1559-0">
            Anmäldes att följande interpellation framställts
          </note>
          <note xml:id="i-82b0e8d84c4ee0c8-0">
            den 10 november
          </note>
          <note xml:id="i-725280c086ce1851-0">
            1995/96:23 av Mats Odell (kds) till finansministern om hushållstjänster
          </note>
          <note xml:id="i-bcc85fe484bf9565-0">
            Interpellationen redovisas i bilaga som fogas till riksdagens
            snabbprotokoll tisdagen den 21 november.
          </note>
          <note xml:id="i-88a27f95fe0a3127-0">
            28 § Anmälan om frågor
          </note>
          <note xml:id="i-847c75cb7f7467f0-0">
            Anmäldes att följande frågor framställts
          </note>
          <note xml:id="i-82b0e8d84c4ee0c8-1">
            den 10 november
          </note>
          <note xml:id="i-6e24da25504b50ad-0">
            1995/96:105 av Juan Fonseca (s) till arbetsmarknadsministern
            om åtgärder mot företag som inte anställer invandrare
          </note>
          <note xml:id="i-c845d93e806a9768-0">
            1995/96:106 av Ulla Hoffmann (v) till statsrådet
          </note>
          <note xml:id="i-bd0b60589e3baf01-0">
            Anna Hedborg om jämställdhetsgranskning av det nya pensionsystemet
          </note>
          <note xml:id="i-1c20898c79cf8672-0">
            1995/96:107 av Ulla Hoffmann (v) till utbildningsministern om
            barntillägg för vuxenstuderande
          </note>
          <note xml:id="i-f8284d19e035c881-0">
            den 13 november
          </note>
          <note xml:id="i-6bfaa2caf9a2af19-0">
            1995/96:108 av Göthe Knutson (m) till statsrådet
          </note>
          <note xml:id="i-e0466c971d3932e0-0">
            Ylva Johansson om spridning av nazistsymboler i skolorna
          </note>
          <note xml:id="i-67fcff52aa93dec3-0">
            Frågorna redovisas i bilaga som fogas till riksdagens snabbprotokoll
            tisdagen den 21 november.
          </note>
          <note xml:id="i-3a8bd464f05c71cd-0">
            29 § Kammaren åtskildes kl. 16.57.
          </note>
          <note xml:id="i-f0ec496fc7bccfbc-0">
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
