<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--121</head>
          <docDate when="2012-06-12">2012-06-12</docDate>
        </div>
      </front>
      <body>
        <div>
          <note xml:id="i-c06fe7cc60d1bae9-0">
            ﻿
          </note>
          <note xml:id="i-65b08f0655bde268-0">
            Riksdagens protokoll
          </note>
          <note xml:id="i-b5df42a82dc1eacc-0">
            2012/13:121
          </note>
          <note xml:id="i-1de60a23c8b64354-0" type="date">
            Onsdagen den 12 juni
          </note>
          <note xml:id="i-09b12140c4202e08-0">
            Kl. 09:00 - 17:54
          </note>
          <note xml:id="i-0964405acded77a2-0">
            1 § Partiledardebatt
          </note>
          <note type="speaker" xml:id="i-f7d5dc7f6e8aa79b-0">
            Anf. 1 Statsminister FREDRIK REINFELDT (M):
          </note>
          <u who="unknown" xml:id="i-88e3bea1f47b1e92-0">
            <seg xml:id="i-7bc63fc9db55447f-0">
              Herr talman! Jobben lägger grund för ett bra samhälle och en
              trygg ekonomisk grund för alla. Det skapar utmaning och självförverkligande
              och innebär ett kliv in i det svenska samhället för den som kommer
              från ett annat land. Det möjliggör gemenskap och social samvaro
              för en människa som har stått utanför.
            </seg>
            <seg xml:id="i-177aaaa8cb703d42-0">
              För en ung människa kan ett arbete innebära ett steg mot att
              bli vuxen, ekonomisk frigörelse från föräldrarna, mer kontakter
              med äldre och dem som har erfarenhet, verkligt ansvar kanske för
              en dagskassa, för andra människors liv och hälsa eller ett företagsbemötande
              gentemot sina kunder.
            </seg>
            <seg xml:id="i-e8057d19d4c2602a-0">
              I områden med lägre sysselsättningsgrad, vissa ytterstadsområden
              ibland, är varje vuxen som arbetar eller driver företag särskilt
              viktig i egenskap av förebild för unga. Vi ska inte underskatta
              värdet av positiva exempel för unga som känner frustration eller
              kraften och symbolvärdet hos alla de ansvarstagande vuxna såväl
              som unga som bidrog till att lugna ned oroligheterna i Husby och
              i andra förorter.
            </seg>
            <seg xml:id="i-fb2981816fc75f11-0">
              Att många arbetar utgör grunden för vårt välstånd. Det är så
              vi finansierar vår välfärd, det är så vi skapar sammanhållning.
              Vårt mål kan därför aldrig vara något annat än full sysselsättning.
            </seg>
            <seg xml:id="i-e5cdb2b213721a40-0">
              Sysselsättningen har ökat med 200 000 personer och utanförskapet
              har minskat med lika mycket sedan 2006. Vi har högre sysselsättning
              och lägre långtidsarbetslöshet än de flesta andra EU-länder. Men
              vår viktigaste uppgift är fortsatt att få fler i arbete. På denna
              grund och insikt vilar vår politik.
            </seg>
            <seg xml:id="i-1a1535bf7c8da2bc-0">
              Drygt var tredje av dem som räknas som arbetslösa i Sverige är
              i dag i åldrarna 1524. När det gäller personer i åldrar över 25
              år är i stället Sveriges arbetslöshet relativt nära Tysklands,
              och det brukar räknas som ett land med låg arbetslöshet. Fler
              unga jobbar i dag jämfört med 2006, men ännu fler jobb behövs.
              För att kunna utforma åtgärder för fler jobb behöver man göra
              rätt analys. Vilka unga är det som saknar jobb, hur länge och
              vilken politik kan ge dem jobb?
            </seg>
            <seg xml:id="i-534934c10f744464-0">
              Totalt sett finns det ungefär 1,2 miljoner unga människor i åldrarna
              1524 år. Av dessa heltidsstuderar omkring en halv miljon. Lika
              många, ungefär en halv miljon, är i dag sysselsatta. Av de ca
              150 000 unga som söker jobb är, det bör man notera, omkring hälften
              heltidsstuderande som alltså samtidigt söker arbete. Denna grupp
              ökar vanligtvis inför somrarna då många studenter söker sommarjobb.
            </seg>
            <seg xml:id="i-3688682437078c85-0">
              Tiden utan arbete för unga handlar i de flesta fall om korta
              perioder. Samtidigt har vi en grupp unga som saknar känd aktivitet.
              De har inte varit i kontakt med vare sig Arbetsförmedlingen, kommunen
              eller Försäkringskassan.
            </seg>
            <seg xml:id="i-ab8bacd589567781-0">
              Herr talman! Från första dagen får alla ungdomar som skrivs in
              på Arbetsförmedlingen förmedlingsstöd från första dagen, inget
              annat. Inom fem dagar ska en individuell handlingsplan upprättas.
              För dem som bedöms löpa risk för att gå väldigt länge utan arbete
              finns det särskilda insatser, tidigt. För den som vill läsa in
              ofullständiga betyg finns det studiemotiverande kurser, även detta
              från första dagen. Dessutom finns det en större bidragsdel i studiemedlet
              för unga som vill studera på komvux eller folkhögskola för att
              få slutbetyg.
            </seg>
            <seg xml:id="i-1265f1bde47a23cd-0">
              Arbetsgivaravgiften för att ha en ung anställd är hälften mot
              vad den är för en person som är över 26 år. Arbetsgivaravgiften
              är helt borttagen för en ung person som har varit utan arbete
              i sex månader, och efter tolv månader ges en dubbel arbetsgivaravgift
              i stöd. Detta har vi gjort för att det ska bli lättare för unga
              att få jobb. Vi har gett Arbetsförmedlingen resurser för att hjälpa
              dem som står utanför arbetsmarknaden att ta sig över tröskeln
              och få ett arbete. Det är inte brist på resurser hos Arbetsförmedlingen
              som är problemet.
            </seg>
            <seg xml:id="i-c9681af9c1e04516-0">
              Herr talman! De allra flesta unga lyckas till slut etablera sig
              på arbetsmarknaden, men för vissa tar det lång tid. Många av dessa
              har ofullständiga betyg från grundskolan eller från gymnasiet,
              är nyligen hitkomna från ett annat land eller har en nedsatt funktionsförmåga.
              För dem är trösklarna höga då utbildningen och kompetensen är
              för låg i förhållande till vad arbetsgivare i dag efterfrågar.
              Den utdragna lågkonjunkturen har minskat ungas jobbchanser ytterligare.
            </seg>
            <seg xml:id="i-be6669eef5cea6be-0">
              För att öka ungas jobbchanser är återupprättandet av kunskapslinjen
              i den svenska skolan en nyckel. Vi vill göra mer för att fullfölja
              reformeringen av skolan. Studieresultaten behöver förbättras så
              att fler blir behöriga att söka till gymnasiet. Inlärningsstöd
              behöver sättas in tidigt för dem som behöver det mest. Ytterligare
              undervisningsstöd behövs för elever som har kommit hit från andra
              länder i skolåldern eftersom de eleverna ofta har svårare att
              uppnå behörighet till gymnasiet.
            </seg>
            <seg xml:id="i-26a6341730aa761a-0">
              På de yrkesinriktade programmen behöver kvaliteten förstärkas.
              Det arbetsplatsförlagda lärandet behöver stärkas. Länder som Tyskland,
              Österrike och Danmark har sedan länge lärlingssystem. De unga
              går sin utbildning på en arbetsplats och får samtidigt lön, vilket
              gör att de räknas som sysselsatta. Inte minst får de yrkeserfarenhet
              och kontakter på arbetsmarknaden.
            </seg>
            <seg xml:id="i-3a8ca6d9ef0858d4-0">
              Vi i Sverige har en del att lära av de här länderna. Hos oss
              har yrkesprogrammen till stor del varit förlagda till skolan.
              Vi har i dag omkring 110 000 unga som går yrkesprogram och endast
              6 700 som går som lärlingar. Om vi i stället hade haft ett lärlingssystem
              som var lika utbyggt som i Tyskland hade vi enligt SCB haft ungefär
              190 000 lärlingar. Ingen av dem hade räknats som arbetslös. Alla
              hade räknats som sysselsatta, och de hade dessutom fått sin yrkesutbildning
              på en arbetsplats.
            </seg>
            <seg xml:id="i-103fc346796b2b9c-0">
              Vi i Sverige vill nu prova en sådan modell med yrkesintroduktionsavtal
              som innebär att tiden delas mellan arbete och utbildning och där
              avtalsenlig lön utgår för arbetstiden. Detta finns och etableras
              på flera områden. Det tar såklart tid att bygga ut detta system.
              Regeringen vill dock vara med och bidra till att fler unga kan
              anställas enligt dessa avtal, genom en lönesubvention och ett
              handledarstöd. De som har att vinna på det här är naturligtvis
              de unga som får lära av dem som kan, som får praktiskt yrkeskunnande,
              som får erfarenheter, jobbkontakter och ökade jobbchanser.
            </seg>
            <seg xml:id="i-34807bf507ab5331-0">
              En del av detta är landets kommuner och landsting. SKL, Sveriges
              Kommuner och Landsting, bedömer att bara välfärdssektorn kommer
              att behöva rekrytera 400 000 personer fram till år 2020. Det är
              i allt väsentligt ett gigantiskt generationsskifte. SKL och Kommunal,
              de avtalsslutande parterna, har också tecknat avtal om utbildnings-
              och introduktionsanställningar. Dessa avtal kan betyda mycket
              för att underlätta det stora generationsskifte som är på gång.
              Det kan ge viktiga erfarenheter för de unga och möjlighet att
              visa upp sig för arbetsgivare.
            </seg>
            <seg xml:id="i-4326c18e49d9d83d-0">
              Herr talman! Unga personer som söker sig in på arbetsmarknaden
              vill ha en första chans att visa vad de går för. Men de möts ofta
              av arbetsgivare som i första hand efterfrågar erfarenhet. Det
              blir lätt ett moment 22: utan ett första jobb ingen erfarenhet,
              utan erfarenhet inget första jobb.
            </seg>
            <seg xml:id="i-0e2d418abc531282-0">
              På mina resor i Sverige möter jag ofta arbetsgivare och rekryteringsansvariga
              som talar om annat och mer än bara kostnaden för att anställa
              och de sökandes utbildning och erfarenhet. Det är ju ofta så vår
              diskussion går, inte minst här i kammaren. Nej, de talar också
              om något annat, något mer svårdefinierbart, som de fäster vikt
              vid. De talar om rätt attityd, att man ska passa in på arbetsplatsen
              eller till och med ha rätt stil.
            </seg>
            <seg xml:id="i-884ebde43e19b08a-0">
              Jag tror att vi måste inse att det är så det låter. Jag tror
              att vi måste vara tydliga med att många av dessa arbetsgivare
              behöver förändra sitt förhållningssätt. De behöver bli mer öppna
              för olika typer av människor och inte alltid bara leta efter de
              perfekta människorna, som redan kan alla arbetsuppgifterna, innan
              de har fått jobbet.
            </seg>
            <seg xml:id="i-af356c51fcb64fc5-0">
              Det behövs en större tilltro till vad de mer erfarna på arbetsplatserna
              kan lära ut till dem som dag 1 saknar samma erfarenhet.
            </seg>
            <seg xml:id="i-56d3132146b01d76-0">
              När jag besökte ett företag i Åseda tidigare i våras träffade
              jag en ung kille som precis hade fått en tillsvidareanställning.
              Jag kände igen berättelsen. Han hade sommarjobbat där tidigare.
              Arbetsgivaren hade lärt känna honom. De kände sig trygga med honom.
              Oftast är det just kortare anställningar sommarjobb och extrajobb
              som gör att man kommer in på arbetsmarknaden och får sitt första
              fasta jobb.
            </seg>
            <seg xml:id="i-f6e99d4f7314c0c2-0">
              Men hans berättelse är också en signal om att vi måste göra mer,
              för det är väldigt många som aldrig får den möjligheten att visa
              upp sig, som inte får visa vad de kan och inte får vara med på
              arbetsplatserna.
            </seg>
            <seg xml:id="i-f860cf82b952f690-0">
              När det gäller alla människor som kan och vill arbeta måste vi
              göra större ansträngningar för att ge dem plats på arbetsmarknaden.
              Vi har alla här ett gemensamt ansvar.
            </seg>
            <seg xml:id="i-2dac36ae2555f57d-0">
              Herr talman! När ekonomin växer så växer också jobben till och
              blir fler. När kunskaperna växer blir fler anställbara. När det
              lönar sig bättre att arbeta vill också fler jobba.
            </seg>
            <seg xml:id="i-4ef0c6f3062e908a-0">
              Jobben kommer att avgöra valet 2014. Det kommer att ställa regeringens
              och Alliansens arbetslinje mot den samlade rödgröna bidrags- och
              ledighetslinjen. Väljarna avgör.
            </seg>
          </u>
          <note type="speaker" xml:id="i-4f4a19737452fd6e-0">
            Anf. 2 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-0">
            <seg xml:id="i-cc4fffe73c2a115d-0">
              Herr talman! Vi har lyssnat till statsministern när han förklarar
              och relativiserar arbetslösheten i Sverige. Jag kan inte låta
              bli att tänka på att han låter ganska mycket som Göran Persson
              2006.
            </seg>
            <seg xml:id="i-cc153585b0dcb8f7-0">
              Frågan kvarstår, trots allt, efter att man har lyssnat till statsministern.
              Har regeringen gjort allt som krävs för att klara jobben i vårt
              land?
            </seg>
            <seg xml:id="i-192b284036013be3-0">
              Låt mig kort nämna tre fakta som ger en annan bild av Sverige
              2013 än den som statsministern målar upp.
            </seg>
            <seg xml:id="i-f2e00fb8f0be783e-0">
              Först är det arbetslösheten. Arbetslösheten är i dag 428 000
              personer. Det är 46 000 fler än för ett år sedan.
            </seg>
            <seg xml:id="i-c27ed19fd5d40406-0">
              På ungdomssidan är det 45 000 ungdomar som har gått arbetslösa
              i mer än sex månader. Det är 7 000 fler än förra året.
            </seg>
            <seg xml:id="i-3d4aa28202fdb26f-0">
              Slutligen: Siffror från riksdagens utredningstjänst visar att
              den försämrade matchningen på svensk arbetsmarknad motsvarar 80
              000 förlorade arbetstillfällen, eller för att säga det så att
              statsministern förstår: 80 000 jobb är basically gone.
            </seg>
            <seg xml:id="i-14101212b337168b-0">
              Regeringen har varit bra på att prata om att människor ska söka
              jobb som de inte kan få, men de har inte gjort de investeringar
              som krävs för att människor ska kunna ta de jobb som faktiskt
              finns.
            </seg>
            <seg xml:id="i-a1543da8f6456181-0">
              Det betyder att tiotusentals människor i vårt land, kvinnor och
              män, hade kunnat gå till jobbet varje dag och hade kunnat få en
              lön i slutet av månaden om regeringen inte hade valt bort de investeringar
              som faktiskt skapar fler jobb i Sverige.
            </seg>
            <seg xml:id="i-56c131577bb286d6-0">
              Paradoxalt nog har regeringen misslyckats med jobben trots de
              starka statsfinanserna. Även i ett europeiskt perspektiv sticker
              Sverige ut. Jag vill fråga statsministern: Vad är regeringens
              ansvar för att de andra nordeuropeiska länderna, som vi vanligtvis
              jämför oss med, har lyckats bättre med jobben än Sverige?
            </seg>
          </u>
          <note type="speaker" xml:id="i-83bfccb1aa26044c-0">
            Anf. 3 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-1">
            <seg xml:id="i-0f9d1def637389c7-0">
              Herr talman! På våren 2006 deklarerade Göran Persson att jobben
              inte var något problem. De skulle komma av sig själva. Därför
              behövde inte valet handla om det.
            </seg>
            <seg xml:id="i-82c7106a7dda182d-0">
              Nu har jag precis hållit ett anförande där jag sade att jobben
              är den viktigaste frågan i valet 2014, och det ska handla om åtgärder.
            </seg>
            <seg xml:id="i-54257c4150bd6620-0">
              Det är samma sak, säger Mikael Damberg. Med den typen av glasögon
              och kunskaper ger han sig sedan på siffror kring svensk arbetslöshet.
              Det är därför det blir fel.
            </seg>
            <seg xml:id="i-45724227fabe6a0f-0">
              Sanningen är att vi har växande sysselsättning och ett kraftigt
              ökat arbetsutbud i Sverige. Fler vill jobba. Det redovisas av
              oberoende myndigheter, bland annat denna vår, att ett av skälen
              till att ungdomsarbetslösheten, som vi beskriver den, går upp
              är att allt fler ungdomar som är heltidsstuderande också vill
              ha jobb vid sidan av. Det är i grunden bra.
            </seg>
            <seg xml:id="i-3b424f77010b9891-0">
              Vi vill gärna göra fler steg för att jobben ska bli fler, och
              vi vill göra det med det som fungerar allra bäst.
            </seg>
            <seg xml:id="i-30330a9b3d3d376d-0">
              Finanspolitiska rådet säger: Sänker man inkomstskatterna får
              det betydande sysselsättningseffekter. Vi håller med. Låt oss
              förbereda oss för att ta fler sådana steg om det finns ett utrymme.
            </seg>
            <seg xml:id="i-897dc111ecb8e70f-0">
              Det betyder jättemycket att göra fler anställbara. Det ordet
              är krångligt, men det betyder väldigt mycket. Det handlar om att
              alla utifrån sina egna förutsättningar ska kunna göra sig gällande.
              Det är därför jag pratar om arbetsgivare som ställer krav på perfekta
              människor som inte finns. Det är där mycket av problemet ligger.
            </seg>
            <seg xml:id="i-76576c1c172908d8-0">
              Många av våra unga har inte perfekta erfarenheter. De har inte
              alla levt det perfekta livet. Vi ska vara helt ärliga och säga:
              Det har inte alla som är äldre gjort heller. Men ska alla räknas
              och ska alla få vara med måste vi kunna se människor som har kapacitet
              och som har möjligheter som går bortom det som cv:t ibland säger
              eller det som handlar om att vara perfekt.
            </seg>
            <seg xml:id="i-dc357819b8743bf5-0">
              Det är så den svenska arbetsmarknaden ser ut. Vi har drygt 4,6
              miljoner som är sysselsatta i Sverige. Det tycker jag är bra.
              De får gärna bli fler. Då behövs politik i flera steg som leder
              till fler jobb. Det har vi presenterat. Det tänker vi fortsätta
              att göra.
            </seg>
            <seg xml:id="i-e978dd3acfcf1d09-0">
              Vi är övertygade om att våra motståndares politik, att kraftigt
              öka beskattningen på arbete för att finansiera en kraftig bidragsutbyggnad,
              är precis motsatsen. Man går bort från jobben in i ökad arbetslöshet.
            </seg>
          </u>
          <note type="speaker" xml:id="i-76e46d838625fa54-0">
            Anf. 4 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-1">
            <seg xml:id="i-f0ab458d26a7a5ab-0">
              Herr talman! Statsministern fortsätter att relativisera arbetslösheten
              och den växande arbetslösheten.
            </seg>
            <seg xml:id="i-824e7e7b26c71e6b-0">
              Det här är min fjärde partiledardebatt i riksdagen. I varje debatt
              har statsministern sagt samma sak. Regeringen gör rätt, och oppositionen
              har en farlig politik. Det är hans budskap, och det har det varit
              i alla debatter.
            </seg>
            <seg xml:id="i-c9f6ca06ef4e10af-0">
              Men problemet är att ungdomsarbetslösheten har fortsatt att öka
              efter varje debatt. Så var det i juni 2012. Så var det i oktober
              2012. Så var det i januari i år.
            </seg>
            <seg xml:id="i-eef369b3d454ceb1-0">
              Då kanske man måste ställa sig frågan: Ska vi sluta att träffas
              på det här sättet? Om ungdomsarbetslösheten fortsätter att öka
              varje gång vi har en partiledardebatt i riksdagen kanske vi ska
              sluta upp med det.
            </seg>
            <seg xml:id="i-40f88277fb67ab79-0">
              Jag tror att regeringen måste tänka till och fundera på vad det
              är som gör att 45 000 ungdomar är långtidsarbetslösa i Sverige
              i dag och att det är 7 000 fler än förra året vid samma tidpunkt.
              Gör man rätt saker, eller kan det vara så att man gör fel saker,
              att regeringen inte har en politik för att minska arbetslösheten?
            </seg>
            <seg xml:id="i-5a5e93026ab2d65c-0">
              Nu summerar vi snart ditt sjunde år som statsminister. Jag kan
              konstatera att jobben är ditt största misslyckande.
            </seg>
          </u>
          <note type="speaker" xml:id="i-7b21b96d4579ed5c-0">
            Anf. 5 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-2">
            <seg xml:id="i-634d6bfd2b65722f-0">
              Herr talman! Som jag redogjorde för i mitt inledningsanförande
              är drygt en halv miljon av den yngsta ålderskategorin, som vi
              redovisar, i dag sysselsatta.
            </seg>
            <seg xml:id="i-87cc1240b83b9e04-0">
              Sysselsättningen bland unga har vuxit. Vi har varit måna om att
              också bredda den typ av arbetsmarknad som ofta innebär lägre trösklar
              för unga. Som alltid i sådana här sammanhang är det kraftig polemik
              och kritik från socialdemokrater.
            </seg>
            <seg xml:id="i-95092e750e3b60b9-0">
              Vi har halverat restaurangmomsen, till exempel, för att vi ser
              att restaurang-, bar- och cateringverksamhet i större utsträckning
              än andra anställer unga, väldigt ofta dessutom utan den perfekta
              bakgrund som många andra arbetsgivare söker efter. Det är kritik
              från Socialdemokraterna, som vill ta bort det här, höja trösklarna
              och göra det dyrare att anställa i restaurangnäringen.
            </seg>
            <seg xml:id="i-96cb3f2281d1002f-0">
              Vi har också gjort riktade lättnader just när det gäller att
              anställa personer under 26. Det är skarp kritik från Socialdemokraterna.
              I stället ska det vara dyrare att anställa unga.
            </seg>
            <seg xml:id="i-1c04f12c7bde35ca-0">
              Det är bara att ställa sig frågan om vilken trovärdighet det
              parti bär som säger: Låt oss rikta alla åtgärder vi kan mot att
              göra det, med precision, dyrare att anställa unga.
            </seg>
            <seg xml:id="i-6857a387a52a9442-0">
              Är det de som har svaret när det gäller jobben? Eller är det
              de som försöker sänka kostnaderna och få lägre trösklar som har
              svaret?
            </seg>
          </u>
          <note type="speaker" xml:id="i-6f69e1e727fad26c-0">
            Anf. 6 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-0">
            <seg xml:id="i-8db6d1174b3070eb-0">
              Herr talman! Jag lyssnade noga på statsministerns anförande och
              hörde hans engagemang när det gäller ungdomsarbetslösheten och
              ökad utbildning i skolan.
            </seg>
            <seg xml:id="i-988502ceae7a29b3-0">
              Jag tycker att det är fina ord. Men jag undrar lite över den
              större omvärldsanalysen av var jobben kommer i framtiden. Hur
              får vi svenska företag att utvecklas mot att skapa jobb också
              i framtiden?
            </seg>
            <seg xml:id="i-cac22b65823d5425-0">
              Det finns en stor utmaning, herr talman, som vi vet att de svenska
              företagen kommer att möta och som de kan möta. De har kapacitet,
              men de behöver ett tydligt regelverk. Det handlar om klimatfrågan.
              Det handlar om den utmaningen, om att ställa om samhället och
              om att minska utsläppen. Jag har lyssnat noga på de partiledardebatter
              som statsministern har hållit ända sedan 2006, och jag konstaterar
              att klimatfrågan inte är ett ämne som kommer upp särskilt ofta.
              Senast den togs upp var i januari 2010. Det är över 1 000 dagar
              sedan. Jag tycker inte att det speglar den relevans som frågan,
              som kanske är den största omvärldsförutsättningen för de svenska
              företagen och jobben i framtiden, har i Sverige.
            </seg>
            <seg xml:id="i-3eb849d989d51e3b-0">
              Det som har märkts sedan 2010, när ett visst engagemang fortfarande
              syntes i klimatfrågan från statsministern, är att Sverige har
              gått från att vara pådrivare i EU till att bli passivt och nu
              till att Moderaterna har blivit en bromskloss. När EU-parlamentet
              tidigare i våras skulle rösta om att åtminstone tillfälligt se
              till att frågan om systemet med utsläppsrätter skulle lösas röstade
              de svenska Moderaterna nej. Det är det största sabotaget mot EU:s
              klimatpolitik på många år.
            </seg>
            <seg xml:id="i-bb69e29cb69fa143-0">
              Jag vill ställa frågan till Fredrik Reinfeldt: Hur ska Moderaterna
              få svenska företag att minska utsläppen när ni anser att det är
              rätt och riktigt att det är billigare att dricka en kopp kaffe
              här i kafeterian än att släppa ut ett ton koldioxid?
            </seg>
          </u>
          <note type="speaker" xml:id="i-8a555d13090df8d2-0">
            Anf. 7 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-3">
            <seg xml:id="i-be72485f30f5fcb7-0">
              Herr talman! Jag tror att många av de frågor som jag tog upp
              kring hur skolan utvecklas, hur villkoren ser ut och vilka kostnaderna
              är för att anställa unga har väldigt stor relevans för om de unga
              kan få jobb.
            </seg>
            <seg xml:id="i-1b53a72584272be2-0">
              Jag var här för en kort tid sedan och återrapporterade från Europeiska
              rådets senaste möte och uppehöll mig då länge vid klimatfrågan
              och de förberedelser vi hoppas kunna se inför det högnivåmöte
              som ska hållas i Frankrike sommaren 2015. Där hoppas vi att vi
              ska komma tillbaka till en idé om ett ramverk som binder alla
              länder och inte bara Europa som ligger längst fram.
            </seg>
            <seg xml:id="i-c9d3f868f9bdca92-0">
              Det Kyotoavtal som mycket av världens klimatpolitik bygger på
              och som utgår från basåret 1990 har ju övergetts av många länder,
              och kvar är egentligen bara Europa i dag. Det är bara Europa som
              har legalt bindande reduktionsmål. Längst fram ligger länder som
              Sverige och Tyskland. Vi har ett nationellt reduktionsmål om 40
              procent. Den senaste uppdateringen från Naturvårdsverket talade
              om att Sverige sedan 1990 har haft en ekonomi som har vuxit med
              över 50 procent samtidigt som våra klimatgasutsläpp har minskat
              med 20 procent. Vi ligger alltså i nivå med de målformuleringar
              vi har, och vi ämnar se till att fortsätta ligga i linje med detta
              och fullfölja våra målformuleringar.
            </seg>
            <seg xml:id="i-0a399e9f545acafc-0">
              Det är viktigt att vara rak och tydlig gentemot väljarna. Sveriges
              påverkan på klimatet är nu nere i 1 promille. EU:s samlade påverkan
              är nere i 10 procent. Ska vi lösa klimatfrågan behövs ett ramverk
              som också tar in de snabbväxande utsläppsländerna, och kanske
              allra viktigast, även Kina och USA. Det är svaret som världen
              i dag saknar.
            </seg>
            <seg xml:id="i-945ef9a36e02a79d-0">
              Vi bidrar i varje sammanhang till att skjuta fram positionerna,
              och jag tycker att det är orättvist att peka finger åt den del
              av världen som faktiskt gör mest. Man borde vara tydligare i kritiken
              mot de länder som gör för lite. Det är där som klimatfrågan slutligen
              kommer att avgöras.
            </seg>
          </u>
          <note type="speaker" xml:id="i-bdffdea43070a943-0">
            Anf. 8 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-1">
            <seg xml:id="i-a9a4b77f41d5e8b5-0">
              Herr talman! Det här svaret gjorde mig om något ännu mer bekymrad,
              eftersom statsministern inte verkar ha några som helst problem
              med att det europeiska handelssystemet för utsläppsrätter håller
              på att gå i kvav.
            </seg>
            <seg xml:id="i-8de93c3637d143fc-0">
              Man kan naturligtvis tänka sig andra verktyg. Vi har diskuterat
              koldioxidskatter och styrmedel på enskilda företag, men ekonomerna
              brukar säga att ett generellt pris på koldioxid är det absolut
              viktigaste för att ge bra spelregler, långsiktiga och stabila
              förutsättningar för alla aktörer och för att få företagen att
              se hur de ska utvecklas i en ekonomi där de blir bäst på att konkurrera
              med minskade utsläpp.
            </seg>
            <seg xml:id="i-d278c0840d1e99c3-0">
              Det som händer i världen i dag är att Kina är de som i dag är
              bäst på den nya tekniken. De skapar jobb i sektorer där man hittar
              lösningar på de problem som hela världen står inför. Vad statsministern
              säger är att Sverige inte ska vara med där. Sverige ska inte vara
              med och minska utsläppen, för vi ligger redan så bra till utifrån
              att vi hade en sådan bra position från början. Jag vill inte att
              Sverige lutar sig tillbaka, blir passivt och till och med blir
              en bromskloss i EU, vilket Moderaterna har fått det till.
            </seg>
          </u>
          <note type="speaker" xml:id="i-0a238ee76b302dae-0">
            Anf. 9 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-4">
            <seg xml:id="i-e03954dc32cf9ba9-0">
              Herr talman! Jag har svårt för det här att man är så emot Sverige
              att man blir för Kina när det gäller miljöpolitiken. Då börjar
              det krypa i kroppen på mig.
            </seg>
            <seg xml:id="i-0f91cfd768f1d0dc-0">
              Kina har 68 procents beroende av kol, och vi talar om rena cancerorter,
              därför att människor inte längre kan andas. Det landet hyllar
              nu Miljöpartiets språkrör. Mycket ska man behöva höra!
            </seg>
            <seg xml:id="i-8edca4fe9b5036d9-0">
              Det som har hänt med utsläppshandelssystemet är att det i någon
              mån har fungerat, det vill säga det är sjunkande utsläpp och lågkonjunktur
              sedan fem år tillbaka i Europa. Det gör att dessa marknadsmekanismer
              fungerar, och alltså blir utsläppspriset väldigt lågt. Men vi
              talar om kanske 23 euro per utsläppt ton. Kom ihåg att den svenska
              CO2-skatten är högst i världen och att Sverige är ett av få länder
              i Europa som ens har infört den, med benäget bistånd av Miljöpartiet,
              och det tycker jag var bra. Över 1 000 kronor per utsläppt ton
              är vår svenska CO2-skatt. Den fungerar. Vi använder styrmedlen,
              Åsa Romson, och vi ska fortsätta att göra det.
            </seg>
          </u>
          <note type="speaker" xml:id="i-e71a008265f49a7c-0">
            Anf. 10 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-0">
            <seg xml:id="i-b02b0a9a0bbffbe2-0">
              Herr talman! Jag blev alldeles svettig här, för jag insåg att
              jag inte hade lyckats anmäla mig för en replik. Jag tackar så
              mycket för att jag ändå fick chansen att ta den här repliken.
            </seg>
            <seg xml:id="i-a88fb35757034eec-0">
              I kölvattnet av förortskravallerna hör vi statsministern inleda
              sitt anförande med att tala om vikten av arbete för dem som står
              längst från arbetsmarknaden, särskilt för utlandsfödda. Det är
              givetvis viktigt. Vi vet att utlandsfödda många gånger står långt
              från arbetsmarknaden och att de i väsentligt högre grad än inrikes
              födda är arbetslösa. Så ser det ut, och särskilt ser det ut så
              för dem som har invandrat till vårt land från länder långt borta.
            </seg>
            <seg xml:id="i-822f5fef2f229b16-0">
              En utlandsfödd med jobb är till och med särskilt viktig som förebild,
              sade statsministern i sitt anförande. Den synen kan kanske förklara
              en del av de åtgärder som den här regeringen vidtar för att få
              just utlandsfödda i jobb. Det senaste exemplet är de så kallade
              nystartszonerna. Jag tänkte väldigt kort läsa ur den lagrådsremiss
              som nyligen har kommit ut: Regeringen anser att en sådan subventionerad
              anställning som det är fråga om i första hand bör ses som ett
              sätt att omfördela bördorna av arbetslöshet och inte som ett sätt
              att i någon större utsträckning påverka nettosysselsättningen.
            </seg>
            <seg xml:id="i-08374ae9e1128ad7-0">
              Det handlar alltså, herr talman, om att flytta på jobb som redan
              finns och som någon redan har till de här problemområdena, till
              de invandrartäta förorterna. Jag måste fråga Fredrik Reinfeldt:
              Hur kommer man åt segregationen med den typen av åtgärder? Varför,
              trots dåliga erfarenheter från andra länder av liknande system,
              väljer man att genomföra det här i Sverige? Och på vilket sätt
              är det rättvist att flytta jobb på det här sättet till de här
              områdena?
            </seg>
          </u>
          <note type="speaker" xml:id="i-fa1431b0b5b8640f-0">
            Anf. 11 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-5">
            <seg xml:id="i-a7f883534d0e5236-0">
              Herr talman! Jimmie Åkesson och Sverigedemokraterna är mycket
              konsekventa. De är emot alla förslag som möjligen kan underlätta
              för utrikes födda att få jobb. Vore de för det här med jobb åt
              utrikes födda skulle de ha varit för arbetskraftsinvandring, för
              det bygger bara på idén att komma hit och jobba, men det är man
              också emot. Det beror inte på att man egentligen bryr sig om det
              här med jobb, utan man är emot invandrare. På det sättet ska politiken
              tolkas.
            </seg>
            <seg xml:id="i-1c4c6045ced69f54-0">
              Vi har i stället försökt ställa oss frågan: Hur ska vi underlätta
              för människor som kommer från andra länder och har en vilja att
              arbeta, givet att det inte är en alldeles enkel resa att göra?
              Låt mig påpeka att vi nu har över 700 000 sysselsatta på svensk
              arbetsmarknad som är utrikes födda. De går upp varje morgon, går
              till jobbet och bidrar till vår välfärd.
            </seg>
            <seg xml:id="i-e6e383d19364fc53-0">
              Ett skäl till att det ibland är lite svårt att komma in på den
              svenska arbetsmarknaden är att svenska är ett svårt språk att
              lära sig. Många av dem som nu kommer till Sverige har en bakgrund
              i Somalia och Afghanistan. Jag tycker att vi snarare ska göra
              större ansträngningar så att de får de kunskaper som behövs att
              skolan har rätt resurser, att vi hjälper till att sänka trösklarna
              så att de kan komma in, att vi inser att de har en vilja att arbeta.
              Vi behöver inse att vi har höga trösklar på den svenska arbetsmarknaden.
            </seg>
            <seg xml:id="i-b7d2fbaacf4333bd-0">
              Jag har suttit ned med flera av dem som är med i delar av våra
              olika ansträngningar, till exempel instegsjobb och nystartsjobb,
              som Arbetsförmedlingen bland annat ägnar sig åt. Många av dem
              säger att det i alla fall känns meningslöst, eftersom man blir
              bortsorterad på sitt efternamn eller för att man har en brytning
              i sin svenska. Många påpekar att det största hoppet att få jobb
              är om landsmän från det gamla hemlandet har startat företag och
              blivit arbetsgivare i Sverige. Jag tror att de har en stor poäng
              i det. Vi behöver många fler företagare med den bakgrunden. De
              tenderar att se på ett annat sätt, utan diskriminerande glasögon,
              på landsmän från sitt gamla hemland. Men den stora konflikten
              i svensk politik handlar inte om det. Vi försöker få in människor
              i Sverige i arbete. Jimmie Åkesson försöker få ut dem. Det är
              den stora skillnaden.
            </seg>
          </u>
          <note type="speaker" xml:id="i-23b1876cb6533f38-0">
            Anf. 12 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-1">
            <seg xml:id="i-da1cc3ed653baa4f-0">
              Herr talman! Varje gång man lyfter fram de här frågorna, det
              är ganska ofta jag gör det med statsministern att jag gör det
              så ofta beror ju på att jag aldrig får några kloka, vettiga svar
              får man den här typen av påhopp kastat emot sig i stället: Ni
              tycker inte om invandrarna, ni vill kasta ut invandrarna och så
              vidare.
            </seg>
            <seg xml:id="i-337b041ae346c56e-0">
              Jag har inte på något sätt gett uttryck för den typen av uppfattning.
              Jag ställer seriösa frågor om varför man genomför sådana här åtgärder
              trots att det i andra länder har visat sig att de inte fungerar,
              trots att det uppenbarligen handlar om diskriminerande åtgärder
              där man flyttar jobb från ett ställe till ett annat bara för att
              man väljer att prioritera en viss grupp. Det kallas för diskriminering.
            </seg>
            <seg xml:id="i-6ba23c159dd9ff62-0">
              Jag vill gärna ha svar på de frågorna. Jag vill inte ha fler
              floskler. Jag vill inte höra fler påhopp om saker som jag inte
              tycker. Jag vill inte att man lägger ord i min mun. Jag vill ha
              seriösa svar på varför man genomför förslag som är dåliga. Det
              är inte bara fråga om nystartsjobb. Instegsjobb är samma sak.
              Det är samma diskriminerande, subventionerade jobb för människor
              med utländsk bakgrund. Jag tycker att det är fel, och jag vill
              veta varför statsministern väljer att gång på gång genomföra den
              här typen av åtgärder.
            </seg>
          </u>
          <note type="speaker" xml:id="i-882380bfea684354-0">
            Anf. 13 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-6">
            <seg xml:id="i-ab4dcf01f8957961-0">
              Herr talman! Utmaningen ligger i att man alltså är född i ett
              annat land där man inte från barnsben har lärt sig svenska språket.
              De kommer ofta från kulturer där man har kort eller ingen utbildningsbakgrund.
              De flyr till ett annat land, ett land som heter Sverige, därför
              att de upplever förtryck eller för att få ett bättre liv. Då försöker
              vi att med olika åtgärder hjälpa dem in i det svenska språket,
              hjälpa dem till högre kunskaper för att på det sättet göra dem
              anställbara.
            </seg>
            <seg xml:id="i-52a37bad2fa3f997-0">
              För Jimmie Åkesson är allt det här diskriminering. Jag vet inte
              vad alternativet skulle vara. Ska vi inte låtsas om att de som
              kommer har en annan bakgrund, att de inte kan svenska, att de
              har högre trösklar? Är det ett sätt att ta hand om och se människors
              utmaningar? Nej, det är det inte. Det är ett sätt att försöka
              negligera som bygger på synsättet att de inte borde vara här.
              Det är därför, ursäkta Jimmie Åkesson, vi är lite kritiska till
              dig och ditt parti. Vi har hört det här så ofta.
            </seg>
            <seg xml:id="i-3eb001103a9a53eb-0">
              Vi försöker alltså se att människor kommer från olika håll, med
              olika bakgrund för att hjälpa dem att komma på plats, och det
              fungerar, även om det tar för lång tid. Över 700 000 utrikes födda
              är i dag sysselsatta i Sverige.
            </seg>
          </u>
          <note type="speaker" xml:id="i-5ac277744843ba73-0">
            Anf. 14 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-0">
            <seg xml:id="i-689c3bd6008f76d2-0">
              Herr talman! Man brukar säga när man sprider en oriktig bild
              av verkligheten att man kan göra det på olika vis. Man kan göra
              det genom lögn, en annan sorts lögn och genom statistik. Statsministerns
              anförande menar jag var ett utmärkt exempel på det sista, statistik.
              Han talade om den ökade sysselsättningen, men valde att inte nämna
              att arbetslösheten har stigit, att andelen sysselsatta har gått
              ned och att vi har haft en katastrofal ökning av långtidsarbetslösheten.
            </seg>
            <seg xml:id="i-950876254d448fa8-0">
              Låt oss överföra detta sätt att räkna på internationella jämförelser.
              Då har jag den dåliga nyheten att Sverige har mycket sämre utveckling
              av jobben än Spanien. Spanien har lyckats mycket bättre med sysselsättningen,
              för det är fler som jobbar i Spanien i antal människor. Det är
              många miljoner fler än i Sverige, fast de har 27 procents arbetslöshet
              och mer än varannan ung människa går arbetslös. Det är precis
              statsministerns sätt att räkna.
            </seg>
            <seg xml:id="i-0803eb08cd0de88c-0">
              Jag skulle vilja prata om en grupp som är speciellt utsatt. Jag
              tror att du möter dem nästan varje vecka, mellan kl. 8 och 9 på
              torsdagar, när du skyndar till Rosenbad för sammanträde. Det är
              en grupp som känner att man inte är lika behandlad, att man inte
              får samma chans. Det är en grupp som har haft en katastrofal ökning
              av arbetslöshet, människor som kan och vill jobba men inte får
              chansen. Det är personer som har någon sorts funktionsnedsättning.
              Det kanske är den mest utsatta gruppen på svensk arbetsmarknad.
            </seg>
            <seg xml:id="i-1c6e0d66af09d7d9-0">
              De vill och vi vill att bristande hänsyn till deras situation
              ska ses som diskriminering, att man ska börja bygga bort hindren.
              Det handlar om praktiska saker som att hissar inte finns eller
              att det är höga trottoarkanter. Men det finns ett hinder till
              för dem. Det är Moderaterna. Det är ni som inte vill ändra lagstiftningen
              så att bristande tillgänglighet ses som diskriminering. Det är
              ditt parti, Fredrik Reinfeldt, som är hindret här.
            </seg>
            <seg xml:id="i-8bd829fae14e160e-0">
              Nu har det gått 936 dagar sedan remisstiden gick ut för det här
              förslaget. Då frågar jag: När kommer lagen? När får vi likställdhet
              även för människor med funktionshinder?
            </seg>
          </u>
          <note type="speaker" xml:id="i-7b84e792c5249f15-0">
            Anf. 15 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-7">
            <seg xml:id="i-b90f94b739d99ef5-0">
              Herr talman! I den delen tycker jag att det är viktigt när man
              bär makt och ansvar att man är klar över att reformer har prislappar
              och innebär stora kostnader. Ibland ligger de på det offentliga,
              ibland förs de över på privata arbetsgivare. Min princip brukar
              vara att man ska veta vad det är för typ av kostnader och vilka
              konsekvenser det får innan man genomför förslag. Jag menar att
              jag inte har den kunskapsgrunden. Jag är ganska övertygad om att
              det här skulle vara en stor kostnadsövervältring på privata företag.
              Jag vet inte om Jonas Sjöstedt har tillgång till någon annan information,
              men jag tycker att det är viktigt att vara seriös i den här typen
              av beredningar. Det är ett skäl till att vi har varit tveksamma.
            </seg>
            <seg xml:id="i-cdba5e7b7fdabcd5-0">
              Alla vill naturligtvis det goda syftet, att människor med funktionshinder
              också ska kunna känna tillhörighet till det svenska samhället.
              Jag vill säga att det är en av de grupper vi har bett Arbetsförmedlingen
              att jobba särskilt inriktat på, med förstärkta resurser, för att
              kunna hjälpa in. Vi har kunnat följa att flera av dem på det sättet
              har kunnat få jobb, jobb som man kan få i Sverige. I många andra
              länder är det faktiskt svårt att kunna få ett arbete.
            </seg>
            <seg xml:id="i-a05bbc0aba78c56c-0">
              Det som det till slut kokar ned i är vad det är som ger jobb.
              Jag presenterade i min inledning flera förslag: sänkta inkomstskatter,
              förbättringar av skolan, riktade åtgärder för att skapa rabatter
              för grupper som står en bit ifrån arbetsmarknaden, förutsättningar
              för att företag ska vilja stanna och växa här i Sverige.
            </seg>
            <seg xml:id="i-8d43b288266dae84-0">
              Vad är Vänsterns svar? Vad ger jobb i Vänsterns Sverige? De högre
              skatter som ska tas ut på anställda som ska finansiera kraftig
              bidragsutbyggnad för dem som inte jobbar, drivkrafterna för jobb
              som ska minska, är det vägen till arbete?
            </seg>
            <seg xml:id="i-91ca46bb1c83bd07-0">
              Får jag sedan påpeka att jag tycker att det är viktigt att man
              jobbar med siffror. Även Jonas Sjöstedt ägnade sig ju åt att nu
              vrida runt siffror på ett sätt som vi kanske ofta gör i politiken.
              Man kan faktiskt beskriva verkligheten från olika utgångspunkter.
              Jag nämnde att vi har för många som är arbetslösa, men vi har
              också fler som jobbar. Sysselsättningen har vuxit. Det beror på
              att arbetsutbudet i Sverige växer. Det beror väldigt mycket på
              att utanförskapet har gått ned mycket kraftigt. Färre förtidspensioneras
              i Sverige i dag. Ansträngningarna för att de ska få jobb är större.
              Det är annorlunda än när Vänstern hade inflytande.
            </seg>
          </u>
          <note type="speaker" xml:id="i-02806c31c9d84679-0">
            Anf. 16 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-1">
            <seg xml:id="i-e4e6a95b499501ac-0">
              Herr talman! Med vänsterpolitik skulle det investeras i det här
              landet, både offentligt och privat. Det skulle byggas bostäder.
              Det skulle finnas fler lärare, fler sjuksköterskor och undersköterskor.
              Det skulle satsas på kollektivtrafik. Men jag vill att alla ska
              kunna få de här jobben, även en person som har en funktionsnedsättning.
              I stort sett alla de personerna kan arbeta om man bygger bort
              hindren. Därför är det så sorgligt att höra dig säga nej i praktiken,
              Fredrik Reinfeldt. Ni är inte intresserade av lika rättigheter
              för de här människorna. Det är det som det handlar om.
            </seg>
            <seg xml:id="i-e14eb0e2ef0d120c-0">
              Är det en astronomisk, ohanterlig summa vi talar om ekonomiskt?
              Vi behöver inte åka långt, Fredrik Reinfeldt. Vi kan åka till
              Norge. I Norge har man gjort det här, och man är på väg att göra
              det som vi vill göra här också, men som ditt parti säger nej till
              och stoppar. Vad är då skillnaden mellan Norge och Sverige? Är
              det att det är så mycket dyrare här än där? Nej, skillnaden är
              att i Norge har man en rödgrön regering. Det verkar krävas även
              i Sverige för att få någonting gjort på det här området.
            </seg>
          </u>
          <note type="speaker" xml:id="i-428e163ecaa19c6e-0">
            Anf. 17 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-8">
            <seg xml:id="i-468db5bfd5995346-0">
              Herr talman! Det sista var mer intressant än vad åhörarna har
              klart för sig. Här utlovas alltså en rödgrön regering. Det är
              ett besked som vi har väntat på. Denna rödgröna regering ska dessutom
              göra saker som nu börjar lovas. Hörde ni listan, förresten? Jätteresurser
              till kollektivtrafik, det ska börja investeras i Sverige. Det
              ska spenderas på en massa områden. Fler ska bli anställda. Vi
              ska få fler lärare. Mer pengar till allt!
            </seg>
            <seg xml:id="i-1de09261e2dab940-0">
              Det är så det brukar låta. Det är så det låter i opposition.
              Det är så det låter när rödgröna ska presentera sin politik. Har
              ni hört talas om någon presskonferens, något dokument, någonting
              som går att räkna på, någonting som går att läsa där detta preciseras
              lite mer och är tydligt? Har någon hittat något papper någonstans,
              i någon del av riksdagen, i något litet skrymsle någonstans? Det
              finns inte ett enda papper. Inte ett enda papper finns som presenterar
              någonting av det Jonas Sjöstedt just lovade svenska folket. Inte
              en siffra att räkna, inte ett löfte att följa upp det finns ingenting,
              bara prat och löften, tomma ord. Vi kommer att avslöja dem i valet
              2014.
            </seg>
          </u>
          <note type="speaker" xml:id="i-6dd722516d7086ae-0">
            Anf. 18 MIKAEL DAMBERG (S):
          </note>
          <u who="mikael_damberg_23b905" xml:id="i-298854782941f21a-2">
            <seg xml:id="i-b1335ac5c835dfd0-0">
              Herr talman! Jag älskar den här tiden på året, inte bara för
              att vädret är vackert och Sverige är klätt i grönska utan för
              att den här tiden är fylld av så mycket förväntan och framtidstro.
              Jag ser det på mina egna barn. De ser fram emot skolavslutningen
              i morgon.
            </seg>
            <seg xml:id="i-75ffbc62be0cac68-0">
              Extra speciellt är det kanske för de 100 000 gymnasister som
              firar studenten i dessa dagar. De utgör en ungdomsgeneration som
              bär på drömmar om framtiden. Många av dem känner att det är dags
              nu. De vill göra rätt för sig efter många år i skolbänken. Deras
              drömmar är inte särskilt högtflygande eller utopiska. Det handlar
              ofta om drömmen om första jobbet, den första inkomsten, den första
              bostaden, att flytta hemifrån och börja sitt egna fria liv.
            </seg>
            <seg xml:id="i-f6ddd224113efa36-0">
              Det som krävs är heller inga magiska formler eller avancerade
              konstruktioner. Nyckeln till att uppfylla ungdomarnas drömmar
              är en skola som ger alla chans att lyckas och fler jobb så att
              alla får möjlighet att visa vad de kan.
            </seg>
            <seg xml:id="i-6259eb407d6d9fa6-0">
              Unga människor ska jobba eller studera, inte gå arbetslösa. Jag
              vill bygga ett Sverige där studenterna springer ut och möter hopp
              och framtidstro, där det finns jobb och möjligheter. Det är vad
              jag vill tala om i dag, det vill säga att det finns en annan framtid
              för Sveriges ungdomar, att det finns ett annat vägval för vårt
              land, att Sverige förtjänar bättre.
            </seg>
            <seg xml:id="i-893ef75fcfcedc5b-0">
              Herr talman! I höst är det bara ett år kvar till valet. Då börjar
              valrörelsen på allvar. Svenska folket kan se fram emot nya löften
              och nya utfästelser från statsminister Fredrik Reinfeldt. Glöm
              då inte bort de tre stora vallöftena från 2006 och 2010. Ni kommer
              väl ihåg? Moderaterna lovade att skapa fler jobb och minska utanförskapet.
              Så har det inte blivit. Vi är nu uppe i 428 000 arbetslösa i vårt
              land.
            </seg>
            <seg xml:id="i-827422d61c8e5581-0">
              Moderaterna lovade att förbättra skolan. Men skolresultaten har
              sjunkit för varje år, och skolsegregationen har ökat dramatiskt.
            </seg>
            <seg xml:id="i-43339d17701af7ff-0">
              Moderaterna lovade till och med att minska klyftorna i Sverige.
              Kommer ni ihåg statsministerns sommartal 2010? Världens minsta
              klyftor skulle bli ännu mindre, hette det då. I dag har vi fått
              svart på vitt. OECD pekar ut Sverige som det land där klyftorna
              ökar mest i hela OECD-området. Nu blir regeringspartierna alltmer
              desperata och vill för allt i världen skifta fokus i debatten
              så att de slipper tala om resultaten av sin förda politik. Till
              hösten är strategin tydligen att lägga fram en stor valbudget
              med nya löften och nya utfästelser. Men varför ska svenska folket
              lita på nya vallöften när regeringen inte ens har bockat av de
              som gavs 2006 och de som gavs 2010? Mitt tips till statsministern
              är följande: Se till att uppfylla de vallöftena innan du börjar
              snickra på nya.
            </seg>
            <seg xml:id="i-2e55745f81fb3032-0">
              Herr talman! Om Socialdemokraterna vinner nästa val ska vi göra
              vad som krävs för att öka antalet människor som jobbar så att
              Sverige når EU:s lägsta arbetslöshet 2020. Det är ett mål som
              förpliktar och kräver hårt arbete. Vi socialdemokrater är beredda
              att söka allianser som krävs för att nå målet. Vi är inte rädda
              för tuffa prioriteringar eller obekväma beslut. Vi vågar sätta
              jobben först. Därför är vi framtidspartiet i svensk politik. Vårt
              första steg kommer att vara att stoppa långtidsarbetslösheten
              bland unga människor. Ingen ung människa ska gå långtidsarbetslös.
              Inom 90 dagar ska ungdomar få jobb eller påbörja studier eller
              praktik. Därför ska Sverige införa en 90-dagarsgaranti för unga.
            </seg>
            <seg xml:id="i-7d179a0f07fe82e0-0">
              För att uppnå målet om EU:s lägsta arbetslöshet måste fler företag
              ges möjlighet att växa och anställa fler. Under det senaste året
              har jag rest runt mycket i Sverige, besökt företag, stora och
              små, olika branscher. Ett har de gemensamt, nämligen att svenska
              företagare är engagerade, modiga och driftiga. Många brinner för
              sin verksamhet, och många vill expandera och nyanställa. Därför
              har vi socialdemokrater lagt stor kraft och energi på att utveckla
              vår företagarpolitik. Vi har bland annat föreslagit att staten
              lyfter bort företagens ansvar för den andra sjuklöneveckan. Vi
              har också föreslagit mer samverkan och forskning, investeringar
              i klimat- och innovationsprogram som skapar framtidens gröna jobb,
              en statlig riskkapitalfond som förser småföretag med kapital,
              förbättrat exportstöd så att fler företag kan sälja sina produkter
              på nya och växande marknader, kortare betalningstider så att små
              företag får betalt i tid. I dag presenterar vi ytterligare ett
              nytt förslag med bättre ekonomisk trygghet för nyföretagare så
              att fler vågar ta steget att starta eget. Vi vill se fler företag
              och företagare i Sverige.
            </seg>
            <seg xml:id="i-edd10050dcd3a9d2-0">
              Ett viktigt första steg mot ökad sysselsättning är att se till
              att människor kan ta de lediga jobb som faktiskt finns. En smart
              näringspolitik handlar därför också om att sluta rekryteringsgapet.
              Faktum är att uppemot 80 000 människor i Sverige är arbetslösa
              nästan i onödan. Med små medel, kortare kurser och riktade utbildningar,
              kan vi göra tiotusentals människor kvalificerade att ta de lediga
              jobb som finns. Ansvaret vilar tungt på de borgerliga ledamöter
              i Sveriges riksdag som konsekvent och gång på gång röstat ned
              de utbildningssatsningar som skulle kunna skapa ökad sysselsättning
              och växande företag.
            </seg>
            <seg xml:id="i-544e3b8c7198dfb0-0">
              Herr talman! Tyvärr har vi en regering som varken vill, kan eller
              orkar ta tag i arbetslösheten. När jag lyssnade på statsministerns
              anförande framkom det att han bygger sin strategi på tre steg:
              För det första att säga att allt inte är så dåligt och tricksa
              lite med statistiken. Det var väl fem sex minuter av anförandet
              som gick åt till det. För det andra säga att regeringen redan
              har vidtagit alla nödvändiga åtgärder som krävs. För det tredje
              att när det visar sig att verkligheten inte kan pratas bort säga
              att det blir värre med Socialdemokraterna.
            </seg>
            <seg xml:id="i-485245776717cec4-0">
              Jag tror inte att det duger. Nu säger den moderata chefsstrategen
              att man inte har kommunicerat sitt budskap tillräckligt bra, att
              man ska åka på Sverigeturné, att man ska ha ett allianskonvent
              inför valet. Om Moderaterna efter sju år i regeringsställning
              fortfarande tror att det är fel på berättelsen och inte på politiken
              har regeringen större problem än den själv inser och förstår.
            </seg>
            <seg xml:id="i-f660d3722fe6162b-0">
              Herr talman! Hur ska ungdomar förverkliga sina framtidsdrömmar
              om de inte ens klarar skolan? Hur ska ett litet land som Sverige
              kunna konkurrera på världsmarknaden i framtiden när skolresultaten
              fortsätter att sjunka och allt fler lämnar skolan utan fullständiga
              betyg? Det går att vända utvecklingen i svensk skola, och vi vet
              att ju tidigare man sätter in pedagogiska insatser desto bättre
              blir skolresultaten och desto större möjligheter finns senare
              i livet.
            </seg>
            <seg xml:id="i-ec38369b8a722925-0">
              Men hur kommer det sig då att de barn som i dag behöver förskolan
              mest är de som minst får ta del av den? Det är sannerligen märkligt
              att samhället i dag prioriterar att betala ut vårdnadsbidrag för
              att dessa barn inte ska gå i förskolan. Jag vill att alla barn
              ska ha rätt till en bra förskola. Så förbättrar vi barnens språkutveckling,
              så stärker vi barnen inför framtiden och så ser vi till att fler
              kvinnor får jobb och egen försörjning.
            </seg>
            <seg xml:id="i-b0fc16fbddf97a27-0">
              Vi vet i dag att det enskilt viktigaste för skolresultaten är
              att eleverna möter en riktigt bra lärare. Därför vill vi socialdemokrater
              investera i kompetensutveckling, vi vill satsa på bättre karriärvägar
              och vi vill öronmärka pengar för rektorernas pedagogiska uppdrag.
              Forskning visar dessutom att små barn gynnas av små klasser. Därför
              vill vi anställa 4 000 fler lärare i lågstadiet så att vi kan
              minska de största klasserna. Socialdemokraterna har lagt fram
              en mängd förslag för att vända den negativa utvecklingen i skolan.
              På skolområdet har vi, kort sagt, gjort vår hemläxa. Vi har visat
              i handling att vi är beredda att göra upp över blockgränsen när
              det behövs för att skapa förändring och långsiktighet. Vi är nu
              motorn också i svensk skolpolitik. Vi fortsätter framåt och drar
              regeringen bakom oss.
            </seg>
            <seg xml:id="i-e808566634433e98-0">
              Herr talman! Vi socialdemokrater har bestämt oss. Vi prioriterar
              jobben och skolan. Vi har satt upp ett tydligt framtidsmål för
              Sverige. År 2020 ska Sverige ha lägst arbetslöshet i EU.
            </seg>
            <seg xml:id="i-a6b9885553a1aaa8-0">
              Herr talman! Jag vänder mig nu till statsministern. Du har regerat
              Sverige i sju år. Din politik har prövats i högkonjunktur och
              lågkonjunktur. När 428 000 människor går arbetslösa är det uppenbart
              att er politik inte leder till fler jobb. Jag har här en lista
              som jag tänker överlämna till dig. Det är en lista med ett tjugotal
              förslag för fler jobb i Sverige. Det är förslag som din regering
              får igenom i riksdagen i morgon dag om ni lägger dem på riksdagens
              bord. Vad väntar du på, Fredrik Reinfeldt?
            </seg>
          </u>
          <note type="speaker" xml:id="i-2fbf10aed574d7fc-0">
            Anf. 19 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-9">
            <seg xml:id="i-e699f014dc1a3c0d-0">
              Herr talman! Det är viktigt med siffror, som sagt. Sedan regeringen
              tillträdde 2006 är mer än 200 000 fler sysselsatta. Över 200 000
              färre är i utanförskap. Den väldigt stora förändringen har framför
              allt kommit när det gäller gruppen som lever på sjuk- och aktivitetsersättning,
              dem vi förr kallade förtidspensionärer. När jag tillträdde som
              statsminister 2006 hade Sverige 555 000 förtidspensionärer. Nu
              är antalet nere i strax över 370 000. Vi har 60 000 färre som
              är långvarigt sjukskrivna.
            </seg>
            <seg xml:id="i-9cb039f885b02a1c-0">
              Vad är det som har hänt? Ja, det som var socialdemokratins sätt
              att lösa arbetslösheten, att förtidspensionera bort en stor del
              av arbetskraften, är nu någonting som vi använder i mycket liten
              utsträckning. I stället har vi fört människor närmare arbetsmarknaden.
              Men det är oftast en stor prövning. Det gör att man med längre
              sjukdomshistorik och längre utanförskap nu försöker få arbete,
              och för detta ökar vi våra ansträngningar och förändrar vårt sätt
              att arbeta i Arbetsförmedlingen.
            </seg>
            <seg xml:id="i-1cba4be764f7a12a-0">
              Socialdemokratin tänker vända tillbaka, ta bort tidsgränserna,
              förändra sjukförsäkringsreformen. Svaret kommer återigen att bli:
              Förtidspensionera bort alla som inte fungerar på svensk arbetsmarknad!
              Det är ett vägval Sverige ska göra.
            </seg>
            <seg xml:id="i-4801f731d3d95513-0">
              Jag har läst de OECD-rapporter som Mikael Damberg hänvisar till.
              Det konstateras visst att Sverige och Danmark i huvudrapporten
              har de minsta inkomstklyftorna i den utvecklade världen om man
              tar hänsyn till tillgång till skattefinansierad välfärd. Det är
              riktigt att man i den senaste uppdaterade rapporten, där man tar
              in året 2008, säger att Sverige har en avvikande utveckling.
            </seg>
            <seg xml:id="i-84a7eac6bb899028-0">
              Men vet Mikael Damberg varför? Det är därför att disponibelinkomsterna
              brett sjunker i de flesta OECD-länder, med ett väldigt utstående,
              tydligt undantag: Sverige. Kraftigt ökade reallöner, starkare
              än i Tyskland, för busschaufförer, metallarbetare och sjuksköterskor,
              som har fått det bättre det är det Mikael Damberg pekar finger
              åt. Det har alltså gått bättre för vanligt folk i låga och normala
              inkomstlägen. Det är det socialdemokratin tycker är problemet.
            </seg>
            <seg xml:id="i-b9285bc672daf822-0">
              Kan man mer åskådliggöra hur skillnaderna ser ut i svensk politik?
            </seg>
          </u>
          <note type="speaker" xml:id="i-1c954cc610429986-0">
            Anf. 20 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-3">
            <seg xml:id="i-1b26dc2221a6fc48-0">
              Herr talman! Det känns som att statsministern är lite desperat.
              Han ägnade över hälften av sitt anförande åt att försöka förklara
              statistiken och verkligheten: Arbetslösheten är inte så hög, är
              inte ett så stort problem i Sverige. Nu ägnar han två tredjedelar
              av den tid då han kan ställa frågor till mig åt att fortsätta
              den argumentationen, att arbetslösheten nog inte är så farlig.
            </seg>
            <seg xml:id="i-c97423fe653fb706-0">
              Då frångår han det faktum att arbetslösheten stiger i Sverige,
              att den är högre än när statsministern tillträdde. Han lovade
              svenska folket att han skulle bekämpa arbetslösheten. Den är fortfarande
              högre än när han blev vald för snart sju år sedan. Vi ser också
              att långtidsarbetslösheten ökar.
            </seg>
            <seg xml:id="i-cc31d8903aa7571e-0">
              Jag pekade i mitt anförande och i min replik förra gången på
              att 45 000 unga människor har gått arbetslösa mer än sex månader.
              Det är sedan förra året en ökning med 7 000 personer till. Insatser
              kan göras här och nu för att hjälpa dessa unga människor att få
              ett jobb, en praktikplats eller en studieplats.
            </seg>
            <seg xml:id="i-af3b03dcc910c6a1-0">
              Men regeringen har valt en annan väg. I varje prioritering som
              regeringen har gjort har man valt en skattesänkning. Tyvärr har
              de skattesänkningarna inte gett de resultat regeringen hoppades
              på. Det är det som gör regeringen lite desperat, för man trodde
              ju att skattesänkningarna skulle klara jobben, skulle klara utanförskapet,
              skulle klara framtiden.
            </seg>
            <seg xml:id="i-c36d184965e321f6-0">
              Nu visar OECD att skattesänkningarna inte har klarat jobben.
              Men de har skapat någonting annat: den största ökningen i ojämlikhet
              i något OECD-land. Och kurvan sticker i väg just de år när Alliansen
              har fått makten. Det är statsministern nu väldigt nöjd med.
            </seg>
            <seg xml:id="i-925a58ce9fbbcdab-0">
              Är han verkligen nöjd med att de som har det sämst i samhället
              är de som tappar mest, att OECD säger att får den här politiken
              fortsätta kommer Sverige inte längre att tillhöra den skara länder
              som har jämlikhet som ett symbolvärde och någonting som vi är
              stolta över? Det berömmer sig statsministern för.
            </seg>
            <seg xml:id="i-bbf6e008cd9a47b5-0">
              Inga fler jobb men ökad orättvisa det är resultatet av regeringens
              politik.
            </seg>
          </u>
          <note type="speaker" xml:id="i-db4b85696c27eb6e-0">
            Anf. 21 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-10">
            <seg xml:id="i-e550480933838e5d-0">
              Herr talman! Mikael Damberg tänker gå en match om vem som är
              bäst på att läsa rapporter och underlag. Det välkomnar jag.
            </seg>
            <seg xml:id="i-bfe24b1e7379c56e-0">
              Låt mig då konstatera än en gång att det OECD pekar på är de
              kraftiga reallöneökningarna och disponibelinkomsterna som har
              förstärkts. Det syns också i nationalräkenskaperna. Finanspolitiska
              rådet har också utvärderat detta med Gini-koefficenten, som är
              den koefficient med vilken vi mäter inkomstskillnader, och den
              har i princip legat ganska still sedan makttillträdet 2006. De
              stora ökningarna kom under Göran Perssons år vid makten.
            </seg>
            <seg xml:id="i-fad850cac56380c6-0">
              Det fanns en väldigt intressant formulering i Mikael Dambergs
              anförande, om ni hörde den. Helt plötsligt slog han fast: Socialdemokraterna
              vinner valet. Får jag bara fråga: Vad betyder det? När vinner
              Socialdemokraterna valet? Är det vid 30 procent, 32, 34 eller
              35,8? När deklareras segern? Och sedan när kan man styra Sverige
              med en tredjedel av rösterna? Eller har Mikael Damberg tänkt sig
              att lova fram en egen majoritet?
            </seg>
            <seg xml:id="i-07f94804e6624b7a-0">
              Här lovas 90-dagarsgarantier och en massa saker som ska genomföras
              av ett parti som alltså tänker ta makten själv. Ni andra som finns
              här är bara statister, och ni ska få rösta på deras förslag. Det
              är alltså svaret.
            </seg>
          </u>
          <note type="speaker" xml:id="i-a2fea508f970f0a5-0">
            Anf. 22 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-4">
            <seg xml:id="i-27dcccfb7f1d1007-0">
              Herr talman! Det är nästan lite modigt av statsministern att
              försöka göra en tolkning av OECD-studien som visar att jämlikheten
              på något sätt nog har ökat i Sverige, trots att OECD pekar på
              att jämlikheten minskar mest i Sverige av alla undersökta länder.
            </seg>
            <seg xml:id="i-82554fdabd9c00e1-0">
              Men jag förstår att han försöker sig på det tricket, eftersom
              han sade 2010 att världens mest jämlika land skulle minska klyftorna
              ännu mer. Det blir lite problem med det vallöftet om rapporter
              från OECD visar att Sverige är det land där klyftorna har ökat
              mest och dessutom att den politik som skulle skapa fler jobb och
              minskad arbetslöshet inte har fungerat utan bara har skapat ökade
              klyftor.
            </seg>
            <seg xml:id="i-90a5f25ed3e00016-0">
              Då förstår jag att statsministern även i denna fråga känner att
              han måste rätta OECD, att OECD nog inte riktigt har rätt när de
              säger att ojämlikheten ökar mest i Sverige. Den matchen får väl
              statsministern ta med OECD.
            </seg>
            <seg xml:id="i-58c66e8697fca434-0">
              Men bilden är ganska tydlig att regeringens politik har skapat
              ökade klyftor i Sverige, och det är ett ytterligare vallöfte som
              regeringen inte har uppfyllt.
            </seg>
          </u>
          <note type="speaker" xml:id="i-0ec52856aafa9ade-0">
            Anf. 23 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-2">
            <seg xml:id="i-83ca5a0ddf087b87-0">
              Herr talman! Tack, Mikael Damberg, även för ditt engagerade anförande!
            </seg>
            <seg xml:id="i-ce7ed737bb078f11-0">
              Konstitutionsutskottet hade nu i vår under detta riksdagsår en
              ganska gedigen granskning där man tittade på den så kallade Saudiaffären,
              där Sverige har hjälpt Saudiarabien att bygga en avancerad vapenfabrik.
              Man pekade då på ganska många problem som regeringen har haft
              i arbetet med det avtal som inleddes redan under den socialdemokratiska
              regeringsperioden tidigare. Ni socialdemokrater hörde till de
              starka kritikerna i granskningen kring hanteringen av denna affär
              och hjälpen med den avancerade vapenfabriken.
            </seg>
            <seg xml:id="i-1b4075d8cd457cd8-0">
              Det svävas ibland på målet om Saudiarabien är en bra affärspartner
              i fråga om det är en verklig diktatur. Det kanske till och med
              är en av de värsta diktaturerna. Det har åtminstone din egen utrikespolitiska
              talesperson Urban Ahlin pekat på.
            </seg>
            <seg xml:id="i-6f5f6fae1a975a85-0">
              Min fråga till dig, Mikael Damberg, bygger på vilken analys Socialdemokraterna
              gör av de problem som dessa avtal har inneburit för Sverige och
              för Sveriges anseende i världen som en stat som håller på etiska
              principer och håller på att det internationella samarbetet gör
              skillnad mellan en good guy och en bad guy. Då undrar jag hur
              du ser det. Är det rimligt att Sverige fortsätter att ha ett militärt
              samarbete med en av världens värsta diktaturer, Saudiarabien?
            </seg>
          </u>
          <note type="speaker" xml:id="i-999ca5ce3a2a68bc-0">
            Anf. 24 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-5">
            <seg xml:id="i-6aab84c116594a41-0">
              Herr talman! Tack för en angelägen fråga, eftersom den granskning
              vi har haft i KU är viktig på grund av alla turer kring Saudiaffären.
              Jag tycker att det var bra att KU valde att pricka regeringen
              för det sätt som man har skött frågan på, för papperspåsar med
              pengar, konstiga bulvanföretag med mera hör inte hemma i den svenska
              demokratin.
            </seg>
            <seg xml:id="i-dc1cb2842138ec85-0">
              Men det finns också anledning för oss att vara självkritiska.
              Det har både Stefan Löfven och andra i mitt parti varit. Vi har
              varit tydliga med att det MOU som tecknades med Saudiarabien gick
              för långt. Det är inte så vi ska teckna sådana samarbetsavtal
              i framtiden. Vi har under en lång rad år vi är väldigt glada över
              att riksdagen har ställt sig bakom det velat ha en översyn av
              just lagstiftningen kring export av vapen. Vi tycker att vi måste
              göra det svårare att exportera vapen till diktaturer och se över
              möjligheterna att nu få in ett demokratikriterium till exempel
              när det handlar om vapenexportlagstiftning.
            </seg>
            <seg xml:id="i-4c098c714a5327de-0">
              Det är ett viktigt steg som vi tar, som vi måste lära oss inte
              bara av Saudiarabienaffären utan av tidigare erfarenheter, att
              vi ska ha en stram vapenexportlagstiftning som gör att vi prövar
              varje enskilt fall och ser till att det blir mycket svårare att
              exportera vapen till icke-demokratier. Det är ett viktigt besked
              från oss.
            </seg>
            <seg xml:id="i-f92963c7f56f1284-0">
              För oss socialdemokrater är det viktigt med försvar av Sverige.
              Då är det också viktigt att vi kan dela kostnader för utveckling
              av nya vapensystem med andra länder. Därför måste vi i viss mån
              ha export av vapen till länder som uppträder bra och som vi har
              ett säkerhetspolitiskt intresse av att samarbeta med.
            </seg>
            <seg xml:id="i-a8cedfa8fba8f920-0">
              Inriktningen är dock tydlig, och vi har lärt oss en del av de
              misstag som begicks under Saudiaffären. Det står tydligt och klart
              att vi måste ändra lagstiftningen och att vi måste tänka till
              och inte teckna sådana avtal i framtiden.
            </seg>
          </u>
          <note type="speaker" xml:id="i-8466434ff40bb4f1-0">
            Anf. 25 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-11">
            <seg xml:id="i-8ff8de7fe8a85631-0">
              Herr talman! Läraryrket är Sveriges viktigaste yrke, åtminstone
              om vi ska satsa på framtiden i detta land. Därför är det bekymmersamt
              med några uttalanden som har gjorts den senaste tiden av Stefan
              Löfven och Ibrahim Baylan.
            </seg>
            <seg xml:id="i-b9717606432c804a-0">
              En av de viktigaste reformer regeringen gör för att lyfta läraryrket
              är den så kallade karriärreformen. Den är unik och strider till
              och med mot den svenska modellen. Staten går in med öronmärkta
              pengar. Utan löneförhandling går man in och höjer lärarna för
              skickliga lärare. Det handlar om kraftiga lönelyft. Jag erkänner
              att det strider mot den svenska modellen. Det är som sagt unikt,
              och det beror på att läraryrket är strategiskt viktigt.
            </seg>
            <seg xml:id="i-1bf0e50a63b4dddd-0">
              Stefan Löfven fick i tidningen Expressens partiledarintervju
              frågor om denna reform. En fråga löd: Tycker du att lärarna ska
              ha högre lön? Löfven svarade: Det är svårt att uttala sig om.
            </seg>
            <seg xml:id="i-cb068db4479d80a6-0">
              Regeringen svarar ja på denna fråga.
            </seg>
            <seg xml:id="i-fe47f39c190a9148-0">
              Sedan säger Löfven något om karriärreformen: Löner ska sättas
              i förhandling. Politiker ska inte sätta om löner.
            </seg>
            <seg xml:id="i-8d3e6f47c40a729d-0">
              Men det är precis det vi gör med karriärreformen. Vi sätter om
              lönerna från politiskt håll utan förhandling.
            </seg>
            <seg xml:id="i-9ddfd9e00ba366ed-0">
              Detta har skapat en stor oro i svenska lärarkåren. Ska lönelyften
              på 5 000 och 10 000 kronor per månad som lärarna får dras tillbaka
              om ni vinner valet?
            </seg>
            <seg xml:id="i-49767cee75f467eb-0">
              Baylan fick i går frågan i Dagens Nyheter och svarade: Jag vill
              inte spekulera i vad som händer efter valet. Det går inte att
              säga i dag att allt ska behållas som det är.
            </seg>
            <seg xml:id="i-6970f45361974c94-0">
              Nej, inte allt, men nu handlar frågan om just de höjda lönerna,
              och det går inte att säga att de ska behållas.
            </seg>
            <seg xml:id="i-d07a1f6bad75a469-0">
              Många lärare är oroliga för att finansieringen av de lönelyft
              de får kommer att dras tillbaka. Det är detta Stefan Löfven säger.
            </seg>
            <seg xml:id="i-fd4f4ba80d863ec3-0">
              Jag ger dig chansen, Mikael Damberg. Ta avstånd från Stefan Löfven
              och anslut dig i stället till regeringens linje att lärarlönerna
              i Sverige måste höjas.
            </seg>
          </u>
          <note type="speaker" xml:id="i-5b6f08bc9bbe57f9-0">
            Anf. 26 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-6">
            <seg xml:id="i-d543d02a1ed700f2-0">
              Herr talman! Hur är det man säger? Ibland läser man Bibeln
            </seg>
            <seg xml:id="i-5e3977afb1e57aab-0">
              Det är tydligt att Stefan Löfven tycker om den svenska modellen.
              Det är ingen tvekan om det. Det är avtal som gäller på svensk
              arbetsmarknad, och man förhandlar mellan parterna på svensk arbetsmarknad.
            </seg>
            <seg xml:id="i-a3285dae3adfb960-0">
              Det är dock lika tydligt att vi står bakom karriärtjänsterna.
              Det vet Jan Björklund om han har läst vår budgetmotion och allt
              det vi har föreslagit i Sveriges riksdag. Vi utökar dem till och
              med utöver regeringens förslag, för vi tycker att regeringen har
              missat vissa delar.
            </seg>
            <seg xml:id="i-0953c78a49a774c0-0">
              Till exempel ska karriärtjänsterna också innefatta de lärare
              som väljer att jobba på skolor med tuffast utmaningar. Det finns
              en poäng i att karriärreformen också leder till att lärare vill
              jobba på de skolor som har tuffast utmaningar detta för att utjämna
              förutsättningarna i skolsystemet och utveckla det. Vi lägger alltså
              mer pengar på denna reform än vad regeringen gör.
            </seg>
            <seg xml:id="i-35067ce4a2fb2126-0">
              Då hårdrar man det verkligen. Säger man att man står för en svensk
              modell måste man givetvis kunna ge pengar till skolsystemet från
              statens budget. Det ger förutsättningar för bättre läraravtal,
              bättre lärarlöner och minskade klasstorlekar när vi väljer att
              satsa på det i skolan.
            </seg>
            <seg xml:id="i-24154f589a5bbc56-0">
              Avtalsförhandlingarna sköter dock parterna. Jag hoppas att också
              regeringen står bakom att vi har en svensk modell där parterna
              sätter lönerna. Annars är det ett nytt besked från vice statsministern,
              och jag tror att statsministern vore intresserad av att höra om
              vice statsministern vill byta system för hur vi sätter löner i
              Sverige.
            </seg>
            <seg xml:id="i-c5d23975822eb1ce-0">
              När vi ändå talar om statens ansvar för lärarna, kan då Jan Björklund
              ge ett tydligt besked om att det inte blir statliga besparingar
              på gymnasieskolan nästa år på 1,4 miljarder kronor? Det motsvarar
              2 600 färre lärartjänster i gymnasieskolan. Året efter har ni
              dessutom statliga besparingar på gymnasieskolan på 1,9 miljarder
              kronor.
            </seg>
            <seg xml:id="i-0297023aa6af89dd-0">
              Kan vi få beskedet av skolministern i dag att dessa besparingar
              försvinner? Vi behöver utveckla svensk skola, inte spara in på
              den.
            </seg>
          </u>
          <note type="speaker" xml:id="i-20072e30e2354e68-0">
            Anf. 27 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-12">
            <seg xml:id="i-fa6f3e7b8b75de94-0">
              Herr talman! På den senare frågan har jag svarat att vi återkommer
              med besked i budgetpropositionen. Det är så det fungerar. Där
              lägger vi förslag om hur ekonomin för nästa år ska gestaltas.
              Det är ett beslut som riksdagen tidigare har tagit och som vi
              nu ser över med Sveriges Kommuner och Landsting. Vi återkommer
              som sagt i denna fråga.
            </seg>
            <seg xml:id="i-91db3c60e0f55a09-0">
              Mikael Dambergs besked är intressant, för det går stick i stäv
              med det partiledaren svarar i Expressen på en rak och konkret
              fråga. Det går till och med att gå in och lyssna på ljudfilen
              på Expressens webbsida och höra vad han har sagt.
            </seg>
            <seg xml:id="i-b279c5aab056921e-0">
              Politiker ska inte sätta om lönerna, säger han, och han kan inte
              svara på om han anser att lönerna ska öka. Detta är sanningen.
            </seg>
            <seg xml:id="i-958f8928bee21b51-0">
              Jag har kallat de rödgröna partierna till en överläggning den
              20 juni. Det är torsdag i nästa vecka och alltså ganska snart,
              för jag vill klara ut denna fråga. Ni måste ge besked. Står ni
              bakom karriärreformen eller inte?
            </seg>
            <seg xml:id="i-846fd3a3d19dbb2a-0">
              Du kallar dig för motorn i svensk utbildningspolitik, Mikael
              Damberg. Du får kalla dig vad du vill, men just nu skapar ni en
              stor osäkerhet i svensk lärarkår om hur ni ser på lärarna och
              deras prestationer.
            </seg>
            <seg xml:id="i-2c5e86dbde962822-0">
              Lärarlönerna måste höjas. Läraryrket är Sveriges viktigaste yrke.
              Ni har möjlighet att ge besked på överläggningen den 20 juni.
            </seg>
          </u>
          <note type="speaker" xml:id="i-86203bff712c343c-0">
            Anf. 28 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-7">
            <seg xml:id="i-74fcc559fd8774f1-0">
              Herr talman! Jag ska inte ge mig in i en retorisk tävling med
              skolministern i denna fråga. Jag konstaterar att vi har lagt mer
              pengar på karriärreformen än vad regeringen har gjort. Vi lägger
              dessutom 500 miljoner kronor årligen på ökad kompetensutveckling
              för lärarna något som Jan Björklund säkert skulle vinkla till
              att vi lägger oss i avtalsförhandlingen och löneutvecklingen för
              Sveriges lärare. Om staten med 500 miljoner kronor tar över kommunernas
              ansvar för kompetensutveckling av sin personal påverkar det ju
              på något sätt lönebildningen.
            </seg>
            <seg xml:id="i-aa622ae08dbd9adb-0">
              Vi tänker fortsätta investera i svensk skola. Vi står bakom karriärreformen,
              och vi utökar den för att se till att de bästa lärarna också vill
              jobba på skolor med tuffast utmaningar.
            </seg>
            <seg xml:id="i-5be86be3d59a2390-0">
              Skolministern vill i dag i kammaren ha besked av mig, men han
              kan inte ge besked om de besparingar på 1,4 miljarder som drabbar
              gymnasieskolan och lärarna i gymnasieskolan från nästa gäller
              eller om de 1,9 miljarderna i besparingar 2015 står fast. Det
              är ett oroväckande besked till Sveriges lärare.
            </seg>
          </u>
          <note type="speaker" xml:id="i-f6591ca42b0523d8-0">
            Anf. 29 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-13">
            <seg xml:id="i-06ebf8b154bd7956-0">
              Herr talman! Socialdemokraternas mål är att Sverige ska bli bäst
              i Europa på jobb. Det är sympatiskt, men bara för att man önskar
              det blir det inte så. Socialdemokraterna gör allt i sin makt för
              att dölja ordet hur. Det är ett ganska viktigt ord.
            </seg>
            <seg xml:id="i-fa029fab700c39e7-0">
              I Ekots lördagsintervju för några veckor sedan fick Stefan Löfven
              frågan om hur detta skulle skapas. Han svarade att han varje dag
              skulle fråga sina högst hypotetiska statsråd vad de gör för jobben.
            </seg>
            <seg xml:id="i-8afa66e0b688d724-0">
              Låt oss därför värma upp i dag. Om vi bortser från de vänsterpartistiska
              statsråden, vad vill Socialdemokraterna göra för jobben?
            </seg>
            <seg xml:id="i-e721ac179779da9c-0">
              Svaret är att Socialdemokraterna helt ogenerat föreslår skattehöjningar
              med 30 miljarder på landets jobbskapare och företagare. Dessutom
              föreslår partikamraterna i LO utgiftsökningar på 70 miljarder.
              Det, herr talman, är ingen seriös jobbpolitik. Det är en kreditkortspolitik
              värdig Lyxfällan .
            </seg>
            <seg xml:id="i-6e985a04442679e1-0">
              Socialdemokraterna har mage att säga att det inte kommer att
              märkas som om det inte skulle märkas att man inför en lastbilsskatt
              för Icahandlaren i Bjuv, som om det inte skulle märkas för RUT-företaget
              i Skärholmen att RUT-avdraget kapas eller för konditoriet i Skövde
              att restaurangmomsen dubbleras, som om det inte skulle märkas
              för industriföretaget i Norrlands inland att Socialdemokraterna
              vill införa miljarder i bolagsskatt eller för de offensiva spelutvecklarna
              i Helsingfors att arbetsgivaravgiften för unga medarbetare blir
              dubbelt så dyr.
            </seg>
            <seg xml:id="i-8f0b975eedac988f-0">
              Socialdemokraterna satsar heller inte på investeringar, som ni
              säger. 16 miljarder av det ni föreslår går till åtgärder och bidrag.
            </seg>
            <seg xml:id="i-bd29833f09460f5b-0">
              Hur får man Europas bästa jobbpolitik, Mikael Damberg, med Europas
              sämsta verkliga jobbpolitik?
            </seg>
          </u>
          <note type="speaker" xml:id="i-8a1dfbbacb5f3692-0">
            Anf. 30 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-8">
            <seg xml:id="i-1624df231f8763a2-0">
              Herr talman! Jag var tidigare inne på att statsministerns och
              näringsministerns bästa argument är att angripa oppositionen.
              Jag tror att de skulle titta sig själva lite grann i spegeln.
              Är näringspolitiken tillräckligt offensiv? Verkar det funka? Går
              det väldigt bra för Sverige när det gäller jobben? Känns det som
              om företagarna är nöjda med den utveckling som vi har i vårt land
              just nu? Jag tycker inte det.
            </seg>
            <seg xml:id="i-2c3c59101ffbad82-0">
              De besked som jag får när jag besöker företag runt om i Sverige
              är att det händer för lite, att man gör för lite och att man har
              för lite näringspolitik. Då förstår jag att näringsministern blir
              stressad av att Stefan Löfven har tagit över näringslivsfrågorna
              i svensk politik. Han vet hur det går till, han vet vad som behöver
              göras, och han har presenterat en lång rad förslag.
            </seg>
            <seg xml:id="i-88c8dfd7cad52494-0">
              Vi kommer att fortsätta, inte bara i dag, att presentera förslag
              om ökad trygghet för nyföretagare som gör att man vågar starta
              ett eget nytt företag. Vi kommer att fortsätta utveckla vår jobbpolitik,
              så jag kommer att fortsätta att stressa Annie Lööf och Centerpartiet
              med att Socialdemokraterna har fler förslag för att förbättra
              för de små och medelstora företagen i Sverige.
            </seg>
            <seg xml:id="i-c7d9e3d995ce6c08-0">
              Men politik är också att välja. Politik är också att titta på
              vad som fungerar. Efter sju år i regeringsställning borde den
              borgerliga regeringen fundera på följande: Är allting som vi har
              gjort optimalt? Funkade varenda skattejustering som vi gjorde
              bra? Ledde det till det som vi trodde att det skulle leda till,
              eller finns det en alternativ användning av resurser som gör att
              vi kan investera i exportstödjande verksamhet för små och medelstora
              företag så att de finns på den växande världsmarknaden och inte
              bara på den krympande europeiska hemmamarknaden? Finns det sätt
              att jobba med riskkapital på ett nytt sätt? Ja, det finns det.
              Finns det sätt att jobba för att stödja företag, till exempel
              genom att ta bort ansvaret för den andra sjuklöneveckan för alla
              företagare, som vi har föreslagit, men som regeringen inte kommer
              loss med?
            </seg>
            <seg xml:id="i-445d0a8bd1b90af8-0">
              Det finns jättemycket att göra, Annie Lööf. Jag förväntade mig
              faktiskt att näringsministern skulle komma hit till riksdagen
              och säga: På grund av den höga arbetslösheten har vi en reformagenda
              och många nya förslag eftersom vi ska fixa jobben.
            </seg>
            <seg xml:id="i-bd8fc04ad3a4620b-0">
              Tyvärr känns det inte så. Det känns som om det inte kommer några
              förslag från regeringen. Då får väl vi socialdemokrater leverera
              förslagen i stället.
            </seg>
          </u>
          <note type="speaker" xml:id="i-2d8fa0c95ab5c101-0">
            Anf. 31 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-14">
            <seg xml:id="i-9d31ad3e3d5eacc9-0">
              Herr talman! Nu var det Mikael Dambergs och Socialdemokraternas
              bluffpolitik på näringsområdet som jag granskade. Mitt anförande
              kommer senare. Det handlar inte om justeringar, Mikael Damberg.
              Det handlar om 30 miljarder i skattehöjningar.
            </seg>
            <seg xml:id="i-2569df555e9d06f4-0">
              Vilka företagare har du träffat som säger: Smäll gärna till med
              en dubbel restaurangmoms! Lägg på dubbel arbetsgivaravgift för
              att vi ska kunna anställa ungdomar! Kapa gärna RUT-avdraget! Se
              till att lägga på några miljarder i bolagsskatt!
            </seg>
            <seg xml:id="i-4998760ebf2a99aa-0">
              Under de senaste åren har 40 procent av jobbtillväxten skett
              i små företag. Hur ska dessa hårt arbetande medarbetare och småföretagare
              på ett bräde och över en natt fixa en skattechock på 30 miljarder
              om vi får en socialdemokratisk regering? Då har jag inte ens räknat
              in Vänsterpartiets och Miljöpartiets miljardhöjningar, Mikael
              Damberg.
            </seg>
          </u>
          <note type="speaker" xml:id="i-99bbb0f3aa7fe546-0">
            Anf. 32 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-9">
            <seg xml:id="i-d5728a770eff4b71-0">
              Herr talman! Jag vet inte om Annie Lööf debatterar med mig eller
              med verkligheten. Om den sänkta arbetsgivaravgiften för ungdomar,
              som regeringen nu lägger 14 miljarder om året på, hade varit en
              sådan succé borde vi inte ha haft en så hög ungdomsarbetslöshet.
              Då borde inte långtidsarbetslösheten bland unga öka. Finns det
              en alternativ användning av pengarna? Har du ställt dig den frågan
              någon gång? Kan det vara så att vi kan rikta dessa insatser som
              vi har föreslagit och anställa unga människor ge dem praktikplatser
              men också studieplatser så att de kan ta de jobb som finns och
              införa en 90-dagarsgaranti som gör att unga människor inte behöver
              vara långtidsarbetslösa? Dessutom kan vi använda pengarna för
              att företagen ska komma ut på exportmarknaderna. Vi kan ta bort
              ansvaret för den andra sjuklöneveckan. Det är en miljardreform
              som skulle underlätta och minska risken för företagare att anställa.
            </seg>
            <seg xml:id="i-998dbe70ef3d568e-0">
              När jag säger att vi är motorn i svensk företagarpolitik syns
              det i frågan om sjuklöneperioden. När vi driver denna fråga blir
              det stress i regeringen. Men det händer fortfarande ingenting.
              Jag förstår att Annie Lööf är stressad över frågan. När vi driver
              frågan om betaltider, så att små företag ska få betalt i tid,
              märker vi att regeringen blir stressad och anpassar sig till vår
              politik. Vi fortsätter att vara motorn i svensk politik.
            </seg>
          </u>
          <note type="speaker" xml:id="i-855b66d05c538171-0">
            Anf. 33 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-2">
            <seg xml:id="i-fb967da1472b3dd9-0">
              Herr talman! Jag hade glömt vilken floskelmaskin Mikael Damberg
              kan vara. Det fullkomligen sprutar floskler i hans anförande.
              Det är trevligt att lyssna på. Han säger: Vi är framtidspartiet.
              Vi har så här höga mål, målen är så här höga, och de är ännu högre.
              Detta går att fixa. Inte en enda ung människa ska vara utan jobb
              och så vidare.
            </seg>
            <seg xml:id="i-da5f44165068f3bf-0">
              När man kokar ned detta i konkret politik är 90-dagarsgarantin
              det enda konkreta som vi hör i Mikael Dambergs anförande. Det
              är samma gamla S-politik.
            </seg>
            <seg xml:id="i-b9bb1eb8011a3123-0">
              När jag hörde Mikael Dambergs anförande kom jag att tänka på
              låten Yeah yeah wow wow . Det låter bra och svängigt på många
              sätt men betyder egentligen ingenting. Det är ingenting konkret.
            </seg>
            <seg xml:id="i-9e4731ea5383a684-0">
              Det är samma sak när det gäller det som jag egentligen hade tänkt
              tala om här, nämligen förortskravallerna som vi såg alldeles nyligen.
              Det var en stor debatt när de skedde. Men nu har rubrikerna bleknat,
              och debatten har avtagit. Det lät ungefär likadant.
            </seg>
            <seg xml:id="i-b89cb84248d8cb8a-0">
              Man har byggt en krutdurk kring inte minst våra städer. Detta
              är socialdemokratin minst lika ansvarig för som den nuvarande
              regeringen. När man under denna debatt frågade Stefan Löfven vad
              detta beror på sade han att det beror på långtidsarbetslösheten,
              trots att vi har en förhållandevis låg långtidsarbetslöshet i
              vårt land och till och med den lägsta i Europa. Vad ska man göra?
              Då får vi höra precis samma floskler: Det går att fixa jobben.
              Det går att fixa detta. Det går att lösa.
            </seg>
            <seg xml:id="i-cb4a061983786dd2-0">
              Men vi får inte höra någonting konkret över huvud taget.
            </seg>
            <seg xml:id="i-7b3ee46c75eda09f-0">
              Herr talman! Min enkla och konkreta fråga till Mikael Damberg
              är: Vad vill ni göra åt den splittring som ni har bidragit till
              att skapa under flera decennier och som vi nu ser ett mycket dystert
              resultat av?
            </seg>
          </u>
          <note type="speaker" xml:id="i-7c779ad2a53e3f53-0">
            Anf. 34 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-10">
            <seg xml:id="i-6b16dcf95626f11b-0">
              Herr talman! När man talar om förorterna och de oroligheter som
              har varit där gör Sverigedemokraterna det mycket enkelt för sig.
              De tror att de kan profitera på problem som har uppstått i vårt
              land till följd av klyftor, till följd av arbetslöshet och till
              följd av att människor är utanför men också till följd av kriminalitet.
              Jag tycker att det är lite problematiskt att partier tror att
              man kan tjäna politiska poäng på samhällsproblem snarare än på
              att försöka bidra till en konstruktiv diskussion.
            </seg>
            <seg xml:id="i-2de8ba85b9f8ba8e-0">
              Det som vi säger är att vi tror att detta är större frågor som
              kräver mer än bara en enkel lösning. Vi tror att det handlar om
              jobben. Vi tror att det handlar jättemycket om hur vi klarar arbetslösheten.
            </seg>
            <seg xml:id="i-5e4a02dfbf9cd8d3-0">
              När vi säger att vi ska ha lägst arbetslöshet i EU är det ett
              besked också till förortsområdena runt våra storstäder. När vi
              säger att unga människor inte ska gå långtidsarbetslösa är det
              inte ett besked bara till några ungdomar, utan det är ett besked
              till alla ungdomar runt om i Sverige.
            </seg>
            <seg xml:id="i-63ace1d19492246f-0">
              När vi säger att vi kan ge sommarjobb till unga människor det
              har vi visat i våra S-styrda kommuner är det ett viktigt besked
              till de unga människor som faktiskt behöver en chans att få visa
              att de kan göra rätt för sig. Det är viktiga besked som handlar
              om jobb, förutom vår näringspolitik. Jag tror att jag lämnade
              20 punkter till statsministern med konkreta förslag som man skulle
              kunna genomföra för att få fart på jobben.
            </seg>
            <seg xml:id="i-714f99a9b25fa4bf-0">
              När det gäller skolan är vi mycket tydliga med att den segregation
              som har växt fram i skolsystemet i Sverige är bland de farligaste
              sakerna och också gör att resultaten försämras. Vi har inte bara
              ställt krav på att kommunerna måste fördela resurserna efter elevernas
              behov. Vi har också haft en diskussion, som jag hade med skolministern
              tidigare, om att försöka få de duktigaste lärarna att jobba i
              de skolor som har de tuffaste utmaningarna. Det betyder jättemycket
              för att vända resultaten i de skolor som finns i fattiga bostadsområden.
            </seg>
            <seg xml:id="i-3c9c5f6f28c62995-0">
              Problemet med Sverigedemokraterna är att de inte kommer med några
              resultat eller lösningar. Nu etnifierar de detta problem. Det
              är invandrarnas problem.
            </seg>
            <seg xml:id="i-b84eacbb1ac4c497-0">
              Jag tror inte på det. Jag är socialdemokrat därför att jag tror
              att vi har en gemensam uppgift i samhället och att vi kan lösa
              saker och ting tillsammans. Särskilt när det är stora, tunga och
              allvarliga samhällsproblem måste vi hjälpas åt för att vända utvecklingen.
              Detta alternativ står jag för. Du står för ett delat samhälle.
              Jag tror inte på det.
            </seg>
          </u>
          <note type="speaker" xml:id="i-3f76d4449c307b9e-0">
            Anf. 35 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-3">
            <seg xml:id="i-a76e2f8c18dc31ca-0">
              Herr talman! Nu fick vi ett konkret förslag till: Ge sommarjobb.
              I övrigt var det precis samma floskler igen.
            </seg>
            <seg xml:id="i-82ff124b5b91a9b9-0">
              Jag reagerade på en sak som Mikael Damberg sade här. Han talade
              om problem som har uppstått. Men dessa problem har inte uppstått.
              Dessa problem är skapade av politiska beslut som Mikael Damberg
              och hans partikamrater har varit med och fattat. Dessa beslut
              har de övriga sju partierna i denna församling varit med att fatta.
              Dessa problem uppstår inte av sig själva. Dessa problem är skapade
              av Mikael Damberg och hans kamrater. Så är det. Så tala inte om
              problem som har uppstått ur tomma intet, för det är helt enkelt
              inte sant.
            </seg>
            <seg xml:id="i-0b89bba60f47ffa4-0">
              Det är givetvis mycket viktigt med jobben. Men återigen: Vi hör
              ingenting konkret mer än att vi ska ha så här och så här höga
              mål. Det duger inte om man faktiskt också vill lösa problemen
              och inte bara tala om dem.
            </seg>
          </u>
          <note type="speaker" xml:id="i-8e77375d76fc3f25-0">
            Anf. 36 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-11">
            <seg xml:id="i-eb027c4654632c3d-0">
              Herr talman! Jag konstaterar att Sverigedemokraterna tror att
              deras väg framåt i svensk politik är att dela upp samhället och
              utnyttja problem som uppstår för att vinna politiska poäng utan
              att presentera några förslag på lösningar.
            </seg>
            <seg xml:id="i-e8ee874a9309474e-0">
              Du får gärna ha synpunkter på våra förslag om jobben och skolan,
              Jimmie Åkesson. Det är nämligen där vi utvecklar vår politik mest,
              och det är där vi har flest förslag. Det är där vi kommer att
              fortsätta framåt. Att tro att man kan ha en lösning för Husby
              och en annan lösning för resten av Sverige är dock fel. Man ska
              ha en lösning för hela Sverige. Det står vi för, och vi kommer
              att fortsätta framåt.
            </seg>
            <seg xml:id="i-975a8062194adda6-0">
              Problemet med Sverigedemokraterna i svensk politik är att ni
              säger att problemet egentligen är invandrarna, de ska åka hem.
              Det tycker jag är fel, och det är tragiskt att svensk politik
              har utvecklats på det sättet.
            </seg>
            <seg xml:id="i-31d4e6bc46571f9e-0">
              (Applåder)
            </seg>
          </u>
          <note type="speaker" xml:id="i-2726d5bf878d46ae-0">
            Anf. 37 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-2">
            <seg xml:id="i-9acb1fa9bbb6cc22-0">
              Herr talman! Samtidigt som den här debatten har pågått har det
              kommit ett larm om brand i Ringhals kärnkraftverk. Nu verkar det
              som att branden är släckt, som tur är, men det är en påminnelse
              om att det inte finns någon säker kärnkraft och att det är dags
              att bedriva en politik för att stegvis ersätta kärnkraften, liksom
              de fossila bränslena, med förnybar energi.
            </seg>
            <seg xml:id="i-f4368ef08d02d741-0">
              Tyvärr är det så i dag att Sverige inte har någon energipolitik.
              Regeringen har en fullständig icke-politik i energifrågorna man
              ser vad som händer, och Vattenfall får göra lite grann som de
              vill. Det fanns dock en tid då vi satsade mer konsekvent på att
              bygga ut de förnybara alternativen. Det byggde på en överenskommelse
              som slöts i riksdagen 1997 en blocköverskridande överenskommelse
              om energipolitiken mellan Socialdemokraterna, Vänsterpartiet och
              Centerpartiet. Det var det som fick fart på utbyggnaden av den
              förnybara energin i Sverige.
            </seg>
            <seg xml:id="i-c5ee55cdee4661e3-0">
              Jag menar att det är dags för en ny blocköverskridande energiöverenskommelse,
              med det tydliga målet att både få bort de fossila källorna och
              avveckla kärnkraften. Förutsättningarna har aldrig varit bättre
              än i dag: Vi har ett enormt elöverskott i Sverige. Den ekonomiska
              konkurrenskraften för de förnybara energikällorna är stark. Vi
              kan se på länder som Tyskland och Danmark, där det skapas tiotusentals
              arbetstillfällen och en ny exportindustri när man ersätter gårdagens
              energikällor med framtidens energikällor.
            </seg>
            <seg xml:id="i-87e6685ec0dee5d9-0">
              Även här är det helt uppenbart att det krävs en ny politisk majoritet
              för att göra detta, men det vore bra om även Centerpartiet mindes
              att man egentligen var emot kärnkraften och med på en sådan överenskommelse.
              Säkert skulle Miljöpartiet ha mycket att bidra med, också.
            </seg>
            <seg xml:id="i-5f017631af2100a4-0">
              Mina frågor till Mikael Damberg är: Är du beredd att sluta en
              ny blocköverskridande överenskommelse om att avveckla kärnkraften,
              och delar du min åsikt att minst en reaktor bör stängas under
              nästa mandatperiod?
            </seg>
          </u>
          <note type="speaker" xml:id="i-a8ef54a921181bb8-0">
            Anf. 38 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-12">
            <seg xml:id="i-3e7219acc0dec831-0">
              Herr talman! Det är förvånande att få frågor om ett blocköverskridande
              samarbete från Vänsterpartiet. Det är lite intressant i svensk
              politik just nu.
            </seg>
            <seg xml:id="i-9dd33f64838b886d-0">
              Det är ingen tvekan om att vi tycker att energipolitiken är för
              kortsiktig i dag. Det är ingen tvekan om att den energiöverenskommelse
              de borgerliga partierna har slutit med varandra, som de själva
              inte ens kan tolka resultatet av, skapar en väldig osäkerhet på
              energimarknaden inför framtiden. Det är klart att vi skulle behöva
              en blocköverskridande överenskommelse.
            </seg>
            <seg xml:id="i-d49c8a5db8e4574c-0">
              Ska man sluta en blocköverskridande överenskommelse kanske man
              dock ska börja med att få till stånd ett sådant samtal, som är
              seriöst, långsiktigt och börjar med att analysera vilka behov
              vi har av energi och el i Sverige framöver. Utifrån det kan man
              jobba vidare inte bara med effektivisering av energisystemet och
              effektivisering av de stora källor till utsläpp vi har från miljonprogramsområden
              och andra områden där vi skulle kunna effektivisera mer än vi
              har gjort i dag utan också med att titta på hur vi skapar drivkrafter
              för den förnybara energin.
            </seg>
            <seg xml:id="i-403b17d499796764-0">
              Vi socialdemokrater är dock väldigt tydliga på en punkt: Vi tänker
              inte äventyra svensk industris konkurrenskraft. Vi måste göra
              en omställning till förnybart på ett sätt som gör att vi klarar
              jobben och konkurrenskraften. Vi skulle gärna se en bred, blockpolitisk
              överenskommelse med också andra partier, som inte är representerade
              i just det här replikskiftet.
            </seg>
          </u>
          <note type="speaker" xml:id="i-41d15d2a39b9c34f-0">
            Anf. 39 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-3">
            <seg xml:id="i-3e84a4d77c813dfc-0">
              Herr talman! Jag uppskattar svaret, och jag är överens med Mikael
              Damberg om att det finns mycket goda förutsättningar såväl för
              att avveckla kärnkraften och inte bygga några som helst nya reaktorer
              som för att ersätta alla fossila bränslen. Det vore att verkligen
              ta klimatfrågan och energifrågan på allvar. Vi kan också spara
              energi på många områden.
            </seg>
            <seg xml:id="i-8740622d9fe6da70-0">
              Då måste man dock i en överenskommelse också uttala de målen.
              Här tycker jag att det är viktigt att se att vi kan börja stänga
              reaktorer i Sverige. Tillbudet i Ringhals, som dess bättre verkar
              ha varit bara ett tillbud, visar ju hur riskfylld kärnkraften
              är. Ju äldre reaktorerna är, desto större risker kommer de också
              att innebära. Vi har i dag ett elöverskott som gör att vi kan
              börja avveckla reaktorer. Är det inte dags för en ny energipolitik
              och dags att stänga den första reaktorn redan under kommande mandatperiod?
            </seg>
          </u>
          <note type="speaker" xml:id="i-6329e69d0e333992-0">
            Anf. 40 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-13">
            <seg xml:id="i-ce720e57dca79b12-0">
              Herr talman! Jag tänker inte ge mig in i vad resultatet av en
              sådan överenskommelse skulle kunna bli om vi sluter en blocköverskridande
              överenskommelse. Jag tror inte att det är vägen framåt för en
              långsiktig energipolitik.
            </seg>
            <seg xml:id="i-9665eace77ae9c32-0">
              Vi är tydliga med att det behövs en blocköverskridande överenskommelse.
              Vi är också tydliga med att man måste börja en sådan diskussion
              med vilka framtida behov vi har. Energipolitiken utvecklas nämligen;
              vi får olika konsumtionsmönster och olika behov, och vi måste
              se till att näringslivets behov av energi tillgodoses. Vi tror
              dock att det finns mycket större möjligheter än vad Sverige tar
              vara på i dag. Att klara en omställning till mer förnybara, hållbara
              och långsiktigt bra lösningar för det svenska energisystemet tror
              vi att vi skulle tjäna på. När det gäller den frågan vill jag
              alltså vara väldigt tydlig: Vi tror att man skulle kunna göra
              mer för att skapa långsiktighet och även en tydligare effektivisering
              och mer grön omställning av det svenska energisystemet än i dag.
            </seg>
          </u>
          <note type="speaker" xml:id="i-a793de325505d2b3-0">
            Anf. 41 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-0">
            <seg xml:id="i-a05b0b3c899c66b3-0">
              Herr talman! Jag skulle vilja ta upp ett helt annat perspektiv.
            </seg>
            <seg xml:id="i-ccd21dcf5ae3194a-0">
              Den unga arbetarrörelsen hade en devis jag tycker är fantastiskt
              bra. Den lyder ungefär så här: Gör din plikt, kräv din rätt! I
              det ligger någonting väldigt betydelsefullt för samhällsbygget:
              Vi gör det vi kan vi sköter våra skyldigheter och uppfyller vår
              plikt och sedan har vi all rätt att kräva att få vår del i olika
              sammanhang. Det gäller demokratins utveckling, välfärdens utformning
              och så vidare.
            </seg>
            <seg xml:id="i-10523c9679f93c65-0">
              Sverige har i dag ett av världens bästa kanske världens bästa
              och mest utbyggda välfärdssystem. Vi har en exempellöst jämn fördelning
              av välstånd. Alla har tillgång till fri skola och fri sjukvård.
              Vi har äldreomsorg på goda villkor, och vi har väl fungerande
              försäkringssystem. Sverige är över huvud taget ett väldigt tryggt
              och bra land att leva i.
            </seg>
            <seg xml:id="i-32455dcf552a300f-0">
              Under upploppen i Husby brann bilar, och poliser, vårdpersonal
              och brandmän som kom in för att göra sitt jobb fick stenar kastade
              på sig på ett alldeles oacceptabelt sätt. Människor som bor i
              dessa områden och som hade fått ihop tillräckligt med pengar för
              att köpa en bil fick se dem stuckna i brand, och den lilla företagaren
              fick se fönstren krossade. Efter de här händelserna tycker jag
              att väldigt mycket av diskussionen har varit ungefär så här: Det
              är oacceptabelt, men Och sedan har det lagts ut något slags förlåtelsens
              slöja över allt detta.
            </seg>
            <seg xml:id="i-8b2733d793a70354-0">
              I mitt sammanhang tycker jag inte att det finns några men över
              huvud taget. Från vänsterhåll tycker jag att det i det här sammanhanget
              har varit en bekymmersam ton som näst intill legitimerar fasoner
              som över huvud taget inte ska förekomma. Utifrån resonemanget
              att man ska göra sin plikt och kräva sin rätt skulle jag vilja
              höra Mikael Damberg lägga ut texten lite kring detta.
            </seg>
            <seg xml:id="i-31d4e6bc46571f9e-1">
              (Applåder)
            </seg>
          </u>
          <note type="speaker" xml:id="i-48e31401bf745708-0">
            Anf. 42 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-14">
            <seg xml:id="i-a1154d28c12a2478-0">
              Herr talman! Jag gillar konceptet att man gör sin plikt men också
              har rättigheter. Det är det som många av våra försäkringssystem
              i Sverige bygger på. De har varit generösa, men om du fuskar eller
              inte gör din plikt för att åstadkomma det du ska får du ingen
              ersättning. Tar du inte de erbjudanden vi till exempel riktar
              till unga människor i vårt budgetförslag blir du av med ersättningen.
              Det är nämligen inte bara så att du har rätt till praktikplats,
              stöd och att fixa din gymnasieexamen uppfyller du inte din del
              av avtalet får du ingen ersättning. Det finns alltså en balans
              av plikt och rätt, och så ska Sveriges välfärdssystem vara uppbyggt
              i stor utsträckning.
            </seg>
            <seg xml:id="i-97c79f8eceaa5169-0">
              Jag kommer över till frågan om stenkastningen. Det var nästan
              bakhåll mot brandmän och poliser det känns som att det inte bara
              var så att man kastade sten på de välfärdsarbetare som ser till
              att skapa trygghet och släcka bränder, utan de kände själva, vilket
              vi hör när vi lyssnar på dem, att de var utsatta för bakhåll.
              De lurades in i vissa situationer för att man skulle kasta sten
              på polisen, till exempel. Det är fullständigt oacceptabelt att
              brandmän inte kan åka in i vissa områden för att släcka bränder
              och skydda befolkningen. Det är jättefarligt för ett samhälles
              utveckling.
            </seg>
            <seg xml:id="i-7e5f7861ce73d7d8-0">
              Men det finns en debatt som inte har förts så mycket. Hur fick
              man stopp på detta? Polisen och brandmännen gjorde bra insatser,
              men det gjorde också föreningar, föräldrar och människor på plats
              i de här områdena. De som nattvandrade, grillade korv och körde
              nattfotbollscuper i de här områdena var förebilder och gjorde
              stora insatser för att hjälpa polisen och brandmännen. Människorna
              på plats gjorde sin plikt för att se till att det fungerade.
            </seg>
            <seg xml:id="i-239ca2160ad18487-0">
              Av detta kan vi lära oss att när sådant här händer kan vi inte
              bara peka på polisen och säga att det ska lösa sig. Man måste
              också fundera på vad man kan göra själv för att åstadkomma detta.
              Jag är mycket stolt över de medlemmar i mitt parti som är aktiva,
              jobbar och gör väldigt mycket av sitt arbete på fritiden i föreningar
              i de här områdena. De gjorde stora insatser tillsammans med många
              andra, kanske här inne, för att vända utvecklingen rätt.
            </seg>
          </u>
          <note type="speaker" xml:id="i-ce330c7fe614e002-0">
            Anf. 43 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-1">
            <seg xml:id="i-e660b3a1c5949fa5-0">
              Herr talman! Jag håller med om allt det som Mikael Damberg har
              sagt. När jag har läst diskussionerna efteråt har jag sett väldigt
              många politiker, framför allt på vänstersidan, som har haft en
              ton som jag tycker har varit alltför ursäktande i de här sammanhangen.
              Jag tycker att det har varit en förfärlig ton från vänsterhåll
              i tidningskommentarer i S-tidningar. Det är en ton som inte innebär
              att man står upp för de människor som får sin trygghet rubbad
              och som inte innebär att man står upp för den personal som har
              de svåraste uppdragen när de ger sig in i de här områdena för
              att göra sitt jobb.
            </seg>
            <seg xml:id="i-d5801ed5c72a1a2a-0">
              I lördagsintervjun började Stefan Löfven prata om att bibliotek
              och vårdcentraler har försvunnit här. Det är inte bara osant,
              utan det är också helt irrelevant. Den här typen av händelser
              är oacceptabla oavsett allt annat över huvud taget. Vi ska inte
              relativisera det som är kriminellt och som förstör tillvaron för
              människor som gör sitt bästa för att få vardagen att gå ihop.
            </seg>
          </u>
          <note type="speaker" xml:id="i-c235f5ffc59b8b70-0">
            Anf. 44 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-15">
            <seg xml:id="i-f3f73da30d48f39b-0">
              Herr talman! Jag blir inte riktigt klok på vad Göran Hägglund
              egentligen menar med sitt replikskifte här. Den debatten får han
              nästan ta med Erik Ullenhag som till och med ska placera en myndighet
              i det här området eftersom servicen har gått ned.
            </seg>
            <seg xml:id="i-2b1ec451d5cdfe7f-0">
              Vi måste kunna hålla två bollar i luften samtidigt. Vi måste
              kunna tala om det oacceptabla som drabbade brandmän, poliser och
              andra när det var upplopp och kriminell aktivitet som bedrevs
              av framför allt stora ungdomsgäng i de här områdena. Det måste
              fördömas och stoppas. Polisen gjorde sitt jobb, men även föreningar
              och vuxna gjorde en stor insats i de här områdena.
            </seg>
            <seg xml:id="i-081406b90a814926-0">
              Men den andra diskussionen måste vi föra. Har vi bostadsområden
              i Sverige som har tillåtits att förfalla, där servicenivån har
              gått ned, där utanförskapet är stort, där arbetslösheten är hög
              och där hopplösheten hos unga människor är mycket hög?
            </seg>
            <seg xml:id="i-f1aaf1164877ca4d-0">
              Kan vi inte föra de två diskussionerna samtidigt hamnar vi i
              en omöjlig situation. Du får nästan ta den diskussionen med din
              kollega i regeringen, Erik Ullenhag, som i alla fall försöker
              föra diskussioner om hur man tillsammans ska kunna vända utvecklingen
              i de här fattiga bostadsområdena.
            </seg>
          </u>
          <note type="speaker" xml:id="i-d3f1cec6b9e6d219-0">
            Anf. 45 ÅSA ROMSON (MP):
          </note>
          <u who="asa_romson_f891ec" xml:id="i-81e3cd92bef4401c-3">
            <seg xml:id="i-b80329bb5e01b112-0">
              Herr talman! År 1992 kollapsade ett av världens rikaste torskfiskebestånd
              vid Grand Banks i Kanada. Det hade tidigare gett över 200 000
              ton fisk per år och försörjt mer än 40 000 fiskare. De blev arbetslösa.
              De förlorade sina jobb därför att man inte hade förstått det enkla:
              Vi måste förvalta den jord vi lever av.
            </seg>
            <seg xml:id="i-9887f44d78316624-0">
              Vi kan få mat och jobb om vi håller koll på miljön. Det är jorden
              som också sätter ramarna för vår ekonomi.
            </seg>
            <seg xml:id="i-112f67f68b304f0f-0">
              Jag tänkte på den här historien, som jag har läst om många gånger,
              när jag såg nyheterna i våras om att amerikanska forskare hade
              uppmätt 400 miljondelar koldioxid i atmosfären ovanför Hawaii.
              Det är en oroväckande hög koncentration. Det borde vara en rejäl
              väckarklocka, precis som de senaste veckornas nyheter om översvämningar
              i Centraleuropa. Var det nio meter över normalvattenståndet som
              Donau stod i Budapest? Tiotusentals människor flyr sina hem inte
              långt ifrån oss här i Sverige.
            </seg>
            <seg xml:id="i-b62d025b0575de83-0">
              Lite längre bort i Pakistan är det betydligt fler, hundratusentals,
              som flyr från de översvämningar som har blivit allt vanligare
              i den mycket tätbefolkade regionen.
            </seg>
            <seg xml:id="i-675eae30efe7aee7-0">
              Det här är problem som vi inte kan tänka bort om vi är ansvariga
              politiker. Klimatfrågan är inte en fråga att vara tyst om.
            </seg>
            <seg xml:id="i-8e62bba0acded387-0">
              Vi har haft och har en regeringen som tycker att klimat- och
              miljöfrågorna är ett särintresse som kan behandlas vid sidan av.
              Det tycker inte jag. De måste vara en del av den långsiktiga ekonomiska
              politiken. De länder, de företag och de hushåll som är djupast
              fast i oljeberoendet är de som är mest sårbara när priserna stiger.
              Vi ser det i Europa när Italien, Portugal, Grekland och Spanien
              har kriser. De är också de mest oljeberoende ekonomierna. De drabbas
              hårdast. Jag är orolig för de olje- och fossilberoende företagen
              och hushållen och för Sverige.
            </seg>
            <seg xml:id="i-7e5d088b4e1887b8-0">
              En offensiv miljö- och klimatpolitik är en förutsättning för
              att vi ska klara jobben i framtiden. Det är en förutsättning för
              att vi ska kunna utveckla välfärden utan att den inskränks av
              mer spridda miljöförstöringar. När konkurrensen om energi och
              resurser hårdnar är det de länder som är snabbast med att effektivisera
              och som är bäst på att hushålla med resurser som får bäst och
              flest jobb och exportmöjligheter.
            </seg>
            <seg xml:id="i-2daee0b5b39479bf-0">
              Att stödja den utvecklingen är för mig en hörnsten i en grön
              arbetslinje. Det är en linje för fler nya jobb. Det är därför
              vi vill investera i klimatsmarta transporter och kollektivtrafik
              och utveckla, inte avveckla, järnvägen. Det är därför vi vill
              ge bättre förutsättningar för forskningsintensiva företag att
              växa och hållbara affärsidéer att lyfta. Det är därför vi vill
              ha styrmedel och fortsätta att använda styrmedel som gör att det
              alltid blir billigare och enklare att göra miljömässigt rätt i
              stället för dyrare och svårare att göra fel.
            </seg>
            <seg xml:id="i-5bf92f0e8de77cc2-0">
              Vi vill värna jobb i framtiden, och då måste vi vara tydliga
              med var de jobben kommer att finnas. Vi måste stödja en omställning
              till ett hållbart samhälle, annars riskerar våra ungdomar att
              stå lika arbetslösa som de kanadensiska fiskarna.
            </seg>
            <seg xml:id="i-148f0fa9fa9cbb38-0">
              Herr talman! Under våren har det återigen pratats om den psykiska
              ohälsan hos de unga. Vi har så många ungdomar, särskilt unga tjejer,
              som mår dåligt. Det visar att det är svårt att växa upp i Sverige
              i dag. Könsrollerna och vuxensamhället kommer med allt fler krav
              på prestation. Man ska fixa det lyckade livet. Det är krav på
              utseende, det är krav i skolan och det är krav på att få jobb
              och fixa bostad. Det är sannerligen inga enkla uppgifter i dag.
            </seg>
            <seg xml:id="i-74d6db7bad6f8286-0">
              Vi har sett reportage om brister i psykvården när det gäller
              bemötandet av unga tjejer med självskadebeteende. Vi har mottagit
              rapporter om att antalet självmord och självmordsförsök inte minskar
              hos ungdomar, vilket de gör i alla andra grupper. I den grupp
              som har aktivitetsersättning har antalet självmord och självmordsförsök
              fyrdubblats under den senaste tjugoårsperioden.
            </seg>
            <seg xml:id="i-089c5448af355047-0">
              Det här gör mig mycket upprörd. Det är någonting som signalerar
              att samhället har stora problem när invånarna inte mår bra och
              inte vill fortsätta leva. När unga människor medvetet skadar sig
              själva eller begår självmord är det en oerhörd kritik mot hur
              vi har det. Jag menar att bara för att det här problemet inte
              direkt kan knytas till vem som har suttit i regeringen vid vilket
              tillfälle betyder det inte att det är mindre viktigt eller att
              det inte till viss del finns politiska svar att ge.
            </seg>
            <seg xml:id="i-27b8ffed07f3f8b2-0">
              Vilken press sätter vi med de allt tidigare valen i skolan? Vilka
              elever glömmer vi bort när kuratorerna plockas bort från skolorna?
              Vilken hopplöshet känner egentligen de unga inför systemet när
              de har aktivitetsersättning?
            </seg>
            <seg xml:id="i-11cf47dda47e43ee-0">
              Jag tror att fler unga behöver känna att det finns vuxna som
              ser dem, lyssnar och har tid. Därför vill Miljöpartiet bland annat
              ge föräldrar mer tid för tweensen, stärka elevhälsan på skolorna
              med fler kuratorer och investera i mindre grupper på fritidshemmen.
              Då har lärarna i skolan mer tid att vara lärare, och fler vuxna
              kan arbeta och motverka en dålig självbild och självkänsla som
              ofta finns hos unga tjejer.
            </seg>
            <seg xml:id="i-0e1c7fe9421f249b-0">
              Herr talman! Arbetet spelar en central roll i nästan alla människors
              liv, oavsett om vi har ett arbete eller inte. Det är därför inte
              konstigt att debatten här i dag liksom många debatter har ett
              fokus på arbete och jobb. Sverige står inför gigantiska utmaningar
              när det gäller jobben. Jag inledde med att peka på vikten av att
              se var de nya jobben kommer och på att vi behöver stimulera en
              hållbar ekonomi så att de mer än 400 000 svenskar som i dag saknar
              jobb ser framtidsmöjligheterna.
            </seg>
            <seg xml:id="i-81539ce3aab2024d-0">
              Jag vill dock säga att det finns en utmaning till: övertidsuttaget,
              ohälsotalen och utsorteringen av människor på arbetsmarknaden.
              De som har jobb arbetar mer och mer samtidigt som allt fler ställs
              utanför. Småbarnsföräldrar som jobbar övertid tar med sig jobbet
              hem samtidigt som fler unga än någonsin vill komma in på arbetsmarknaden.
              Kvinnor som ofta jobbar inom äldreomsorgen eller barnomsorgen
              slits ut i förtid och kan inte jobba fram till vanlig pensionsålder
              samtidigt som allt fler jobbsökande ratas.
            </seg>
            <seg xml:id="i-b721a3bdfa723f81-0">
              Det är därför Sverige behöver en ny arbetslinje. Det handlar
              faktiskt inte om att alla ska jobba mer, som man ofta hör i debatterna,
              utan om att fler ska få jobb och färre slitas ut. Det är en linje
              för en mänskligare arbetsmarknad med plats för fler. I Miljöpartiet
              hade vi nyligen en kongress där vi diskuterade en mänskligare
              arbetsmarknad med mer makt över arbetstiden. Vi konstaterade att
              vi vill att också kvinnorna i äldreomsorgen och omsorgsyrkena
              ska ha möjlighet till mänskligare heltidstjänster, det vill säga
              kortare arbetsvecka än 40 timmar. Män inom industrin har redan
              en sådan ordning. Vi behöver en hållbar arbetssituation inom vård
              och omsorg.
            </seg>
            <seg xml:id="i-1ba3856ba66e6b25-0">
              Vi vill att det ska finnas möjlighet till friår, en paus i livet
              där man kan utvecklas, gå vidare och hämta kraft för att orka
              jobba längre, samtidigt som en arbetssökande ges möjlighet att
              få den där viktiga arbetslivserfarenheten via ett kvalificerat
              vikariat. Vi vill också att normalarbetstiden ska sänkas från
              dagens 40 timmar till 35 timmar som norm på arbetsmarknaden, som
              i övrigt regleras med avtal. Trygghetssystemen måste fungera för
              dem som redan i dag har kortare arbetsvecka än 40 timmar.
            </seg>
            <seg xml:id="i-3eb42e8d8ea18c3b-0">
              Herr talman! Så här i skolavslutningstider kom det en liten tjej
              på tunnelbanan i morse med små violer i handen i en liten påse
              som hon skulle ge till fröken. Då blev jag påmind om att det även
              i svensk politik snart, hoppas jag är dags att utvärdera allianspolitiken.
              Och kanske är det dags att också tacka av alliansregeringen och
              deras politik och gå vidare så att vi kan utveckla Sverige. Vi
              kan så mycket bättre.
            </seg>
            <seg xml:id="i-a4b13a4311087995-0">
              Vi vill inte bara renovera villakök. Vi vill också renovera i
              miljonprogrammens förorter och bostadsområden. Vi vill inte satsa
              miljarder i infrastrukturpengar utan att se att detta sker i en
              hållbar riktning så att tågen kommer fram i tid och så att vi
              kan utveckla kollektivtrafiken i hela landet. Vi vill inte att
              den eviga debatten om skolan ska göra att vi här i riksdagen fattar
              millimeterbeslut om vilka som ska ha betyg, utan vi vill att lärarna
              ska ha möjlighet att vara lärare och att skolorna ska bygga på
              en professionell yrkeskår.
            </seg>
            <seg xml:id="i-84ba237ad9e7357b-0">
              Sverige kan så mycket bättre. Det är dags att vi får en ändring
              i politiken också i Sveriges riksdag.
            </seg>
          </u>
          <note type="speaker" xml:id="i-cbb512cdee7a7f49-0">
            Anf. 46 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-15">
            <seg xml:id="i-05c31b6c3ba5921b-0">
              Herr talman! Jag vet att ordningen här är sådan, men jag tyckte
              att det var lite talande att rätt många socialdemokrater lämnade
              kammaren när Åsa Romson skulle börja tala. De hade hört vad som
              behövde sägas i dag: Socialdemokraterna ska vinna valet. Någon
              annan ska inte ha inflytande. Då behöver man inte höra vad Åsa
              Romson tycker.
            </seg>
            <seg xml:id="i-d20e0980337224fc-0">
              Jag tror som ledare för det andra 30-procentspartiet i Sveriges
              riksdag att det där är en olycklig och farlig inställning. Jag
              tycker att också vi som är lite större ska ställa in oss på att
              arbeta med andra, för jag tror att det är så väljarna vill att
              vi ska ta ansvar långsiktigt för Sverige.
            </seg>
            <seg xml:id="i-0e93d8938e8963ad-0">
              Jag har vinnlagt mig om att läsa in en hel del av Miljöpartiets
              utvärderingar och talat med medarbetare som har suttit med i tidigare
              samarbeten. Den entydiga slutsats som Miljöpartiet berättar om
              för den som vill lyssna är: Vi kommer inte att stödja en regering
              igen som vi inte sitter i.
            </seg>
            <seg xml:id="i-bca58c5afc2252af-0">
              Då är onekligen frågan: Vad tillför Miljöpartiet i så fall till
              en regering som de ska sitta i?
            </seg>
            <seg xml:id="i-56a2c794324af9c0-0">
              Jag har gått igenom er kongress. Många bedömare betraktar den
              som rätt kraftiga steg vänsterut. Jag låter det vara deras sätt
              att beskriva det. Men jag ser tre områden där jag tror att Miljöpartiet
              vill göra skillnad.
            </seg>
            <seg xml:id="i-cb4b6303e084f799-0">
              Det första är detta att vi ska jobba mindre därför att jobb i
              sig är miljöbelastande. Det var flera ledande företrädare som
              sade det. De ifrågasatte ordet arbetslinje och tyckte att vi snarare
              borde tala om en ledighetslinje. Åsa Romson själv talade om en
              pelargonielinje. Det är alltså ett värde i sig att jobba mindre.
              Det är det första Miljöpartiet vill.
            </seg>
            <seg xml:id="i-2041685ca97a37ee-0">
              Det andra är att höja skatter på transporter och att kraftigt
              bekämpa varje del av vägutbyggnad eller vägunderhåll. Det kommer
              att få stora konsekvenser för stora delar av Sverige.
            </seg>
            <seg xml:id="i-7ab1fe0909741def-0">
              Det tredje är att jag tror att ni kommer att få ansvar för rovdjurspolitiken.
              Ingenting ska göras för att begränsa tillväxten av varg och andra
              rovdjur, utan den ska som det heter ha en naturlig utveckling.
            </seg>
            <seg xml:id="i-6ecf20591936ed83-0">
              Grundfrågan blir nu, när många socialdemokrater har lämnat kammaren,
              om det finns något skäl att rösta på Miljöpartiet. Eller är det
              så som de säger att Socialdemokraterna vinner valet och bestämmer
              vad politiken blir, och ni får inget inflytande?
            </seg>
          </u>
          <note type="speaker" xml:id="i-9f72d9005a722790-0">
            Anf. 47 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-4">
            <seg xml:id="i-500d452b16b556ce-0">
              Herr talman! Det är bra att statsministern läser partiprogrammen
              från partierna. Miljöpartiet har antagit ett nytt partiprogram
              som går tio år framåt i tiden. Där anger vi hur vi vill att Sverige
              ska utvecklas och bli en grönare nation som står tryggare och
              säkrare i den globala konkurrensen, som du nämnde i ditt första
              replikskifte. Jag tror att Sverige ska se möjligheterna i att
              investera i förnybar teknik och miljövänliga lösningar i stället
              för att bara stå med armarna i kors i klimatfrågan och titta på
              vad som händer i andra delar av världen och peka finger mot dem.
            </seg>
            <seg xml:id="i-fdf48802f97d7d2b-0">
              Jag tror att Miljöpartiet har mycket att tillföra i svensk politik.
              Vi ser fram emot att få påverka politiken i realiteten. Vi blir
              ofta beskyllda för att ha höjt bensinpriserna i Sverige, men så
              är det inte. De har höjts under alliansregeringens tid. Miljöpartiet
              har ännu inte påverkat det beslutet i Sverige.
            </seg>
            <seg xml:id="i-bc709b262e7be1bb-0">
              Vi är därför nöjda med att vi kan utforma en egen, grön politik.
              Vi tror att väljarna i en valrörelse behöver se vad partierna
              vill innan de tar ställning. Vi tycker att det är olyckligt att
              väljarna återigen ska få ett får man väl säga ganska mediokert
              smörgåsbord från allianspartierna. I praktiken säger partierna
              bara att de är överens om att fortsätta att regera för att de
              tycker om varandra och att de inte har kunnat lägga fram så många
              reformprogram i riksdagen den senaste tiden för att de är en minoritetsregering.
            </seg>
            <seg xml:id="i-c050fbb5bff8fe73-0">
              Jag noterar att du, Fredrik Reinfeldt, inte har lyckats leda
              en regering som har kunnat samverka bredare här i riksdagen trots
              att Moderaterna lägger sig vinn om att ge småpartier möjlighet
              och utrymme. Då hade vi haft fler bra förslag riktade mot utmaningarna
              på ungdomsarbetslöshetens område, mot utmaningarna vi står inför
              när det gäller renoveringar av miljonprogramsområdena samt mot
              utmaningarna med att lägga om transportsystemet så att det blir
              mer miljövänligt. Vi vill inte dra ned på vägunderhållet. Vi vill
              dra ned på de miljardsatsningar ni gör på motorvägar i stället
              för på kollektivtrafik i de stora städerna. Det är där, Reinfeldt,
              som framtiden finns.
            </seg>
          </u>
          <note type="speaker" xml:id="i-aa174cc629d75e4c-0">
            Anf. 48 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-16">
            <seg xml:id="i-93cecd948678c254-0">
              Herr talman! I Sveriges riksdag finns åtta partier. Två av dem
              har 30 procent, och de övriga sex ligger under 10 procent. Är
              det någon som följer denna debatt som tror att något av de partierna
              skulle säga nej till att få styra på egen hand och få mer än hälften
              av väljarna bakom sig? Självklart inte. Det är klart att det ska
              finnas ett inslag av att var och en berättar vad det är de vill,
              men tror väljarna att det är så det blir? Tror de att Sverige
              styrs genom att Miljöpartiet ger sina besked och att man sedan
              får vakna förvånat dagen efter valet och upptäcka något helt annat?
            </seg>
            <seg xml:id="i-a896d4ba4589f347-0">
              Jag menar att det är bättre att förbereda sig inför ett val därför
              att man då inte kommer oförberedd till jobbet. Den som inte har
              förberett sig gör dyrare och sämre lösningar och överraskar sina
              väljare. Se på Danmark och andra länder där man först säger en
              sak och sedan gör något helt annat. Därför är mina frågor relevanta.
              Efter att ha gått igenom det Miljöpartiet har beslutat om hävdar
              jag att det finns tre saker ni förbereder er för att påverka.
              Det handlar om att kraftigt dra ned på väginvesteringar i Sverige,
              höja skatterna på transporter i landet och ta ansvar för den svenska
              rovdjurspolitiken på ett sätt som kommer att få stark påverkan
              utanför våra större städer. Det är vad jag tror kommer att bli
              bidraget till en rödgrön regering.
            </seg>
          </u>
          <note type="speaker" xml:id="i-c05a5a1f73eb4f9a-0">
            Anf. 49 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-5">
            <seg xml:id="i-f70aed0a8990b63e-0">
              Herr talman! Jag förstår att Fredrik Reinfeldt är bekymrad över
              hur regeringen kommer att se ut efter nästa val. Opinionsläget
              är ju inte så gott för den sittande regeringen. Jag tror att det
              delvis beror på att man inte tagit tillfället i akt att förvalta
              sin regeringsperiod. Vi har sett stora utmaningar i svensk politik.
              I skolan, på ungdomsarbetslöshetens område och på en rad andra
              områden skulle Sverige kunna visa framfötterna inom EU och internationellt,
              inte minst på klimatområdet, men regeringen har inte tagit chansen.
              Det är klart att man då är orolig för hur det ska se ut efter
              nästa val, om det blir rödgrönt och hur det i så fall kommer att
              se ut.
            </seg>
            <seg xml:id="i-9422195d61f6d1c0-0">
              Om vi ska ha sådana diskussioner får väl Fredrik Reinfeldt komma
              med en analys, eller han kan gå över till PR-branschen precis
              som många andra politiker i denna kammare gjort. Det kan vara
              ett annat jobb att utföra.
            </seg>
            <seg xml:id="i-3214cd1f557d76fc-0">
              Vi kommer att ge besked. Vi vet vilken politik vi kommer att
              gå till val på. Det kommer att vara helt tydligt för väljarna.
              Vi är mycket tydliga med att vi vill ha en regering som kan ta
              sig an utmaningar, och vi ser att det finns andra partier som
              också vill det. Tyvärr verkar alliansregeringen hellre vilja grilla
              korv med varandra än att peka på de utmaningar som finns och göra
              någonting åt situationen i Sverige.
            </seg>
          </u>
          <note type="speaker" xml:id="i-ede5bea3101db05e-0">
            Anf. 50 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-17">
            <seg xml:id="i-1c5fe9d0c8f8ba50-0">
              Herr talman! Jag minns när Maria Wetterstrand för ett par år
              sedan deklarerade att Miljöpartiet skulle bli ett liberalt parti.
              Det var spännande, tyckte jag, för det behövs fler liberala partier
              i Sverige. Tyvärr var det bara retorik eller transparent färg
              målad över en röd botten.
            </seg>
            <seg xml:id="i-9615943ba1c0c812-0">
              När Miljöpartiet för några veckor sedan hade sin kongress blev
              det en tydlig omprioritering. Den föreslagna arbetslinjen blev
              ledighetslinjen. De som jobbar ska jobba mindre, och de som inte
              jobbar ska få ännu svårare att få jobb. Från jobbfokus till ledighetsfokus,
              från mångfald i välfärden till förbud, från regelförenkling till
              regelkrångel i praktiken har vi, efter Miljöpartiets kraftiga
              vänstersväng, en tydlig allians mellan Vänsterpartiet och Miljöpartiet
              i synen på företagande, och Jonas Sjöstedt gör glädjeskutt när
              han kommenterar kongressen.
            </seg>
            <seg xml:id="i-921e5f2c3e4e968e-0">
              Låt mig citera en person som nyligen sade något väldigt klokt
              om fördubblingen av arbetsgivaravgifter för unga: Risken om man
              river upp en sådan här reform är ju att många unga kommer förlora
              sina jobb. Det är inte en utveckling vi vill se när det är många
              unga som har svårt att ta sig in på arbetsmarknaden.
            </seg>
            <seg xml:id="i-e1e0c876215b4d7e-0">
              Vet Åsa Romson vem som sade detta? Han är miljöpartist, heter
              Per Bolund och är ekonomiskpolitisk talesperson. Ungefär samma
              mantra körde Gustav Fridolin i Agendadebatten för ett antal veckor
              sedan. Jag skulle vilja fråga Åsa Romson varför Miljöpartiet vill
              driva en linje mot sin egen övertygelse, en linje som innebär
              att många unga kommer förlora sina jobb.
            </seg>
          </u>
          <note type="speaker" xml:id="i-6d23ddff3af6b437-0">
            Anf. 51 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-6">
            <seg xml:id="i-66138f3d08cac8ca-0">
              Herr talman! Jag vet att även Annie Lööf nyligen varit på kongress.
              Möjligen ser våra kongresser olika ut. På våra kongresser har
              vi en debatt som förs öppet och besluten är tydliga för alla parter.
            </seg>
            <seg xml:id="i-bd126f44240f890b-0">
              Vi har tidigare under våren varit tydliga från riksdagen med
              att den reform som innebär sänkta arbetsgivaravgifter för dem
              under 26 som redan har jobb inte är effektiv, om vi tittar specifikt
              på ungdomsarbetslösheten. Den kan skapa andra problem på arbetsmarknaden,
              och den är ganska dyr. Den kritiken ligger fast. Den kritiken
              delades och applåderades av kongressen.
            </seg>
            <seg xml:id="i-3c282aa212a01d9d-0">
              Sedan är frågan vad man ska göra i stället. Där hade vi under
              våren varit tydliga med att det inte är säkert att lösningen är
              att hux flux ta bort sänkningen, för det innebär naturligtvis
              störningar och förändringar på arbetsmarknaden. Jag kan försäkra
              dig, Annie Lööf, att vi i riksdagen, helt enligt den arbetsordning
              vi har när vi lägger fram konkreta förslag om vad vi tycker ska
              göras, kommer att ta fram underlag där båda dessa aspekter tas
              med.
            </seg>
            <seg xml:id="i-a400d32f26ee05ef-0">
              Också du läser utvärderingar av reformen, som ni så hårt håller
              fast vid, och ser att den inte har gett särskilt många jobb, att
              den inte är särskilt effektiv. Snarare behöver vi göra mycket
              mer för att möta ungdomsarbetslösheten än att bara säga att den
              reform ni genomförde 2006 ska kvarstå. Självklart ska vi inte
              äventyra arbetsmarknaden för unga. Vi ska inte äventyra reglerna
              så att det blir svårare för företagen att anställa unga. Här måste
              vi återkomma med ett förslag som vi menar är rimligare. Jag ser
              fram emot den debatt vi då kommer att ha.
            </seg>
          </u>
          <note type="speaker" xml:id="i-a706bb48e27638de-0">
            Anf. 52 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-18">
            <seg xml:id="i-97e196243d03fbcd-0">
              Herr talman! Ungdomsarbetslösheten är en enorm utmaning. Det
              är därför regeringen jobbar på ett brett fält av åtgärder. Det
              handlar om yrkesintroduktionslöner och skolreformer men också
              om en halvering av såväl restaurangmoms som arbetsgivaravgifter
              för unga. Jag tror att Åsa Romson har mött företagare som känner
              oro över en miljardsmäll på unga anställda, och jag är säker på
              att Åsa Romson träffat ungdomar som blivit glada över att ha fått
              jobb sedan arbetsgivaravgiften halverades. Det var nog därför
              Miljöpartiet gjorde sin omprövning i första halvlek.
            </seg>
            <seg xml:id="i-e4aee9aec20120aa-0">
              Min fråga till Åsa Romson är vilka ekonomer Åsa Romson, Miljöpartiet,
              Socialdemokraterna och Vänsterpartiet träffat som säger att det
              blir fler jobb till unga människor om man fördubblar arbetsgivaravgiften,
              om man ökar kostnaderna per ung och år med 40 000 kronor.
            </seg>
          </u>
          <note type="speaker" xml:id="i-5f31104d9cf53eac-0">
            Anf. 53 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-7">
            <seg xml:id="i-51c0a233ad7f1b3a-0">
              Herr talman! Precis som du, Annie Lööf, träffar jag ganska många
              företagare och diskuterar de förutsättningar de har. Jag har förståelse
              för att man ska vara försiktig och lyhörd inför de förändringar
              man gör så att man underlättar för företagen att anställa. Jag
              tror att små och medelstora företag har stor potential att anställa
              fler. Därför vill vi ta bort sjuklöneansvaret helt för små företag.
              Jag vet inte när alliansregeringen kommer med det förslaget. Det
              vore en bra reform som vi gärna skulle vilja genomföra före valet
              om den möjligheten finns.
            </seg>
            <seg xml:id="i-a236eba89f75fed7-0">
              Vi skulle gärna minska regelbördan. Företagarna anser fortfarande
              att det är för krångligt. Det finns många regler som skulle kunna
              vara enklare. Dessutom tycker vi att det är olyckligt att företagen
              nu känner sig osäkra på reglerna gällande passivt och aktivt ägande.
              Det finns alltså många orosmoment för dessa företagare, orosmoment
              som med alliansregeringen snarare blivit fler än färre. Därför
              måste vi ha en företagspolitik som är mer långsiktig och mer fokuserad.
              Och vi ska vara ärliga med vilka reformer som leder till jobb
              och vilka som bara generellt stimulerar företagande.
            </seg>
          </u>
          <note type="speaker" xml:id="i-d387cff20a65ed49-0">
            Anf. 54 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-4">
            <seg xml:id="i-da9a2f04d210e26b-0">
              Herr talman! Även jag har noterat besluten på Miljöpartiets kongress,
              och jag är aningen mer nöjd än Fredrik Reinfeldt och Annie Lööf
              på det området.
            </seg>
            <seg xml:id="i-0243c6b9df75a88c-0">
              Ett särskilt klokt beslut som kongressen fattade handlade om
              privata vinster i välfärden. Den formulering som antogs lyder:
              Eventuell vinst ska återinvesteras i verksamheten. Det tycker
              jag är ett bra beslut. Varje skattekrona som vi betalar till sjukvård,
              skola, äldre ska gå just dit.
            </seg>
            <seg xml:id="i-0b7387d8aea50335-0">
              Det finns ett bekymmer, nämligen att vi har en speciell företagsform
              vars enda syfte är att plocka skattepengar ur verksamheten. Det
              är riskkapitalbolagen. Antingen plockar de ut pengarna i form
              av vinst eller genom avancerad skatteplanering och räntesnurror,
              ofta med huvudbolag i skatteparadis, eller så gör de sig en rejäl
              hacka vid slutförsäljningen av verksamheten. Det är dessa riskkapitalbolag
              som alltmer dominerar i skolor, i äldreomsorgen och på vårdcentralerna
              runt om i Sverige.
            </seg>
            <seg xml:id="i-13a808d9852d8ef8-0">
              Min fråga till Åsa Romson är: Innebär beslutet på er partikongress
              att ni anser att riskkapitalbolag inte ska äga skolor, äldreboenden
              och vårdcentraler i Sverige?
            </seg>
          </u>
          <note type="speaker" xml:id="i-82f8f10ceb4e1956-0">
            Anf. 55 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-8">
            <seg xml:id="i-796e9c5ef59635c8-0">
              Herr talman! Jonas Sjöstedt känner till hur vi fattar besluten.
              Om jag inte missminner mig fattades ett antal mer preciserade
              beslut om just olika typer av bolagsformer. Det diskuterades om
              man skulle ha den typen av bolag men inte den typen, om man skulle
              ha den formen men inte den, vilket avslogs när vårt nya partiprogram
              skrevs. Det var klokt, tycker jag, för ett partiprogram ska uttrycka
              visionen, bilden och resultatet av vart man vill komma, inte vägen
              dit och inte alla gånger formerna för det.
            </seg>
            <seg xml:id="i-770f501d6c3d2ebe-0">
              Jonas Sjöstedt, som är väl insatt i frågan, vet att det inte
              finns någon enhetlig definition av riskkapitalbolag. Det är svårt
              att veta hur vi ska reglera dem. Vi känner till problemen som
              uppstått med den företagsformen. Vissa riskkapitalbolag delar
              till exempel inte ut någon vinst, vilket gör att Vänsterpartiets
              förslag att vi ensidigt bara ska reglera vinstfrågan innebär att
              det finns risk för att vi snarare öppnar fältet för just riskkapitalbolagen
              i stället för det som är meningen.
            </seg>
            <seg xml:id="i-80b25cbc25881794-0">
              Jag tror att det är klokt att tydliggöra för svenska folket att
              när vi använder skattepengar i den offentliga sektorn, när vi
              driver gemensamhetsverksamheter i form av skola och omsorg, då
              är det något annat än att befinna sig på vilken marknad som helst.
            </seg>
            <seg xml:id="i-f8148db77332b3a0-0">
              Att ta hand om våra barns utbildning eller ta hand om sjuka eller
              äldre är inte samma sak som att ha en byggfirma och sälja hammare
              och spik. Det gjorde vi tydligt, och vi kommer i vår politik att
              utveckla hur vi ska forma en sådan ordning. Är Vänsterpartiet
              med på det är det bra, men skiljelinjen mellan Jonas Sjöstedt
              och mig består snarast i att han till skillnad från mig inte vill
              ha de privata alternativen. Vänsterpartiet vill att man ska kunna
              förbjuda friskolor, till exempel byskolor som hotas av nedläggning
              och där föräldrar och lärare går ihop och säger att man ändå ska
              driva skolan vidare. Ni vill förbjuda sådana skolor. Jag tycker
              inte att det är en ordning som vare sig signalerar långsiktighet
              för eleverna i Sverige eller är särskilt ansvarsfull.
            </seg>
          </u>
          <note type="speaker" xml:id="i-223e03a81e4b4e38-0">
            Anf. 56 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-5">
            <seg xml:id="i-712d2768406d4f08-0">
              Herr talman! Jag måste tyvärr säga att jag inte tycker att svaret
              var helt glasklart på frågan om riskkapitalbolagen hör hemma inom
              utbildning, sjukvård och äldreomsorg. Ett tydligt svar vore till
              exempel ja eller nej. Riskkapitalbolagens enda syfte är att berika
              sig på våra skattepengar. Är det förenligt med att eventuell vinst
              ska återinvesteras i verksamheten? Frågan bör rimligen kunna besvaras
              med ett rakt svar.
            </seg>
          </u>
          <note type="speaker" xml:id="i-5a01352f73334229-0">
            Anf. 57 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-9">
            <seg xml:id="i-1ad8f7855455cdcf-0">
              Fru talman! Jag gav ett väldigt tydligt svar. Vi har inte tagit
              ställning till exakt vilka bolagsformer som bör få eller inte
              få vistas på de här marknaderna. Vi har sagt att detta inte är
              vilka marknader som helst. De är samhällsdrivna och skattefinansierade.
              Här ska eventuella vinster återinvesteras. Det är ett rakt svar.
            </seg>
            <seg xml:id="i-b70d1695ac32963f-0">
              Om Jonas Sjöstedt har den exakta definitionen på riskkapitalbolag
              och har en lista på vilka bolag han vill ska försvinna i morgon
              dag, så att sjukhus, vårdcentraler och skolor stängs i Sverige,
              då tycker jag att han ska visa den för svenska folket, så att
              man vet vad ert parti egentligen ger för risker inom de här sektorerna.
            </seg>
            <seg xml:id="i-21cab26fbc3f6b4c-0">
              Jag tycker inte att detta är ett särskilt ansvarsfullt sätt att
              behandla dessa viktiga välfärdssektorer och omsorgssektorer.
            </seg>
          </u>
          <note type="speaker" xml:id="i-41e611e53b904108-0">
            Anf. 58 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-2">
            <seg xml:id="i-db9645ef5c8c6b41-0">
              Fru talman! Miljöpartiet har haft kongress. Det finns ingen anledning
              för oss att recensera den, men om dess beslut jämförs med det
              partiet sagt innan kan man konstatera att det nog inte är så lätt
              att vara språkrör. Det är dock en helt annan sak än det jag tänkte
              tala om.
            </seg>
            <seg xml:id="i-2f7c7c98ccac64c5-0">
              Åsa Romson tog i sitt anförande upp problemen med växande psykisk
              ohälsa, ett bekymmer som jag tycker borde tilldra sig större intresse
              än vad som är fallet. Det finns all anledning att dels fundera
              på och forska om orsakerna till en sådan situation, dels naturligtvis
              vidta rätt åtgärder för att möta en sådan utveckling. Här gör
              regeringen väldigt mycket till exempel när det gäller elevhälsan,
              som Åsa Romson tangerade. Det handlar om att i skollagen tydliggöra
              skolans skyldighet att tillhandahålla personal som är kunnig på
              området. Vi har ett särskilt stöd för att anställa mer personal
              inom skolan. Vi har gjort stora satsningar på barn- och ungdomspsykiatrin
              för att kunna korta väntetiderna. Det är naturligtvis inte rimligt
              att en liten pojke eller flicka som mår dåligt får vänta i sex
              månader eller ett år innan han eller hon kommer till läkare eller
              annan personal. I dag kan vi säga att vi har kortat väntetiderna
              på ett sådant sätt att det i regel är mindre än 60 dagars väntan.
              Det är en god utveckling, men vi har mer att göra vad gäller metodutveckling,
              forskning och annat.
            </seg>
            <seg xml:id="i-8055355b15c54c9d-0">
              Den här satsningen startades av denna regering. Miljöpartiet
              har samarbetat med Socialdemokraterna utan att göra motsvarande
              satsning. Hade situationen kunnat vara något bättre om Miljöpartiet
              i samarbete med Socialdemokraterna tidigare hade tagit de viktiga
              steg som vi nu tar? Det kommer att ta tid innan de får genomslag.
            </seg>
          </u>
          <note type="speaker" xml:id="i-b34e8c0201af85a2-0">
            Anf. 59 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-10">
            <seg xml:id="i-6d65496dec5474f4-0">
              Fru talman! Det är välkommet att Göran Hägglund noterar att detta
              är en viktig fråga att prata om. Detta håller jag med om, och
              det var därför jag ägnade delar av mitt anförande åt det. Men
              jag tycker att det är väldigt tråkigt om det första man säger
              när man ska prata om det här är att man vill tydliggöra vem som
              inte har lagt fram vilka förslag i riksdagen för tio år sedan.
              Då tycker jag inte att debatten blir riktigt bra. Jag tror inte
              att de unga som mår dåligt i dag är betjänta av en sådan diskussion.
              Jag har ingen lust att gå vidare med det, och det har heller inte
              med saken att göra.
            </seg>
            <seg xml:id="i-af8f6c5d0ef4aede-0">
              Det är viktigt att diskutera hur man möter unga som mår dåligt,
              hur man möter kvinnor och tjejer som har självskadebeteenden men
              inte har fått någon diagnos. Vi vet att det finns brister inom
              psykiatrin, och vi kommer att återkomma med fler förslag på det
              området. Men jag tror att vi även behöver lyfta blicken. Som partiledare
              har vi ansvar för att i opinionsbildningen peka på större sammanhang.
              Vilket ansvar har vi till exempel för utvecklingen med de hårda
              kraven på unga tjejer? Det finns utseendekrav och prestationskrav.
              Man ska både klara skolan och ha ett fullt utvecklat socialt liv
              med allehanda aktiviteter. Man ska dessutom vara fit och sköta
              en hälsoprofil som egentligen inte är av den här dagen.
            </seg>
            <seg xml:id="i-21d7e28bd7adacf4-0">
              Vilket samhälle är det som har lett till de här konsekvenserna?
              Jag skulle tycka att det vore mycket intressantare om ni i regeringen
              också funderade på vad man gör i detta hänseende. Det kan handla
              om reklam, men inte minst naturligtvis också om den tid som familjerna
              har med ungdomar. Vi kanske inte bara ska fokusera på tiden med
              de små barnen. Kontaktdagarna har försvunnit. Det kanske finns
              anledning att återinföra lite tid för de vuxna till samvaro med
              ungdomarna, inte bara med de små barnen.
            </seg>
          </u>
          <note type="speaker" xml:id="i-ced1a92450800e06-0">
            Anf. 60 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-3">
            <seg xml:id="i-a0c645c7730248f8-0">
              Fru talman! Avsikten med det jag sade var egentligen inte att
              få till stånd en diskussion om orsakerna. Vad jag ville säga var
              att det arbete som vi gör tar oerhört lång tid. Handlar det om
              utbildning av psykologer och läkare med psykiatrisk kompetens
              är ledtiderna enorma. Det här är någonting som vi kommer att få
              jobba med väldigt länge innan vi har en psykiatrisk vård som är
              i paritet med den somatiska vården. Där har vi mycket att kämpa
              med, och detta borde ha startats tidigare.
            </seg>
            <seg xml:id="i-2b5b79dbdcf79dfd-0">
              Det stämmer att väldigt många ungdomar, inte minst tjejer, har
              att kämpa med en situation där de bedöms väldigt mycket utifrån
              hur de ser ut, vad de har och så vidare i stället för att värderas
              som de personer de är. Jag tror att de tillfällen i livet då man
              får möjlighet att vara sig själv, att vara sårbar, lite svag,
              kanske ledsen och så vidare, är alltför få i vår tillvaro. Många
              gånger erbjuder familjerna detta, men tidsbrist och annat är ett
              bekymmer i detta sammanhang.
            </seg>
          </u>
          <note type="speaker" xml:id="i-4cb6156688099ea9-0">
            Anf. 61 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-11">
            <seg xml:id="i-08f7d4ff9a51d13d-0">
              Fru talman! Jag tror att vi också behöver ta upp debatten om
              könsrollerna i Sverige. Vi lägger i dag nya krav och roller på
              tjejerna, men tar inte bort något. Kvinnorollen innehåller i dag
              alla traditioner av att vara behagfull och vara till lags. Samtidigt
              ska kvinnor vara moderna, aktiva och viljestarka. Det blir väldigt
              svårt att bära alla de här rollerna.
            </seg>
            <seg xml:id="i-14ea792cf57ac9ba-0">
              Jag tycker att vi här i kammaren ska ta ett större ansvar för
              jämställdhetsfrågorna och könsrollerna. Det har från Göran Hägglunds
              parti inte varit glasklart till exempel hur vi ska säkerställa
              att alla myndigheter jobbar aktivt med jämställdhetsuppdraget
              och att alla frågor belyses utifrån hur de faller ut för kvinnor
              och män och om de ger mer stereotypa bilder. Vi har fortfarande
              inte kvinnor på maktpositionerna i bolagen. Det finns inga förebilder.
            </seg>
          </u>
          <note type="speaker" xml:id="i-e1cd4ff48a07e5f3-0">
            Anf. 62 Utbildningsminister JAN BJÖRKLUND (FP):
          </note>
          <u who="unknown" xml:id="i-88e3bea1f47b1e92-19">
            <seg xml:id="i-77f7a06008aa2d53-0">
              Fru talman! Angola, Nigeria, Etiopien, Tchad, Moçambique och
              Rwanda av de tio snabbast växande ekonomierna i världen ligger
              nu sex i Afrika. Barnadödligheten minskar, medellivslängden ökar
              och analfabetismen minskar. Aldrig tidigare har en så stor andel
              av världens befolkning gått och lagt sig mätta på kvällen. Utvecklingen
              är fantastisk.
            </seg>
            <seg xml:id="i-5dd91231c00c44a3-0">
              Orsaken till detta är globaliseringen. Det är ett sammanfattande
              namn på de liberala idéer som nu dominerar världsekonomin: marknadsekonomi,
              företagsamhet, entreprenörskap och frihandel.
            </seg>
            <seg xml:id="i-03ed4c7b9b74900f-0">
              FN satte för ett antal år sedan upp ett så kallat millenniemål.
              Det var att man skulle halvera världsfattigdomen till 2015. Nu
              måste FN ha ett extra möte eftersom det målet har uppnåtts i förtid.
              Det beror inte på FN, utan det är en följd av att liberalismens
              idéer nu dominerar i världsekonomin.
            </seg>
            <seg xml:id="i-6941df89272bf1da-0">
              Den politiska vänstern har varit emot globaliseringen. Den extrema
              vänstern kastade sten och höll på att slå sönder hela Göteborg
              på grund av globaliseringen. Här i riksdagen har man röstat emot
              varje litet steg, har varit emot marknadsekonomin och har varit
              kritisk till frihandeln. Jag minns, när jag växte upp i textilbygden
              utanför Borås, hur de två röda partierna i riksdagen, både socialdemokrater
              och vänsterpartister, försvarade protektionismen av textilier.
              Men det är frihandel med textilier som har lyft stora delar av
              den tredje världen, till exempel Indien.
            </seg>
            <seg xml:id="i-3a3af0d7c3a9530c-0">
              Andra hävdar att handel är skadlig för miljön och vill införa
              strafftullar och straffskatter på frihandel. Men hur ska fattiga
              länder kunna lyfta sig om de inte får exportera? Den långsiktiga
              visionen kan inte vara att bara vi ska få vara rika och att vi
              sedan ska skicka bistånd till de andra. Vad säger Vänsterpartiet
              i dag om globalisering? Jag läste deras partiprogram. Ordet globalisering
              förekommer 17 gånger i Vänsterns partiprogram, varje gång som
              skällsord.
            </seg>
            <seg xml:id="i-086d07c488ec1809-0">
              Liberalismen är oslagbar när det gäller att skapa välstånd. Socialismen
              är oslagbar när det gäller att skapa fattigdom. När det gäller
              att skapa ekonomisk utveckling har socialisterna haft fel i hundra
              år. De har ingenting lärt, de har lika fel nu.
            </seg>
            <seg xml:id="i-7f58a5243dfdce20-0">
              Globaliseringen betyder också att Sverige måste höja sig ytterligare
              i en värld där konkurrensen hårdnar. Vi behöver ett starkt EU.
              Det är naivt att tro att ett fyrtiotal länder i Europa skulle
              kunna köra var sitt race i globaliseringsloppet. Det europeiska
              samarbetet kommer att behövas mer än någonsin. Det måste både
              fördjupas och breddas.
            </seg>
            <seg xml:id="i-1e6b1cea3e98d10c-0">
              Vi måste stärka konkurrenskraften i vår egen ekonomi. Vi behöver
              pressa ned världens högsta marginalskatter till lägre nivåer.
              Vi behöver en moderniserad och liberaliserad arbetsrätt. Vi behöver
              se till att unga människor snabbt kommer i arbete. Ett första
              jobb, det där första jobbet, är inträdesbiljetten till en bättre
              framtid. Därför behöver vi fortsatta reformer: mer lärlingssystem,
              mer yrkesintroduktion och lägre ingångslöner för de allra yngsta.
              Vi behöver ökad lönespridning i Sverige, inte minst för att utbildning
              ska löna sig även i de kvinnodominerade yrkena inom välfärdssektorn.
            </seg>
            <seg xml:id="i-1ae769aa8bba2c10-0">
              Fru talman! Under försommaren har ett antal förorter drabbats
              av vandalisering och provokationer. Unga kriminella har kastat
              sten mot brandkåren. Vi måste förstå att socialt utanförskap leder
              till problem. Utanförskapet måste bemötas med arbetslinje, kunskapsskola
              och integration. Men, inget utanförskap kan någonsin bli en ursäkt
              för att begå brott. Samhället måste vara tydligt med det. Många
              i den här riksdagen, på olika sidor, vill inte vara tydliga. Hur
              många på vänstersidan i denna kammare har inte sagt att stenkastningen
              ytterst är samhällets fel, till exempel Morgan Johansson när han
              var i Aktuelltstudion? Egentligen vill man säga att det är Alliansens
              fel. Det är det man vill säga, och några säger det.
            </seg>
            <seg xml:id="i-05dd84b6441dda9a-0">
              En sådan attityd tar ifrån vandalerna deras ansvar, och man ursäktar
              ett beteende som är helt oacceptabelt och kriminellt. Lika märklig
              är attityden från de invandrarfientliga. De vill inte heller lägga
              skulden på dem som kastar sten. Det är invandrarnas fel kollektivt
              eller invandringens fel. Sanningen är att det oftast är invandrare
              som är offren. Det är de som får sina bilar uppbrända. Det är
              de boende i dessa områden som riskerar att stå utan skydd från
              samhällets räddningstjänst om det till exempel skulle börja brinna.
            </seg>
            <seg xml:id="i-054af4532f9c48d0-0">
              Vi måste arbeta mot utanförskap. Men vi ska inte försöka reducera
              ansvaret hos dem som kastar sten. Brottslingar måste ställas till
              svars oavsett om de är födda här eller någon annanstans. Men lägg
              inte skulden på brottsoffren!
            </seg>
            <seg xml:id="i-780d82b6c0387175-0">
              Fru talman! För en vecka sedan stod jag på en av Helsingforss
              skolgårdar. Solen sken och flaggorna vajade i vinden. Glädjen
              i ögonen på studenterna när de sprang ut mot framtiden gick inte
              att ta miste på, som det ska vara. För alla studenter som sprungit
              ut den här försommaren har skolan varit vardag så länge de kan
              minnas. Skolan har skapat premisserna för deras framtid. Vi föds
              med olika förutsättningar, men skolan kan och ska lägga grunden
              för lika möjligheter i vuxenlivet. När dagens studenter föddes,
              i mitten av 90-talet, sammanföll det med de första internationella
              kunskapsmätningarna över elevers resultat i Sverige. Sedan dess
              har resultaten i Sverige varit sjunkande.
            </seg>
            <seg xml:id="i-303a95aebf45c83b-0">
              Dagens studenter har under hela sin studietid fått betala ett
              pris för en under decennier havererad utbildningspolitik i vårt
              land. Jag är övertygad om att skaparna av den politiken hade goda
              intentioner. Men resultatet har varit nedslående. Det är mot den
              bakgrunden Sverige nu byter utbildningspolitik. Det är ett omfattande
              reformarbete som har sjösatts, det mest omfattande sedan 1800-talets
              folkskolereform. För första gången på decennier står kunskap i
              fokus för skolreformerna.
            </seg>
            <seg xml:id="i-2ea164c945e01c8e-0">
              Senast i förra veckan tog vi ytterligare ett steg för att öka
              läraryrkets attraktivitet och status. Enligt en bred överenskommelse
              mellan de båda lärarfacken och de båda stora arbetsgivarorganisationerna,
              Sveriges Kommuner och Landsting och Friskolornas riksförbund,
              inför vi en lång rad åtgärder, till exempel karriärtjänster, där
              staten skjuter till pengar för att höja lönerna. Vi inför högre
              antagningskrav till lärarutbildningen. Vi minskar den administrativa
              bördan för lärarna. Och reformarbetet kommer att fortsätta.
            </seg>
            <seg xml:id="i-ac22c208715172e7-0">
              Fru talman! De rödgröna partierna kritiserar mig för att det
              sker för mycket på skolpolitikens område, och för snabbt. Men
              vad är det som gör att oppositionen har råd att vänta? Vad väntar
              de på egentligen? Om man vill ha kvar den skola som under decennier
              uppvisade sjunkande resultat kan jag förstå att man sitter med
              armarna i kors, inte annars.
            </seg>
            <seg xml:id="i-53f9b403e36191ef-0">
              Ni inom Socialdemokraterna, Miljöpartiet och Vänsterpartiet har
              i denna kammare, antingen tillsammans eller var för sig, röstat
              emot ny lärarutbildning, tidigare mål och tidigare nationella
              prov. Ni har röstat emot samlat betyg från årskurs 6, ny skollag
              och ny gymnasieskola. Ni har röstat nej, nej och nej till allt
              vi har föreslagit. Vad ni gemensamt själva vill ha är fullständigt
              oklart. Det enda ni har gemensamt är att den politik som hade
              misslyckats skulle ha bevarats om ni hade suttit vid makten.
            </seg>
            <seg xml:id="i-0ec4386a03b10af3-0">
              Fru talman! Den här debatten riskerar att bli ytterligare en
              tam föreställning på så sätt att här står en samarbetsregering
              med fyra partier som är beredda att ta ansvar för Sverige mot
              ett alternativ som inte finns. Det är fyra partier i opposition,
              tre på den rödgröna sidan. I vartannat inlägg säger ni att ni
              vinner valet, eller att ni ska vinna valet. Vad ni ska göra gemensamt
              är dock totalt oklart. När tänker ni berätta för oss hur Sverige
              ska styras? När tänker ni berätta för oss vad som är ert gemensamma
              alternativ för framtiden?
            </seg>
            <seg xml:id="i-62b40f9797080f57-0">
              Socialdemokraterna talar om arbetslinjen. De har förslag som
              innebär motsatsen, men de talar åtminstone om det. Miljöpartiet
              talar om en ledighetslinje. I ett intressant rödgrönt replikskifte
              talar ni om att ni ska ha en energiöverenskommelse, men ni har
              helt olika innehåll i överenskommelsen. Den ena är för kärnkraft,
              den andra är emot. Vad är det för gemensam politik som ni ska
              vinna valet på och genomföra? När får vi besked? Jag hoppas att
              det ska ges svar på det i den här debatten och i denna kammare
              i dag, och om inte i dag så åtminstone före valet. Det är då ni
              är ärliga mot väljarna. Fram till dess finns det bara ett enda
              regeringsalternativ i Sverige, och det är alliansregeringen.
            </seg>
          </u>
          <note type="speaker" xml:id="i-423b196ddf669e76-0">
            Anf. 63 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-16">
            <seg xml:id="i-fdc5d4a826bc3d3a-0">
              Fru talman! Det är bra att Jan Björklund talar engagerat om både
              globalisering och frihandel, även om han kanske försöker skapa
              konflikt i den frågan partier emellan. Jag vet inte riktigt vem
              han adresserar i den frågan. Jag uppfattar det nämligen som att
              vi i Sverige är pro både globalisering och frihandel och att vi
              är tacksamma över att den här utvecklingen har lett till en ökning
              av välståndet i världen. Sverige är ett av de länder som driver
              på en sådan utveckling både i Europa och globalt.
            </seg>
            <seg xml:id="i-088cc6b7082964b8-0">
              Tyvärr kommer jag inte att nappa på skolpolitiken den här gången.
              Vi har haft vissa replikskiften om det. Jag skulle vilja byta
              perspektiv och börja med att gratulera Jan Björklund till att
              han nu har nominerat, heter det kanske, en feminist till jämställdhetsminister
              i Sveriges regering och till att hon har blivit utsedd till det.
              Senast det hände var under en socialdemokratisk regering.
            </seg>
            <seg xml:id="i-13c9406134b3762d-0">
              Jag skulle vilja ställa några frågor om jämställdhetspolitiken,
              för även om jag kan vara glad över det här kan man ju fundera
              över vad som händer med jämställdhetsutvecklingen i Sverige. Det
              är inte bara positiva saker som händer. På flera områden står
              det stilla, och på andra ställen går det bakåt.
            </seg>
            <seg xml:id="i-15d4146a2a5b1555-0">
              Bara i går kom det ny statistik som visar att andelen kvinnor
              i bolagsstyrelserna minskar för andra året i rad. Vi har haft
              diskussioner om hur skillnaden mellan män och kvinnor är den högsta
              på 20 år när det gäller sysselsättningsgrad, alltså hur många
              män och kvinnor som jobbar.
            </seg>
            <seg xml:id="i-344716be18faec38-0">
              Även om det tidigare har funnits en otålighet över att jämställdhetsarbetet
              inte har gått tillräckligt snabbt har det ändå funnits en riktning
              mot att vi har ökat jämställdheten i Sverige. För en tid sedan
              kom en rapport, Global Gender Gap Report , som mäter olika länder.
              Av de 20 länder som ligger i topp, och vi ligger fortfarande i
              topp, är Sverige det enda landet som tappar och dalar.
            </seg>
            <seg xml:id="i-fef008ba04d78ec8-0">
              Då är min fråga: Vad anser folkpartiledaren? Finns det inte mer
              att göra för jämställdheten i Sverige, och vad är det?
            </seg>
          </u>
          <note type="speaker" xml:id="i-8f334988e3ea3865-0">
            Anf. 64 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-20">
            <seg xml:id="i-6a031ff62433a685-0">
              Fru talman! Jag tackar för det ämnet. Det är viktigt med jämställdhet.
              Till att börja med och innan vi målar upp problemen ska vi säga
              att Sverige är ett av världens mest jämställda länder eller kanske
              världens mest jämställda land om man väger ihop många olika faktorer.
              Men det finns fortsatta utmaningar. Vi vill komma längre.
            </seg>
            <seg xml:id="i-360c5938220a6977-0">
              Det är viktigt att inse att reformer som har gjorts på området
              har haft betydelse, för det spelar naturligtvis roll för hur man
              vårdar dessa reformer. Det handlar naturligtvis om utbyggnaden
              av den svenska förskolan och den svenska förskolans höga kvalitet.
              Det är grunden, skulle jag säga, för jämställdheten, för det innebär
              att kvinnor kan delta i arbetsmarknaden på ungefär samma villkor
              som män alltid har gjort.
            </seg>
            <seg xml:id="i-551f3db292c31210-0">
              Vi har delegationer som reser från många länder i Europa till
              Sverige för att studera den svenska förskolan. Vi har gemensamt
              över de politiska blocken haft ansvar för den utvecklingen; jag
              känner inte att det finns någon stor anledning att söka konflikt
              i detta. Vi har haft ett gemensamt ansvar, och det har varit en
              bred enighet.
            </seg>
            <seg xml:id="i-3fa1aa896ba6d6f7-0">
              Föräldraförsäkringen är naturligtvis ytterligare en sådan reform
              som innebär en viktig möjlighet att kombinera föräldraskap, arbete
              och karriär.
            </seg>
            <seg xml:id="i-982f352afd753922-0">
              Jag skulle säga att RUT-avdraget är centralt för en viss grupp
              kvinnor. Då tänker jag på dem som fått jobb. Många kvinnor som
              är lågutbildade en hög andel är invandrarkvinnor som tidigare
              bara stod utanför eller jobbade svart har nu fått möjlighet att
              jobba vitt, så det har också utvecklats mycket under de senaste
              åren.
            </seg>
            <seg xml:id="i-d9adfba0f8c51e38-0">
              Jag ska ändå säga att vi har utmaningar kvar. Vi behöver få ett
              jämnare uttag av föräldraförsäkringen. Jag är mycket missnöjd
              med att näringslivet inte tar ett större ansvar för utvecklingen.
              Flera ministrar uttalar sig så sent som i dag i tidningen att
              en lagstiftning om representation i bolagsstyrelser rycker närmare.
              På något sätt är det fel princip att lagstifta om det, men jag
              vill ändå säga att tålamodet kan tryta i den här frågan.
            </seg>
            <seg xml:id="i-63dcb7d1117e2b74-0">
              Mycket har alltså gjorts. Vi ligger långt framme, men det återstår
              en del att göra.
            </seg>
          </u>
          <note type="speaker" xml:id="i-84d03761ad5d2115-0">
            Anf. 65 MIKAEL DAMBERG (S) replik:
          </note>
          <u who="mikael_damberg_23b905" xml:id="i-298854782941f21a-17">
            <seg xml:id="i-dd28e8c6d6d26f12-0">
              Fru talman! Det var bra att statsrådet kom med en del exempel
              på vad han ser skulle behöva göras mer med föräldraförsäkringen.
              Han öppnar även dörren lite på glänt när det gäller bolagsstyrelser.
              Det tycker jag är bra.
            </seg>
            <seg xml:id="i-3d7d3b57642dd81e-0">
              Tyvärr kan man inte bortse från att en del av de nedskärningar
              som den här regeringen trots allt har genomfört framför allt har
              drabbat de lågavlönade kvinnorna absolut hårdast. Jag tror att
              regeringen måste se att en del av dess politik har varit könsblind,
              att skattesänkningarna framför allt har riktats till män medan
              besparingarna har riktats mot kvinnor.
            </seg>
            <seg xml:id="i-5f11c690bf1a76ec-0">
              Oavsett vad man tycker om det måste man fundera på vad som gäller
              framåt. Jag är naturligtvis besviken på att Folkpartiet har låtit
              vårdnadsbidraget slippa igenom, där man driver bort den moderna
              familjepolitik vi har haft i Sverige och prioriterar någonting
              annat. Jag tror att viktiga frågor är heltidsfrågan, lönekartläggning,
              jämställda löner, kvalitet i förskolan, barnomsorg på obekväma
              tider, äldreomsorgen och även jämställda bolagsstyrelser.
            </seg>
            <seg xml:id="i-69c2095675a293c6-0">
              Min enda slutsats är att vi inte kan fortsätta låta Kristdemokraterna
              bestämma takten i jämställdhetspolitiken. Delar statsrådet den
              uppfattningen?
            </seg>
          </u>
          <note type="speaker" xml:id="i-e331e4e742d1dc7c-0">
            Anf. 66 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-21">
            <seg xml:id="i-9f61715d43c42f3c-0">
              Fru talman! Vi har mer att göra. Jag upplever egentligen att
              det finns en ganska bred enighet i denna riksdag om samtliga de
              målsättningar som Mikael Damberg räknade upp. Sedan kan metoderna
              skifta. Jag är inte lika ivrig när det gäller att gå in och lagstifta
              för att lösa alla samhällsproblem som Mikael Damberg alltid är,
              men jag utesluter det heller inte för framtiden om saker och ting
              inte löses på annat sätt.
            </seg>
            <seg xml:id="i-4dd409582145369e-0">
              Jag vill säga att jag är besviken på hur näringslivet hanterar
              frågan om kvinnlig representation i bolagsstyrelserna. Precis
              som jämställdhetsministern och finansmarknadsministern i dag säger
              i tidningen kan det mycket väl vara så att en lagstiftning rycker
              närmare. I grunden tycker jag att lagstiftning går i strid med
              principer som jag tror på, men å andra sidan kan tålamodet brista
              till slut.
            </seg>
            <seg xml:id="i-5e82ef77eaa78572-0">
              Det är klart att om man sänker skatterna på arbete tjänar de
              mest på det som arbetar mest, och det är männen. Det är det vi
              vill ändra på. Jag ska dock säga att Sverige har koll på sina
              statsfinanser, och det är grunden för jämställdheten och för att
              finansiera den gemensamma välfärdssektorn.
            </seg>
          </u>
          <note type="speaker" xml:id="i-0a3ee6495eadccd2-0">
            Anf. 67 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-12">
            <seg xml:id="i-0cd41a1a28d867e6-0">
              Fru talman! Vi har en engagerande jobbdebatt här, och kopplingen
              mellan skola och arbete brukar vara ganska tydlig. Det har varit
              väldigt många ord från utbildningsminister Björklund när det gäller
              att få dem med lägre utbildning att komma in på arbetsmarknaden.
              Men jag är lite orolig för hur regeringens politik slår mot den
              högre utbildningen.
            </seg>
            <seg xml:id="i-752b8a5b74611037-0">
              Det jag ser och hör i möten med rektorer och höga tjänstemän
              på landets högskolor och universitet är en stor oro inför de omstruktureringar
              som Utbildningsdepartementet leder, inte minst att man drar ned
              antalet platser i ett läge när flera högskolor och universitet
              möter ett ökat söktryck. Och när arbetsmarknaden ser ut som den
              gör kan jag inte förstå varför det är rätt läge att dra ned på
              högskoleplatser. Vi vet ju att arbetsmarknaden i framtiden kommer
              att kräva mer utbildning och inte mindre.
            </seg>
            <seg xml:id="i-34da012436112114-0">
              Jag har också den senaste tiden hört bland annat från Härnösand
              och Skara hur man måste lägga ned hela högskolor. Detta är ett
              besked om att vi ute i Sveriges land inte längre ska ha en stark
              möjlighet till utbildning i närheten av där man bor. Det slår
              speciellt mot de grupper som kan vidareutbilda sig till exempel
              från välfärds- och omsorgsyrken och få högskolekompetens och även
              mot dem som vidareutbildar sig senare i livet när man inte har
              samma möjlighet att flytta till en studentstad någon annanstans
              i Sverige.
            </seg>
            <seg xml:id="i-d10c21b823cfca74-0">
              Det skiftet oroar mig. Vi har inte fått en fortsatt satsning
              på kvalitet i alla högskolor och universitet i Sverige. Vi har
              i stället fått en satsning som slår specifikt mot de regionala
              högskolorna, många gånger oavsett om de har skapat forskargrundande
              och väldigt intressanta program tillsammans med det regionala
              näringslivet.
            </seg>
            <seg xml:id="i-36b6ba144da1517f-0">
              Därför undrar jag: Varför drar ni ned på platserna, Jan Björklund,
              och varför ska det inte finnas högre utbildning i hela landet?
            </seg>
          </u>
          <note type="speaker" xml:id="i-1dd08d49c7edbf83-0">
            Anf. 68 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-22">
            <seg xml:id="i-762d3034dc9d0ba6-0">
              Fru talman! Det har aldrig funnits så många studenter i svensk
              högskola på en och samma gång som under den tid jag har varit
              utbildningsminister. All time high var 20112012. Sedan har det
              sjunkit något, men det är fortfarande en högre nivå på antalet
              studenter i svensk högskola än vad det var när Socialdemokraterna,
              tillsammans med er, lämnade ifrån sig regeringsmakten 2006.
            </seg>
            <seg xml:id="i-95801bf180646790-0">
              Jag tar det en gång till: Det är fler studenter i dag och också
              kommande år. Platserna finns i varje fall, och sedan ska studenterna
              söka. Men platserna finns. Det är fler studenter och fler platser
              i år och kommande år än vad det var 2006. Det är alltså inte någon
              neddragning.
            </seg>
            <seg xml:id="i-82d6a2737edc5dab-0">
              Sedan var det så att vi byggde ut extra mycket i en tillfällig
              satsning. Det gjorde vi när vi 20082009 såg framför oss att arbetslösheten
              skulle gå upp emot 12 procent i Sverige. Då gjorde vi en extra
              satsning. Det var i inledningen på finanskrisen, och alla prognoser
              var mycket dystra.
            </seg>
            <seg xml:id="i-c84482b5fd0f422b-0">
              Arbetslösheten gick dock inte upp dit. Den ligger runt 78 procent,
              och den tillfälliga extra satsningen har upphört. Men vi har fortfarande
              en mycket hög nivå. Det finns över 300 000 platser i den svenska
              högskolan och över 400 000 individer. Vi ligger bland de högsta
              i världen när det gäller andelen av befolkningen.
            </seg>
            <seg xml:id="i-25cbe415df75dc82-0">
              Jag tycker att det är modigt av Åsa Romson att ta upp kopplingen
              mellan arbete och skola. Jag hade nämligen också en tanke när
              Åsa Romson gick upp här. Jag har låtit göra en beräkning på vad
              beslutet att gå ned till sju timmars arbetsdag, 35 timmars arbetsvecka,
              innebär för den svenska skolan. Det innebär att man minskar antalet
              undervisade lektioner med en åttondel. Det är ju enkelt att beräkna
              om lärarna arbetar sju timmar i stället för åtta varje dag. Det
              betyder att man tar bort ett helt läsår i form av lektioner under
              en nioårig grundskola. Om man ska behålla antalet lektioner måste
              man i stället öka klasserna med i genomsnitt tre fyra elever i
              Sverige. Det är vad det betyder.
            </seg>
            <seg xml:id="i-7a15a6b251564478-0">
              Min fråga till Åsa Romson är: Väljer ni större klasser, eller
              ska vi ta bort ungefär ett läsår av lektioner i den svenska skolan?
              Är det följden av er nya arbetslinje?
            </seg>
          </u>
          <note type="speaker" xml:id="i-bef31e79ab47a343-0">
            Anf. 69 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-13">
            <seg xml:id="i-f94140e747de7a34-0">
              Fru talman! Som svar på den frågan kan jag säga att jag är mest
              orolig för hur många som lämnar läraryrket. Alla reformer vi kan
              göra som gör att fler utbildar sig till lärare, stannar i läraryrket
              och gör det yrket möjligt som ett utvecklande arbetsfält lönar
              sig oavsett hur du räknar i samhällsekonomin.
            </seg>
            <seg xml:id="i-fb71a967fbf1facf-0">
              Ett sätt är att göra rimliga tjänster. Ett område som vi särskilt
              har pekat ut är de tunga omsorgsyrkena i äldreomsorgen. Det är
              där vi först har konkreta förslag. Vi vill säkerställa att kommunerna
              när de gör heltidstjänster gör mänskliga heltidstjänster. Vi tror
              att människor annars sliter ut sig i förtid. Vi har där än så
              länge inget konkret förslag om skolan.
            </seg>
            <seg xml:id="i-dff8d027412667d4-0">
              Det är intressant att höra att du menar att arbetslösheten i
              dag inte är tillräckligt hög för att motivera att man fortsätter
              att ha platserna kvar på högskolan. Det jag möter och vad rektorerna
              säger är att vi hade behövt ha kvar de platserna. Vi har ett högt
              söktryck, och vi ser att det är ungdomar som är motiverade att
              plugga och att det finns en arbetsmarknad. Men det är inte en
              tillräckligt svår arbetsmarknadssituation.
            </seg>
          </u>
          <note type="speaker" xml:id="i-918ec9d3c26c9549-0">
            Anf. 70 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-23">
            <seg xml:id="i-66bad5210bd9c925-0">
              Fru talman! Det finns ingen myndighetschef i Sverige jag lovar,
              och vi har ungefär 500 inte ens en rektor för en högskola, som
              på frågan Vill ni ha mer pengar? kommer att svara någonting annat
              än ja. Det är så. Det gäller alla 40 rektorer som lyder under
              mig i högskoleväsendet. Fråga dem om de vill ha mer pengar och
              fler platser, och alla kommer att svara ja. Det är ingen tvekan
              om det.
            </seg>
            <seg xml:id="i-608cbb30f77d69ab-0">
              Det kan inte vara den enda bedömningsgrunden när vi fördelar
              platser. Vi måste också väga in arbetsmarknadssituation och prognoser
              för framtiden. Just nu läggs många gymnasieskolor i Sverige ned.
              Det mest uppmärksammade är när friskolor gör det. Men också kommuner
              gör det. Det beror på att ungdomskullarna nu minskar drastiskt.
              Om några år kommer vi ha mängder av tomma platser svensk högskola.
            </seg>
            <seg xml:id="i-ab776c57d2107663-0">
              Jag är inte bekymrad över detta. Det är klart att varenda rektor
              säger ja. Åsa Romson kan fråga 30 till, och de kommer också att
              säga ja till att få mer pengar. Men vi måste väga in fler faktorer.
              Den viktigaste aspekten är att ungdomskullarna nu minskar drastiskt.
              Vi kommer att stå med många tomma platser inom kort.
            </seg>
          </u>
          <note type="speaker" xml:id="i-5909e130ecd0f2f7-0">
            Anf. 71 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-4">
            <seg xml:id="i-1baa818b061f4fd1-0">
              Fru talman! Jag skulle vilja börja med att hålla med Jan Björklund,
              åtminstone i en lite mindre detalj. Vems fel är det när det kastas
              sten och bränns bilar? Det är naturligtvis ytterst den enskilde
              individen som kastar en sten eller sätter fyr på en bil som är
              högst personligen ansvarig för det. Så är det givetvis på det
              planet.
            </seg>
            <seg xml:id="i-8e00a70397cf9c9b-0">
              Men det finns också ett annat plan i problematiken, ett mer övergripande
              plan, ett samhällsplan. Vi ser en situation i vårt land med ökad
              segregation och ökad splittring. Det är inte någon enskild individ
              som har ansvaret för det. Det är en lång rad enskilda individer
              som tillhör sju partier i Sveriges riksdag som har det ansvaret.
              Det är politikens fel att vårt land i dag är splittrat och segregerat.
              Det är inte någon enskild individ som har det ansvaret.
            </seg>
            <seg xml:id="i-322047fd3063ef3d-0">
              Folkpartiet har genom åren talat en hel del om integration. Det
              är inte så konstigt, eftersom man har posten som integrationsminister.
              Man har vid ett antal tillfällen gjort särskilda rapporter där
              man räknar antalet utanförskapsområden. Den senaste rapporten,
              som skulle vara ett slags bokslut över den socialdemokratiska
              regeringen, visade att Sverige år 2006 hade 156 utanförskapsområden.
              Frågan är om det har blivit bättre. Det borde kanske någon titta
              på.
            </seg>
            <seg xml:id="i-7705ab3433308b91-0">
              Det intressanta i det här sammanhanget är när Jan Björklund säger:
              Vi löser problematiken genom arbete, kunskap och integration.
              Men gör det då! Det är Jan Björklunds parti som har posten som
              integrationsminister. Om det nu är så enkelt, lös det då!
            </seg>
            <seg xml:id="i-142a79d06eb27080-0">
              Faktum är att ingenting av allt det som Folkpartiets integrationsminister
              försöker med har fungerat. Det är ingenting som har fungerat.
              Inte ens den största integrationspolitiska reformen på 25 år har
              gett något resultat över huvud taget. Problemet är inte så enkelt.
              Det ligger mycket djupare än så.
            </seg>
          </u>
          <note type="speaker" xml:id="i-47e445a77b0a8d1d-0">
            Anf. 72 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-24">
            <seg xml:id="i-3e0c7b54c62ad78c-0">
              Fru talman! Det är klart att Jimmie Åkessons lösning är enkel.
              Tar man inte in några invandrare alls, stänger Sverige och slänger
              ut dem som finns här har vi inte några integrationsproblem. Det
              förstår också jag blir följden av den lösningen. Man måste väga
              ihop några olika aspekter när man landar i slutsatser om vilken
              politik man ska föra.
            </seg>
            <seg xml:id="i-00ec8b7e02544ce6-0">
              Vi tycker att Sverige ska vara ett öppet land. Vi tycker inte
              att Sverige ska stängas igen. Människor ska kunna både komma hit
              och arbeta och försörja sig. Vi ska ta vårt beskärda ansvar och
              vara solidariska när det blir krig och kriser någon annanstans
              i världen.
            </seg>
            <seg xml:id="i-5597ccf7fe5a32d5-0">
              Den största flyktingkatastrofen precis just nu som världen har
              ögonen på är följden av det syriska inbördeskriget. Det är flera
              miljoner människor på flykt. Det är några promille som har kommit
              till Sverige. När Jimmie Åkesson och hans parti argumenterar låter
              det som att halva Syrien håller på att flytta hit. Det är några
              promille av dessa flyktingar som söker sig till Sverige. Det är
              de som Åkesson nu riktar in sig på. De ska stängas ute, och de
              ska vi inte ta emot.
            </seg>
            <seg xml:id="i-6da81804e21e4a6c-0">
              Man kan tycka så. Jag förstår att om vi inte tar emot några så
              får vi något mindre integrationsproblem. Det förstår också jag.
              Men man måste väga ihop detta.
            </seg>
            <seg xml:id="i-a5831dab8728a581-0">
              Jag tycker att Sverige ska vara ett land i den humanistiska gemenskapen
              i Europa och i världen och att vi har ett ansvar. Människor ska
              få komma hit också när de vill arbeta och försörja sig, och de
              kan bidra till svenskt välstånd. Jag delar inte den grundsyn som
              Jimmie Åkesson har.
            </seg>
            <seg xml:id="i-6b59fc6aeb688eec-0">
              Det är klart att man också får integrationsutmaningar med den
              politik som jag förespråkar. Det inser jag. Vi får jobba med dem.
              Det är inte enkelt.
            </seg>
            <seg xml:id="i-02936a9596bfc7be-0">
              Vilken väg man ska välja är enkelt. Det är kunskapsskola och
              arbetslinje. Men att genomföra detta är inte enkelt. Det är klart
              att det är jättekomplext och innebär stora utmaningar. Det är
              ingen som har påstått att det är enkelt. Men det är den vägen
              vi ska gå. Jag tror inte på att vi ska stänga Sverige.
            </seg>
          </u>
          <note type="speaker" xml:id="i-2d42cf98db37e6ec-0">
            Anf. 73 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-5">
            <seg xml:id="i-4a894eaa8eab680d-0">
              Fru talman! Jag har inte träffat särskilt många människor som
              vill att man ska stänga Sverige. Jag vet inte ens om det går att
              göra det. Det är det som är min poäng.
            </seg>
            <seg xml:id="i-383eb5571cb8f58e-0">
              Finns det inget mellanting? Måste det vara antingen helt öppet
              eller helt stängt? Kan man inte ha en ansvarsfull politik, en
              lagom politik? Vi är i vårt land ganska bra på det med lagom.
              Måste det vara det ena eller det andra? Måste det vara så extremt?
            </seg>
            <seg xml:id="i-e11d7b38f71622cf-0">
              Jag tycker inte det. Jag är helt övertygad om att det går att
              föra en ansvarsfull politik som gör att vi kan ha en invandring
              till vårt land utan att problem av den här omfattningen uppstår.
              Det går att ha invandring som vi kan ta ansvar för där vi kan
              integrera och assimilera de människor som kommer till vårt land.
              Men det har uppenbarligen inte gått hittills eftersom invandringen
              varit så stor.
            </seg>
            <seg xml:id="i-adb0bc424530b97e-0">
              Nu kommer vi avslutningsvis att få höra Jan Björklund säga: Det
              är minsann 600 000700 000 utlandsfödda som går till jobbet varje
              dag. Det är det. Men det är minst lika många som inte gör det.
              Problemet är inte de som går till jobbet. Problemet är alla de
              som aldrig någonsin kommer att få en möjlighet att göra det på
              grund av Jan Björklunds politik.
            </seg>
          </u>
          <note type="speaker" xml:id="i-a5a2ccf8a15c7f61-0">
            Anf. 74 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-25">
            <seg xml:id="i-9b8337ede65d9a78-0">
              Fru talman! Det är inte så att det kommer invandrare hit, och
              sedan går de aldrig till jobbet. Att det är 700 000 invandrare
              som går till jobbet varje dag beror på att de får jobb förr eller
              senare. Men det tar för lång tid.
            </seg>
            <seg xml:id="i-fe78df41910ef8ef-0">
              Det är det vi nu försöker korta med olika reformer av våra system.
              Det är inte invandrarnas fel. Det är de system vi gemensamt har
              byggt upp i Sverige som stänger ute invandrarna mer än släpper
              in dem på arbetsmarknaden. Vi kan göra mer.
            </seg>
            <seg xml:id="i-47f31a8ca316581c-0">
              Jag ska ta ett exempel. Jugoslavien bröt samman för snart 20
              år sedan i inbördeskrig. Det var den tidens Syrien. Det var en
              enorm flyktingvåg som kom till hela Europa och också till Sverige.
              Det kom många till Sverige. Det var över 100 000 personer. Då
              sade Jimmie Åkessons föregångare i det parti som då företrädde
              den här typen av synpunkter: Om vi tar in dessa 100 000 går Sverige
              under. Vi förlorar vår kultur. Allt går under.
            </seg>
            <seg xml:id="i-273d9104dcf570a5-0">
              I dag, 20 år senare, kan vi se hur det har gått för dessa människor.
              De som då var lite yngre, inte de som var äldre, är i dag i mitten
              av livet. De arbetar i stort sett i samma utsträckning och försörjer
              sig själva som de som är födda i Sverige. Bland dem som är barn
              och ungdomar är det till och med en högre andel som läser på högskolan
              än bland ungdomar med svensk bakgrund.
            </seg>
            <seg xml:id="i-f1c62b7e497dfbb0-0">
              Det är exempel på lyckad integration. Vi behöver korta tiden.
              Men integrationen kan lyckas.
            </seg>
          </u>
          <note type="speaker" xml:id="i-67fc6dde7020dc1d-0">
            Anf. 75 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-6">
            <seg xml:id="i-486a6900b86b65b8-0">
              Fru talman! Om jag lyssnade korrekt på det Jan Björklund sade
              han att ordet globalisering nämns 17 gånger i Vänsterpartiets
              partiprogram. Jag fick ett litet meddelande från en medarbetare
              som sade det inte stämmer. Det är fel.
            </seg>
            <seg xml:id="i-166f54bf3fb9ff28-0">
              Jan Björklund kanske har läst ett gammalt partiprogram. På något
              sätt kan det vara en förklaring till en del av Jan Björklunds
              åsikter. Det blir helt logiskt att vara för Patriotmissiler på
              Gotland, att kärnkraften är framtidens energikälla och att euron
              är en bra valuta att genomföra om man håller sig till gamla nyheter.
            </seg>
            <seg xml:id="i-52c50f83072a17ea-0">
              Globaliseringen har många sidor, både goda och besvärliga sådana.
              En har uppmärksammats de här dagarna med en stor avlyssningsskandal
              i USA. Den amerikanska säkerhetsorganisationen NSA avlyssnar vår
              korrespondens via till exempel e-post. Om det stämmer är det oerhört
              allvarligt. Rätten till privat korrespondens är en grundläggande
              rättighet som vi har.
            </seg>
            <seg xml:id="i-ccd9bc2c095d7e61-0">
              Jag tänkte höra hur vice statsministern ser på det. Tänker regeringen,
              om det här stämmer, vända sig till USA och på något sätt invända
              mot detta? Tänker regeringen på något sätt vända sig till USA
              och invända mot att man övervakar svenska medborgare, om det är
              fallet?
            </seg>
            <seg xml:id="i-d0f6a9f9fa8e8de8-0">
              Tycker man att det är värt att göra det? Har man tänkt vidta
              några åtgärder för att skydda, om det är möjligt, rätten till
              privat korrespondens?
            </seg>
          </u>
          <note type="speaker" xml:id="i-387ffad87b35246c-0">
            Anf. 76 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-26">
            <seg xml:id="i-d04538fecf8132c9-0">
              Fru talman! Europeiska unionen har tagit del av de här nyheterna
              och har reagerat på detta, och Sverige agerar genom det. Det är
              naturligtvis inte bara Sverige, utan det är hela världen som får
              sin trafik avlyssnad.
            </seg>
            <seg xml:id="i-a1180ed4024fc36c-0">
              De uppgifter som har kommit fram i medierna tycker jag är anmärkningsvärda.
              Detta får analyseras noggrannare. Och jag tror att vi måste agera
              gemensamt i Europa. Det är då det kan ge effekt, i så fall. Vi
              får bedöma detta.
            </seg>
            <seg xml:id="i-46d55328e1aee4ac-0">
              Varje land har naturligtvis rätt att genomföra signalskyddsåtgärder.
              Det har vi också. Denna riksdag har efter en lång debatt, men
              ändå i en mycket bred majoritet, antagit regler och lagar så att
              vi har rätt att ägna oss åt signalspaning för att skydda vårt
              eget land. Den rätten har naturligtvis alla länder. Men man måste
              respektera andra länder och andra människors integritet.
            </seg>
            <seg xml:id="i-3c48bce0a73d4789-0">
              Jag vet inte om jag delar den oro som Sjöstedt känner, men jag
              känner också oro inför de uppgifter som har kommit. Jag känner
              mig trygg med att Europeiska unionen nu tar tag i detta, analyserar
              det och genomför en diskussion med amerikanarna om det behövs.
            </seg>
          </u>
          <note type="speaker" xml:id="i-7136bfccc4b03c7d-0">
            Anf. 77 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-7">
            <seg xml:id="i-bbe86dc105598d16-0">
              Fru talman! Om de här uppgifterna stämmer och om man kan belägga
              dem tycker jag att det är rimligt att även vi i Sverige som nation
              säger att vi tycker att det är orimligt att man övervakar människors
              privata korrespondens.
            </seg>
            <seg xml:id="i-2c7c0c6e472b928a-0">
              Man kan se på Europarådets konvention, till exempel. Det handlar
              om en grundläggande rättighet som man har som medborgare. Jag
              beklagar att ministern är så defensiv och inte är beredd att säga
              vad han tycker som företrädare för Sveriges regering.
            </seg>
            <seg xml:id="i-f5dcdb50697546aa-0">
              Sedan fanns det en del till. Finns det någon möjlighet att skydda
              sig mot det här, ifall man inte vill ha det här intrånget i rätten
              till privat korrespondens?
            </seg>
          </u>
          <note type="speaker" xml:id="i-5c789665c62d52c5-0">
            Anf. 78 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-27">
            <seg xml:id="i-c7f22ccb52160348-0">
              Fru talman! Jag tror att jag gav svaret om hur min syn på detta
              är i mitt första inlägg.
            </seg>
            <seg xml:id="i-07a8d8293de8d6c1-0">
              Än så länge är det massmedieuppgifter. Vi får så småningom bedöma
              detta. Men Europeiska unionen har reagerat. Jag tycker att det
              är bra. Vi får se om Sverige ska göra mer. Vi har ännu inte fått
              alla fakta på bordet om detta.
            </seg>
            <seg xml:id="i-13651169eaf0532d-0">
              Man ska då väga in att varje land har rätt att skydda sig också
              med signalspaning, men de ska då följa lagar, internationella
              regler och internationella konventioner. Om amerikanarna går för
              långt, vilket medieuppgifter tyder på, tycker jag, får Europeiska
              unionen reagera på det. Jag tycker att det är en fullt rimlig
              ordning.
            </seg>
          </u>
          <note type="speaker" xml:id="i-94991c5af542a2dc-0">
            Anf. 79 Näringsminister ANNIE LÖÖF (C):
          </note>
          <u who="unknown" xml:id="i-88e3bea1f47b1e92-28">
            <seg xml:id="i-e61735b51857534d-0">
              Fru talman! Jag känner väldigt få personer som hellre lyssnar
              på ett inspelat blandband på en knastrig bandspelare än enkelt
              och lätt lyssnar på musiken i mobilen. Det är få personer som
              drömmer sig tillbaka till tiden då telefonen hade snurrskiva och
              ägdes av staten eller som spolar ett VHS-band fram och tillbaka
              i stället för att titta på dvd eller Blu-ray.
            </seg>
            <seg xml:id="i-3b52e4f2385575fc-0">
              Vår värld förändras, både i det stora perspektivet och i det
              lilla.
            </seg>
            <seg xml:id="i-88a1b6a788d958f7-0">
              Förändringar innebär för det mesta att livet blir lite lättare,
              lite enklare, att nya affärsmöjligheter uppstår, att nya behov
              ser till att det skapas fler jobb och företag och att helt nya
              marknader växer fram.
            </seg>
            <seg xml:id="i-0c299b07995a615a-0">
              Ta bara digitaliseringen som ett exempel på hur många nya affärsmöjligheter
              som har uppstått.
            </seg>
            <seg xml:id="i-b41eb4019d0eae0e-0">
              Men förändringarna innebär också att man möter nya tiders utmaningar.
              Arbetsmarknaden för de studenter som nu springer ut med glädjebeskedet
              att de slutar skolan ser helt annorlunda ut jämfört med arbetsmarknaden
              för mina föräldrar när de skulle ta sitt första jobb.
            </seg>
            <seg xml:id="i-4b0372a6726384ee-0">
              Trösklarna för första jobbet är alltför höga.
            </seg>
            <seg xml:id="i-852df7fbe5282c1c-0">
              Vår jord har blivit allt varmare, och vi ställs inför enorma
              krav på anpassning till vårt klimat. Men framför allt krävs det
              att vi ställer om till ett mer hållbart liv att leva, att vi rättar
              till det som tidigare generationer gjort fel och att vi lämnar
              över någonting bättre till våra barn.
            </seg>
            <seg xml:id="i-058cacf2119b0ca0-0">
              Förändringarna innebär att vissa delar av vårt land får svårare
              att hänga med, att urbaniseringen är osunt stark men också att
              världskartan har ritats om, att våra konkurrenter är nya, att
              våra konkurrenter är vassare än någon kunnat drömma om, att företag
              förändras och att kunskapskraven är höga.
            </seg>
            <seg xml:id="i-347ebb1a005c78df-0">
              Allt detta ställer krav på politiken. Vi behöver reformer som
              bygger framtidstro, som funkar i det lokala såväl som i globaliseringens
              och frihandelns tidevarv och som skapar klimatsmarta jobb och
              företag i hela landet.
            </seg>
            <seg xml:id="i-20b5ad888b2cca0f-0">
              Fru talman! Att döma av oppositionens reformagenda är det fortfarande
              blandband och fax som gäller i Socialdemokraternas högkvarter.
              Gamla reformer dammas av, putsas till och döps om. Bristen på
              nya initiativ är slående.
            </seg>
            <seg xml:id="i-de5a0e181b6161ee-0">
              Plusjobb har blivit välfärdsjobb. Branschprogram har blivit samverkansprogram.
              Kilometerskatt har blivit vägslitageavgift. Utmaningarna är nya,
              men politiken går på repeat.
            </seg>
            <seg xml:id="i-9c4c04fa375ff6e2-0">
              Fru talman! Politiken går på repeat. Ordet jobb är förmodligen
              det mest använda i svensk politik just nu. Att vi pratar om jobb
              är naturligtvis bra och helt nödvändigt. Problemet är bara att
              det inte finns ett samband mellan antalet gånger ordet jobb används
              i politiska debatter och hur många jobb som faktiskt skapas.
            </seg>
            <seg xml:id="i-4ab1a77d5545d605-0">
              Mer jobb får man genom reformer som ger bättre villkor till dem
              som anställer, alltså entreprenörerna, jobbskaparna och företagarna.
              Man får det inte genom sysselsättningsåtgärder, inte genom skattechocker
              och inte genom återanvändning av gamla reformer från en dammig
              byrålåda på S-kansliet.
            </seg>
            <seg xml:id="i-d22f8500ca01e5de-0">
              Vi behöver göra det ännu billigare att anställa genom sänkta
              skatter och avgifter. Vi behöver göra arbetsrätten mer rättvis
              och flexibel. Det ska inte vara en barriär för dem som letar efter
              sitt första jobb. Vi behöver minska företagens sjuklöneansvar
              och krånglet kring företagande.
            </seg>
            <seg xml:id="i-c53a05d0214ae5bc-0">
              Vi behöver kort och gott skapa jobb till alla de unga som i dag
              knackar på dörren och minska bördan på landets jobbskapare, småföretagen.
            </seg>
            <seg xml:id="i-30143899fab0ff05-0">
              Ända tills miraklet uppstår och jobb börjar trilla ned från himlen,
              vilket oppositionen verkar gå runt och tro, är det den enda fungerande
              medicinen för att bota en sjuk arbetsmarknad och se till att fler
              människor får ett jobb att gå till.
            </seg>
            <seg xml:id="i-c357c87356311dc3-0">
              Fru talman! Det är dags att välja väg. Utan företag blir det
              inga jobb. Vi måste möta nya utmaningar med nya idéer och nya
              reformer. Samma politik som har prövats, misslyckats och valts
              bort för sju år sedan kommer inte att lösa framtidens utmaningar.
            </seg>
            <seg xml:id="i-895c448375a82f6d-0">
              För mig är vägen tydlig. Vi behöver bygga ett samhälle som är
              grönt och företagsamt, där hållbarhet inte bara är ett extralager
              smink utan en grundläggande förutsättning för all verksamhet,
              där hela Sverige växer och där entreprenörerna och företagarna
              ges förutsättningar att skapa de jobb som alla skriker efter.
            </seg>
            <seg xml:id="i-5a9593879213c1d1-0">
              Det gäller inte minst de områden runt om i Sverige som är extra
              utsatta, där andelen människor som saknar jobb är alldeles för
              hög.
            </seg>
            <seg xml:id="i-28be0a6620480de2-0">
              Jag kommer aldrig att acceptera att bilar bränns och att våra
              poliser och brandmän möts med stenar. Men vi kan heller inte acceptera
              att människor upplever att de står utanför det svenska samhället
              och att de inte får jobb eller utbildning.
            </seg>
            <seg xml:id="i-150ed4d252696b8d-0">
              En del av lösningen är att sprida den statliga närvaron. Det
              är inte nödvändigt att så många av våra myndigheter ska ligga
              på de glassigaste adresserna inne i Helsingfors. Men framför allt
              handlar denna utmaning om att vända på varje sten för att skapa
              fler jobb. Det är grunden för en politik som håller ihop hela
              landet.
            </seg>
            <seg xml:id="i-18d09b22e7205cc0-0">
              Det här arbetet görs inte av sig självt. Det kommer definitivt
              inte att göras av en trött opposition vars gemensamma svar på
              varje fråga är kraftigt högre skatt.
            </seg>
            <seg xml:id="i-7b468c94a7e0cd32-0">
              Fru talman! Som sagt: Världen förändras i en snabb takt. Till
              2035 beräknas antalet sålda bilar i världen fördubblas. Energiproduktionen
              ökar med ungefär 30 procent. Det ställer enorma krav på att energin
              och drivmedlen är förnybara.
            </seg>
            <seg xml:id="i-264d87dab65aa2f5-0">
              Här kan och ska Sverige spela en viktig roll genom att ligga
              i framkant vad gäller spetsteknik och kunskap.
            </seg>
            <seg xml:id="i-358aa7de094805ca-0">
              Vi har kommit en bit på vägen. Sedan 2006 har vindenergin ökat
              med 700 procent. Andelen förnybara bränslen i transportsektorn
              har fördubblats. Elproduktionen från biobränslen har ökat med
              50 procent. Det är jag väldigt glad och stolt över, men det räcker
              inte, och därför vill Centerpartiet göra mer.
            </seg>
            <seg xml:id="i-8709a3a59066f805-0">
              Vårt mål är att Sverige inom en generation ska vara 100 procent
              förnybart, helt fritt från fossil energi. Det är en tuff men realistisk
              målsättning. Det handlar såklart om att rädda klimatet. Men det
              handlar också om att visa att det inte finns någon motsättning
              mellan en växande ekonomi och minskade utsläpp, att hårda miljökrav
              faktiskt kan skapa jobb och att det lönar sig att jobba både med
              forskning och med innovationer. Både en fältbiolog och en företagare
              kan vara miljöhjältar.
            </seg>
            <seg xml:id="i-caa05a8316201fd8-0">
              Fredrika driver ett företag som gör kosttillskott av alger. Det
              är ett bra exempel på detta. Det låter kanske basic, men genom
              en ny teknik slipper man utvinna omega-3 ur fisk som är en hårt
              ansträngd resurs. I stället kan alger bli nyttiga oljor som på
              sikt till och med kan användas som biobränsle. Här kombinerar
              man spetskunskap och entreprenörskap. Resultatet blir förhoppningsvis
              både fler jobb och fler företag men också ett mer hållbart samhälle.
            </seg>
            <seg xml:id="i-398c672ee2acb169-0">
              Fru talman! Just nu jobbar världen på i en seg uppförsbacke i
              racet mot hållbarhet. Men det beror inte på att det inte går,
              utan det beror på att vi ännu inte gör det vi borde i världen.
              Fler länder måste sätta ett pris på utsläppen. Fler länder borde
              ingå internationella avtal. Värdet av vårt naturkapital bör synas
              i statsfinanserna. Tunga transporter bör ställa om till mer förnybart.
              Vi behöver använda landsbygdens resurser och se till att det är
              vi som producerar framtidens gröna energi.
            </seg>
            <seg xml:id="i-dc07862a1c434b68-0">
              Fru talman! Sverige har under lång tid klarat sig bra när det
              blåser. Det beror på att vi har haft politiker som har vågat göra
              nödvändiga och ibland modiga reformer när kriser har knackat på
              dörren. Marknader har avreglerats, pensionssystem har gjorts om
              och finanspolitiska ramverk har skrivits. Men när vi nu står inför
              vår tids största utmaningar att unga ska få jobb, att klimatet
              förändras och att delar av Sverige inte växer upplever jag att
              modet att förändra saknas och att oppositionen vill vrida klockan
              tillbaka.
            </seg>
            <seg xml:id="i-a8e4078381691b02-0">
              De här utmaningarna förtjänar att tas på allvar. De måste mötas
              med reformer som på riktigt ser möjligheterna och skapar jobb
              och tillväxt i hela landet. De kan inte mötas med något som är
              upplockat från en dammig byrålåda på S-kansliet.
            </seg>
          </u>
          <note type="speaker" xml:id="i-7710df54e6384431-0">
            Anf. 80 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-14">
            <seg xml:id="i-bf6307b84df24c2e-0">
              Fru talman! Jag gick inte upp här för att ikläda mig rollen av
              den dammiga oppositionen. Jag måste säga att jag är lite förvånad
              över den bilden. När det gäller de områden som du pekar ut, Annie
              Lööf hållbarhet, teknikskapande, att miljösatsningar ger ekonomisk
              utveckling, att småföretag behöver stöd för att växa och ge jobb
              och att hela landet ska leva är jag mer frustrerad än någonsin
              över att regeringen levererar så få förslag. Du nämnde själv att
              du vill att sjuklöneansvaret ska minska. Ja, men när kommer då
              förslagen? Vi är för dem. Vi har uttryckt det ganska länge.
            </seg>
            <seg xml:id="i-16741ba9af26300e-0">
              När får vi höra också din statsminister prata om att miljökrav
              ger ekonomisk utveckling i stället för att bara peka på andra
              länder och säga att vi redan har gjort vårt? Jag tror att du måste
              vara lika frustrerad som jag över hans svar i en tidigare replikväxling
              här.
            </seg>
            <seg xml:id="i-4dead910583bf562-0">
              När det gäller att hela landet ska leva är det så, Annie Lööf,
              att 14 000 statliga jobb har dragits in från hela landet under
              den period som ni har suttit i regeringsställning. Det kan inte
              vara helt oväntat att vi är frustrerade över den situationen.
              Vi ser småföretagare som inte får en vettig uppkoppling så att
              de kan sköta sina deklarationer på nätet, därför att informationstekniken
              inte funkar i hela landet. Vi ser hur regeringen lägger fram förslag
              för företagspolitiken som gör företagare oroliga för att det ska
              bli ännu svårare att vara aktiv ägare i företaget och jobba i
              sitt eget företag. I stället riskerar man att bli en passiv ägare.
              Då ska man lättare kunna ta ut pengar ur bolaget till en mindre
              kostnad jämfört med om man är en aktiv ägare i ett företag med
              många sådana ägare. Ni vill göra skillnad mellan bolag enligt
              3:12-reglerna. Jag förstår frustrationen som det skapar bland
              företagare. Också företagare som är aktiva på landsbygden och
              livsmedelskedjorna är oroliga över de här reglerna.
            </seg>
            <seg xml:id="i-cf4be9849dc46413-0">
              Kom gärna med förslagen. Det är knappast en dammig opposition
              som du möter om du vågar lägga fram dem.
            </seg>
          </u>
          <note type="speaker" xml:id="i-561aba7a0f1e2d33-0">
            Anf. 81 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-29">
            <seg xml:id="i-49407dd752547dab-0">
              Fru talman! Jag är ute och träffar många företagare och medarbetare
              runt om i landet. Det som de tar upp med mig är oron över att
              efter valet 2014 få en lastbilsskatt på sina transporter. Det
              gäller såväl de som kör timmerlastbilar som mjölkbönder och Icahandlaren
              i Bjuv som jag nämnde tidigare.
            </seg>
            <seg xml:id="i-df8d982dea6a2a75-0">
              Jag möter också en stor oro hos restaurangföretagare för att
              restaurangmomsen ska fördubblas om Socialdemokraterna och resten
              av oppositionen får bestämma. Jag möter också en oro hos många
              av dem som har anställt unga människor för att arbetsgivaravgiften
              ska fördubblas, för att inte tala om den enorma oro som finns
              inom alla välfärdsföretag efter den vänstersväng som Miljöpartiet
              gjorde för några veckor sedan. Helt plötsligt ska kvinnor inte
              tillåtas gå med vinst så som män får göra på Skanska, NCC och
              andra mansdominerade företag som bygger vårdcentraler och sjukhus.
            </seg>
            <seg xml:id="i-fb0c52f0836969ae-0">
              Det är några av de saker som tas upp, för att inte tala om den
              frustration som många småföretagare har tagit upp med mig att
              de känner när det gäller månadsuppgiftslämning som Miljöpartiet
              tillsammans med övriga partier beställde i skatteutskottet före
              jul eller årliga lönekartläggningar som beställdes från en enig
              opposition för någon vecka sedan, för att bara ta några exempel.
              Detta plussar på regelkrånglet.
            </seg>
            <seg xml:id="i-33fcefb49c793d69-0">
              Vi har gjort mycket i regeringsställning. Vi har sänkt skatter
              och avgifter, till exempel arbetsgivaravgifter. Vi har minskat
              regelkrånglet. På landsbygden har vi satsat på en bredbandsmiljard
              och en miljard till enskilda vägar, för att ta några exempel.
              Men vi är inte nöjda med det. Vi vill fortsätta att stärka möjligheterna
              att driva företag och att skapa jobb till unga. Framför allt är
              vi inte för gödselskatt, flygskatt och en kraftigt höjd koldioxidskatt
              som verkligen skulle göra att landsbygden går på knäna.
            </seg>
          </u>
          <note type="speaker" xml:id="i-f210251e7e69ec7a-0">
            Anf. 82 ÅSA ROMSON (MP) replik:
          </note>
          <u who="asa_romson_f891ec" xml:id="i-81e3cd92bef4401c-15">
            <seg xml:id="i-5b7ccce5634a9cdd-0">
              Fru talman! Jag vet inte vilka företag som näringsministern träffar,
              men jag vet att hon träffar ganska många. Jag är förvånad över
              att du ger en så positiv bild av den aktiva politiken från regeringen
              när det till exempel gäller företagens regelkrångel, därför att
              vi får den motsatta bilden när vi träffar dem. Man säger att det
              inte alls har hänt så mycket som man hade förväntat sig. Det finns
              många fler stenar att vända på, och vi är definitivt beredda att
              gå vidare med detta.
            </seg>
            <seg xml:id="i-3b42f58e3ec32dc4-0">
              Vad som däremot kommer aktivt från regeringen är förslag om att
              ändra 3:12-reglerna, inte på ett sätt som enbart gör att vi så
              att säga får ett mer rättvist skatteuttag utan på ett sätt som
              särskilt slår mot de företag där man är aktiva ägare, alltså precis
              de företag som vi ofta ser stärker upp på landsbygden.
            </seg>
            <seg xml:id="i-26d1f99e0f40eb3c-0">
              Vill vi ha en regering som gynnar det passiva ägandet och risktagandet?
              Det har varit omstritt och omdebatterat, och jag tror att svenska
              folket är ganska upprört över hur det har blivit en passivisering
              i ägandet. Det ger ni aktivt stöd till medan de andra förslagen
              inte kommer.
            </seg>
          </u>
          <note type="speaker" xml:id="i-cd908a1b8024118f-0">
            Anf. 83 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-30">
            <seg xml:id="i-fc2cf07d35126277-0">
              Fru talman! Vi har gjort mycket för att stärka möjligheten att
              driva mindre företag i hela landet, för de gröna näringarna och
              för att förbättra servicen runt om i landet. Sedan Socialdemokraterna
              tillsammans med Miljöpartiet styrde Sverige för ett antal år sedan
              har vi faktiskt fördubblat stödet till kommersiell service.
            </seg>
            <seg xml:id="i-128a4087f0d3b718-0">
              Jag är den främsta tillskyndaren när det gäller att minska regelkrånglet.
              Vi jobbar nu med ett förslag om en dörr in, vilket innebär att
              småföretag ska kunna lämna in uppgifter en gång i stället för
              att lämna in samma uppgifter till ett antal olika myndigheter.
              Det är någonting som vi har tagit initiativ till och som vi hoppas
              kan genomföras. Det som är så slående är att Miljöpartiet här
              i riksdagen tillsammans med oppositionskompisarna föreslår såväl
              månadsuppgiftslämning som årliga lönekartläggningar. Jag tror
              inte att det minskar regelkrånglet för landets hårt arbetande
              småföretagare.
            </seg>
          </u>
          <note type="speaker" xml:id="i-1283f67818bb65b0-0">
            Anf. 84 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-8">
            <seg xml:id="i-34ceb100fe72a828-0">
              Fru talman! Jag uppfattar det som att något av essensen i Annie
              Lööfs anförande är att vi kan det här med företagande, oppositionen
              kan inte det här med företagande. Du får ursäkta om jag är lite
              oartig, men vilken är den sämsta affär som någonsin har gjorts
              i svenskt näringsliv? Vilken är den affär som man på ett bräde
              har slösat bort mest pengar på i en fullständigt vanvettig investering?
              Tiotals miljoner kronor som skulle ha kunnat användas till omställning
              i Sverige till förnybar energi gick i stället till fossil energi.
            </seg>
            <seg xml:id="i-4a6e43405757c309-0">
              Det är Nuonaffären, då man lät Vattenfall köpa ett bolag som
              var kraftigt övervärderat och som gör fel saker. Vem bar ansvar
              för den affären? Det gjorde din föregångare, Maud Olofsson. Det
              är nog den sämsta affär som någonsin har gjorts i svenskt näringslivs
              historia. Jag tycker att Centerpartiet skulle kunna spara lite
              på skrytet om hur väl man kan företagande.
            </seg>
            <seg xml:id="i-1c9d4a754ddee9c4-0">
              Jag skulle vilja fråga dig om en annan affär. Ni gör ganska många
              olika affärer i regeringen. År 2009 köpte Wallenbergsfärens riskkapitalbolag
              IGC tillsammans med Priveq en del av de svenska apoteken. Enligt
              uppgift var Sveriges regering nöjd med det pris man fick för den
              här privatiseringen. IGC och Priveq betalade 225 miljoner kronor
              för de här apoteken. När de såldes vidare fyra år senare fick
              ägarna in 600 miljoner kronor. På fyra år fick man alltså en avkastning
              på 2,67 gånger köpeskillingen. Ni har gett bort våra apotek. Ni
              har gett bort våra apotek till underpris, till spekulanter som
              sedan rakar hem vinsterna. Tycker du att det var bra politik?
              Var det här en bra affär?
            </seg>
          </u>
          <note type="speaker" xml:id="i-c6d7a90ce2a30244-0">
            Anf. 85 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-31">
            <seg xml:id="i-08088715cd726663-0">
              Fru talman! Om man läser Vänsterpartiets partiprogram framgår
              det tydligt att ni är emot ägande. Det är det vi ska ha med oss
              i det replikskifte vi nu har. Det är inte konstigt att man både
              vill förbjuda privata företag i välfärdssektorn och ha en offensiv
              inställning till att alla privata farmaceuter runt om i landet
              nu ska förstatligas. Staten ska köpa upp apoteken runt om i landet.
            </seg>
            <seg xml:id="i-007ddde589833a16-0">
              Citatet från Vänsterpartiets partiprogram lyder: Kapitalets makt
              måste brytas för att demokratin skall kunna fördjupas och breddas.
              De rättigheter som springer ur ägandet måste begränsas och ägandet
              i sig övergå till gemensamma former.
            </seg>
            <seg xml:id="i-de3517536ff89509-0">
              Det är alltså den politiken som Jonas Sjöstedt ska försöka hitta
              någon sorts näringspolitisk agenda i. Jag säger att den är helt
              obefintlig. Ska vi skapa jobb i det här landet handlar det om
              att ha goda förutsättningar för småföretag, industriföretag, hemtjänstföretag,
              vårdföretag, frisörer och andra för att vi ska hitta möjliga arbetsplatser
              för alla dem som står utanför.
            </seg>
            <seg xml:id="i-78c33590418722fe-0">
              Jonas Sjöstedts svar är alla gånger mer statligt ägande. Det
              är bra. Fler statliga företag är bättre än fler privata företag.
              För mig handlar omregleringen av apoteksmarknaden om att fler
              farmaceuter ska känna möjligheten att starta företag, men också
              att öka tillgängligheten till apotek runt om i landet. Här kan
              vi faktiskt konstatera att det är fler apotek. Det är också bättre
              öppettider. Jag möter många småbarnsföräldrar som är glada över
              att man nu kan köpa både Nezeril nässpray och Panodil eller Alvedon
              på närmaste Ica. Jag tror att det är bra. Vi behöver en ökad tillgänglighet.
              Det är någonting som jag står bakom.
            </seg>
          </u>
          <note type="speaker" xml:id="i-64f3c316df701e81-0">
            Anf. 86 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-9">
            <seg xml:id="i-b2d26536fceb8da1-0">
              Fru talman! Jag ställde en enkel fråga till Annie Lööf. Jag upprepar
              den: Var det här en rimlig affär? Var det inte så att ni skänkte
              bort våra pengar, våra apotek till spekulanter? Ja eller nej,
              kanske en åsikt om just den affären. Var den rimlig?
            </seg>
            <seg xml:id="i-15a7ae14373cde0c-0">
              Det finns en skillnad i utgångspunkt mellan oss till exempel
              när det gäller apoteken. Det är att vi vill ha en apotekspolitik
              som garanterar tillgången till medicin för dem som behöver det.
              Det har blivit sämre med privatiseringen. Allt fler uppger att
              de inte kan få den medicin de behöver inom rimlig tid. Personal
              kan inte ens berätta om den finns på närmaste apotek. Så blir
              det när man utformar en politik skräddarsydd för privata kapitalägare
              som tjänar pengar på våra grundläggande behov i stället för att
              utforma en politik som gör att människor ska ha tillgång till
              grundläggande service som apotek, eller som förskola, skola och
              äldreomsorg. Där är skillnaden mellan oss.
            </seg>
            <seg xml:id="i-2d1f1e00a0d0ecc7-0">
              Vi är inte motståndare till privat företagande. Vi är inte motståndare
              till marknad heller. Men samma logik som duger för att sälja mjukglass
              duger inte till att ta hand om människor i livets slutskede eller
              bedriva undervisning. Det har ni bevisat.
            </seg>
          </u>
          <note type="speaker" xml:id="i-2fe1d77e1a2f489b-0">
            Anf. 87 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-32">
            <seg xml:id="i-0697cf37e0c1a6e3-0">
              Fru talman! Jag kan hänvisa till citatet från Vänsterpartiets
              partiprogram och konstatera att med den plattformen blir det svårt
              att driva en trovärdig näringspolitisk agenda.
            </seg>
            <seg xml:id="i-3d25ee1b500d5246-0">
              Jag kan också konstatera att ingången i apoteksomregleringen
              från regeringens sida var en ökad tillgänglighet. Det var också
              möjligheten för duktiga medarbetare inom Apoteket att kunna knoppa
              av, starta egna verksamheter, men också för duktiga medarbetare
              att få flera olika arbetsgivare att välja mellan.
            </seg>
            <seg xml:id="i-b17758e3fc772e56-0">
              Det viktigaste i omregleringen handlar givetvis om ökad tillgänglighet.
              Det kommer vi att fortsätta arbeta för. För Centerpartiet var
              det viktigt att få igenom till exempel att möjligheten och tillgängligheten
              för apotek i glesbygd skulle stärkas, någonting som också regeringen
              drev på offensivt.
            </seg>
          </u>
          <note type="speaker" xml:id="i-8fce77a5469b56f1-0">
            Anf. 88 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-fcfc9e91406221b6-6">
            <seg xml:id="i-80c5d8fbaf88ac11-0">
              Fru talman! När nu mandatperiodens tredje riksmöte går mot sitt
              slut och med de senaste månadernas händelser i färskt minne jag
              tänker på vad som har skett kring många av landets städer tänkte
              jag inledningsvis rekapitulera en del av det som jag har framhållit
              i den här kammaren i de här partiledardebatterna under de gångna
              tre åren.
            </seg>
            <seg xml:id="i-01b15249d78a0ac1-0">
              Det är egentligen bara ett och ett halvt år sedan som det rapporterades
              om liknande oroligheter i Malmö, där gäng hade tagit över hela
              stadsdelar. Människor kände sig hotade. Brevbärarna fick använda
              överfallslarm för att kunna dela ut sin post.
            </seg>
            <seg xml:id="i-3aa3101ee3438e68-0">
              I den partiledardebatt som hölls i samband med det sade jag följande:
              Under flera decennier har regeringar från både vänster och höger
              bedrivit en aktiv splittringspolitik som för varje dag som går
              tar sig allt tydligare och allt skarpare uttryck. I förorter kring
              våra större städer är segregationen i dag så långt gången att
              man till och med ser den på kvartersnivån. Parallella samhällen
              växer fram. Vi ser människor som har bott i Sverige i hela eller
              större delen av sina liv men som inte är en del av det svenska
              samhället och inte heller kommer att bli det med den politik som
              förs i dag. Sverige slits isär, och den regering som styr i dag
              har tydligt deklarerat att man avser att fortsätta på den inslagna
              vägen.
            </seg>
            <seg xml:id="i-1de5ed2411777355-0">
              I den partiledardebatt som hölls här för precis ett år sedan
              var det här ämnet precis lika aktuellt. Då sade jag så här: Det
              här är vår största utmaning, det splittrade samhället. Vi kan
              ägna oss åt att diskutera skattesatser, slänga olika arbetslöshetssiffror
              i huvudet på varandra. Vi kan käbbla om det politiska spelet och
              om den parlamentariska situationen, men när vi pratar om framtidsutmaningen
              för Sverige ser man tydligt när man kokar ned det att en stor
              del av de problem vi har att hantera hänger ihop med den förda
              splittringspolitiken och den ansvarslösa invandringspolitiken.
            </seg>
            <seg xml:id="i-bc8e53ae4bb31214-0">
              Fru talman! Tyvärr tvingas jag konstatera att detta när ännu
              ett år har passerat har precis samma relevans som det hade då.
              Ingenting har hänt. Vi ser samma aningslöshet, samma naivitet,
              samma totala brist på förståelse för de här problemens natur.
              Vi ser samma verklighetsfrånvända analyser, samma förslag till
              åtgärder. Förslag som gång på gång har misslyckats återlanseras
              under nya beteckningar med nya upphovsmän. Vi ser samma vilja
              att föra en saklig diskussion. När jag till exempel lyfte fram
              förortskravallerna med statsministern under hans frågestund för
              några veckor sedan bemöttes jag med samma gamla påhopp som att
              jag bara skyller på invandrarna och att allt är invandrarnas fel,
              vilket uppenbarligen inte är sant. Jag skyller inte problemen
              på någon annan än på de individer som utför kriminella handlingar
              och på de beslutsfattare som bär ansvaret för splittringspolitiken.
            </seg>
            <seg xml:id="i-9eee861b56f74111-0">
              Samma sak var det när vi någon vecka senare hade en särskild
              debatt i det här ämnet, över huvud taget inga sakliga argument,
              bara en massa ovidkommande floskler, retoriska finter och hårda
              ansträngningar för att slippa närma sig problemets kärna.
            </seg>
            <seg xml:id="i-afdf5c7976a6acdb-0">
              Jag förstår det. Jag förstår att det inte är alldeles lätt att
              behöva ta ansvar för ett så stort misslyckande som det svenska
              integrationshaveriet, ett haveri som helt och hållet beror på
              politiska beslut. Det är förstås mycket lättare att sopa problemen
              under mattan och skjuta på budbäraren. Utan en öppen och saklig
              debatt kommer vi tyvärr aldrig att komma åt den här sortens problem.
              Det är först när vi öppet vågar erkänna de misstag som har begåtts
              som det också blir möjligt att göra någonting åt dem.
            </seg>
            <seg xml:id="i-a54e9e612f7d24d4-0">
              Fru talman! Med viss risk för att vi får höra samma ovidkommande
              floskler och beskyllningar ännu en gång: De problem vi ser i förorterna
              till våra storstäder har sin grund i en aktiv, medveten splittringspolitik
              med segregerande massinvandring som huvudingrediens. Den första
              och viktigaste åtgärden är därför en mer ansvarsfull invandringspolitik.
              Annars spelar det ingen roll vilka svulstiga integrationspolitiska
              reformer man genomför, hur mycket ytterligare pengar man öser
              över förorterna eller hur många myndigheter man flyttar till Rinkeby.
              Det spelar ingen roll sådant förblir verkningslöst så länge problemen
              hela tiden fylls på år för år.
            </seg>
            <seg xml:id="i-921f75536c6eafc2-0">
              Och nej, det här betyder inte att jag skyller alla problem på
              invandrarna, eller att jag skyller alla problem på dem som bor
              i de utsatta områdena. De som ägnar sig åt grov brottslighet är
              självklart en minoritet, och de ska under alla omständigheter
              hållas ansvariga för sina personliga handlingar. Ansvaret för
              att det har blivit som det har blivit, ansvaret för att situationen
              ser ut som den gör, har övriga sju partier i denna församling.
              De har ett kollektivt ansvar för sin misslyckade politik.
            </seg>
            <seg xml:id="i-bdf7350964ba877f-0">
              Fru talman! När debatten om förortskravallerna rasade som värst
              för ett par veckor sedan var det många som ställde sig frågan
              varför detta inte sker på andra platser där arbetslösheten och
              den sociala utsattheten är på samma nivå eller ibland till och
              med värre. Jag har själv lyft fram exemplet Helsingfors, där den
              ekonomiska ojämlikheten är större än den är till exempel här i
              Helsingfors. Där ser vi dock inga kravaller av det här slaget.
              Varför inte det? Där borde det ju rimligen brännas ännu fler bilar
              och kastas ännu fler stenar om den här allmänt vedertagna klassanalysen
              vore den enda, enkla förklaringen.
            </seg>
            <seg xml:id="i-15f890dad5ccb7d6-0">
              Vi har vår egen svenska landsbygd där inte minst många bruksorter
              har drabbats hårt av de strukturella förändringar vi har sett
              på arbetsmarknaden under de senaste decennierna och där i synnerhet
              ungdomsarbetslösheten många gånger är skyhög. Där ser vi inte
              heller den här typen av kravaller. Varför gör vi inte det, om
              det nu är så att man börjar elda upp sina egna bostadsområden
              bara för att man är socialt och ekonomiskt utsatt?
            </seg>
            <seg xml:id="i-9c35c609104cd49b-0">
              Det ropas på mer resurser och mer insatser i förorterna, men
              faktum är att det redan satsas enorma summor på både fysisk och
              social upprustning i dessa områden. Tilldelningen av resurser
              till skolan, som har tagits upp som en annan avgörande faktor
              i denna debatt, är redan större i de här områdena än i genomsnitt.
              Lärartätheten är högre. Det finns ingen anledning att skylla på
              brist på meningsfull fritidssysselsättning, för även där har det
              redan satsats massor. Det är inte resursbrist som är problemet,
              och lösningen är inte mer resurser.
            </seg>
            <seg xml:id="i-89a3d4a411dc1b4b-0">
              Vi måste komma åt den här problematiken på djupet, komma åt de
              faktorer som gör att vårt land slits isär av segregation och utanförskap
              och komma åt det faktum att det skapas parallella samhällen att
              det svenska majoritetssamhället, så som de flesta av oss här känner
              det, inte längre är en självklar tillvaro för alla i vårt land.
              Det är själva orsaken till att man väljer att kasta sten på dem
              man uppfattar som företrädare för det svenska majoritetssamhället:
              polis, brandkår, sjukvårdspersonal och så vidare.
            </seg>
            <seg xml:id="i-db887d3b45a62443-0">
              Fru talman! Jag är tyvärr övertygad om att vi alldeles för snart
              kommer att få anledning att återkomma till detta problem. Det
              är inget isolerat fenomen. Det är inget nytt fenomen. Det är heller
              ingenting som försvinner bara för att debatten avtar eller för
              att de svarta rubrikerna bleknar. Detta pågår, i större eller
              mindre omfattning, hela tiden. Detta är, fru talman, tyvärr det
              nya Sverige.
            </seg>
            <seg xml:id="i-a38e65e1ddfe596b-0">
              Arbetslösheten, inte minst bland ungdomar, är inte bara ett förortsproblem
              utan också till stora delar ett landsbygdsproblem. Vill man som
              ung på den svenska landsbygden i dag ha ett jobb får man inte
              sällan rådet att flytta till en större stad. Jag menar att det
              inte är rimligt. Det är ett enormt resursslöseri. Det finns en
              otrolig potential för jobbskapande och tillväxt på den svenska
              landsbygden.
            </seg>
            <seg xml:id="i-551421f18be73831-0">
              Det är inte i första hand subventioner, utlokalisering av statliga
              myndigheter eller mer bidrag till dessa områden som är lösningen.
              Vi löser det inte heller genom att skynda på avfolkningen eller
              genom att skynda på försämringen av välfärd och service, utan
              vi löser det genom att satsa utifrån landsbygdens egna förutsättningar.
              Vi satsar utifrån de förutsättningar som finns i form av mineraltillgångar,
              sjöar och kuststräckor, stora jordbruks- och skogsarealer och
              så vidare. Så kan vi lyfta svensk landsbygd.
            </seg>
            <seg xml:id="i-e5b774a2a6d178e1-0">
              Jag menar, fru talman, att det hade varit klädsamt om de som
              nu, i efterdyningarna av kravallerna i våra städers förorter,
              ropar på ännu mer resurser också kunde skänka människorna i andra,
              minst lika utsatta områden i vårt land en liten tanke.
            </seg>
          </u>
          <note type="speaker" xml:id="i-747a74955e64bb51-0">
            Anf. 89 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-33">
            <seg xml:id="i-d2f7ec54603aa496-0">
              Fru talman! Jimmie Åkesson är en man som utövar dubbel bokföring
              i synen på ansvar. Den ena gäller hans eget parti.
            </seg>
            <seg xml:id="i-961cc8738a862423-0">
              Flera ledande riksdagsledamöter, ledande företrädare för Sverigedemokraterna,
              har under åren i riksdagen uttalat sig rasistiskt, uppträtt på
              stan med tillhyggen och hotat människor med annan etnisk bakgrund.
              Vid varje tillfälle har Jimmie Åkesson meddelat att detta är enskilda
              exempel på avvikelser, individuella snedsteg som inte har någon
              koppling till något kollektivt. Vi andra ska tydligen tro att
              i ett parti med rasistiska rötter finns inga rasister ett invandrarfientligt
              parti utan invandrarfientliga personer, ungefär som att det är
              en AIK-match utan AIK:are i publiken. Det är vad Jimmie Åkesson
              vill få oss att tro.
            </seg>
            <seg xml:id="i-882111df768023b8-0">
              Han har en annan uppfattning när det gäller det kollektiva skuldbeläggandet
              i synen på invandring och vilka som kommer till Sverige.
            </seg>
            <seg xml:id="i-93cff5cf9292b988-0">
              Jimmie Åkesson citerade sig själv i sitt inledningsanförande
              och höll sedan med sig själv. Redan i oktober 2009 beskrev Jimmie
              Åkesson hur problemet ser ut. Vårt största utländska hot, meddelade
              Jimmie Åkesson, är muslimerna som kommer till Sverige. Han hävdade
              att massinvandringen från muslimska länder tillsammans med de
              relativt höga födelsetalen inom den muslimska befolkningsgruppen
              talar för att denna utveckling kommer att fortsätta om inte en
              politisk kursändring sker.
            </seg>
            <seg xml:id="i-62d9b33d85da0c8a-0">
              Nu talar vi inte om det egna partiet. Nu gäller det att kollektivt
              skuldbelägga människor för vilken religion de tillhör, och det
              är deras grupptillhörighet i sig själv som blir problemet. Så
              talar en man med dubbla agendor. Han ser inte lössen i den egna
              fanan, och han pekar gärna finger kollektivt åt andra människor.
            </seg>
            <seg xml:id="i-7a98fe03f3d5fbec-0">
              Sedan påstår du att detta sliter isär Sverige. Det är alldeles
              uppenbart att du och ditt parti inte har svaren för framtiden
              för Sverige.
            </seg>
          </u>
          <note type="speaker" xml:id="i-1e59f3dc5afc5f43-0">
            Anf. 90 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-7">
            <seg xml:id="i-e4aa3c297b0bfab9-0">
              Fru talman! Jag skuldbelade kollektivt de övriga sju partierna
              i den här församlingen i mitt anförande alldeles nyligen. Jag
              har inga problem med det. Det är min bestämda uppfattning att
              övriga sju partier i församlingen kollektivt har ett ansvar, inte
              ett litet ansvar utan det fulla ansvaret, för att situationen
              ser ut som den gör i vårt land i dag.
            </seg>
            <seg xml:id="i-f052ba532457add6-0">
              Sedan kan man naturligtvis, precis som vanligt, raljera över
              hur vi beskriver problemen. Man kan raljera över att vi faktiskt
              vågar säga sådant som har varit och fortfarande till vissa delar
              är tabu i svensk debatt. Det finns faktiskt problem med den politik
              som har förts. Man spelar inte med i spelet utan låtsas att de
              problem som finns i förorterna runt storstäderna har uppstått
              ur tomma intet. Oj! Blev det sådana problem? Oj då! Man vet inte
              hur de problemen kom till.
            </seg>
            <seg xml:id="i-84de401f98e31b82-0">
              Jag vill inte spela med i det spelet. Jag säger vad jag tror
              är orsaken, nämligen att ni och övriga partier i församlingen
              har fört en oansvarig politik, en politik som har skapat segregation,
              en politik som har skapat utanförskap. Jag har inga problem med
              att säga det. Jag har inga problem med att skuldbelägga er för
              att ni har gjort det.
            </seg>
            <seg xml:id="i-696977ec210c22ac-0">
              Sedan är det givetvis så det har jag heller inga problem med
              att tillstå att det finns människor som har flyttat till vårt
              land som tillför det svenska samhället väldigt mycket, som arbetar
              och gör rätt för sig, som bidrar inom kulturliv och som bidrar
              på en massa olika sätt. De finns. Men det är inte det problemet
              vi diskuterar. Det problem vi diskuterar är den segregation som
              har uppstått i förorter kring våra städer, och det är ett problem
              som inte bara finns i våra stora städer utan sprider sig över
              hela landet i dag.
            </seg>
            <seg xml:id="i-70abf9619a144c47-0">
              Det är ett oerhört stort problem. Det är klart att man kan förneka
              det och raljera över dem som väljer att peka på problemen. Men
              jag gör inte det, för jag tycker inte att det är särskilt seriöst.
            </seg>
          </u>
          <note type="speaker" xml:id="i-e983c6c538c87c40-0">
            Anf. 91 Statsminister FREDRIK REINFELDT (M) replik:
          </note>
          <u who="unknown" xml:id="i-88e3bea1f47b1e92-34">
            <seg xml:id="i-e0bac84ecdfb10de-0">
              Fru talman! Så här låter det alltid. Den som inte tycker som
              Jimmie Åkesson är inte seriös, talar i floskler, förstår inte
              samhällsproblemen.
            </seg>
            <seg xml:id="i-b987828c4703f0d3-0">
              Får jag bara påpeka att det inte alls är så att Sverigedemokraternas
              idé är att skuldbelägga sju andra riksdagspartier. Ingenting vore
              ju enklare än att föra debatten på det sättet. Det återkommande
              är just detta att det som skiljer, det som sliter isär och det
              som splittrar det vi sju partier är ansvariga för är att det har
              kommit in så många människor som är annorlunda.
            </seg>
            <seg xml:id="i-7487381ace7d9aec-0">
              I Husbydebatten säger Jimmie Åkesson så här: Det som krävs är
              att den omfattande invandringen, som späder på det redan befintliga
              utanförskapet i dessa områden, måste kraftigt begränsas. Det är
              så enkelt.
            </seg>
            <seg xml:id="i-66e04861a0d276f2-0">
              Det är alltså människorna, individer, som är problemet, inte
              sju riksdagspartier. I artikeln från 2009 utpekas de som muslimer,
              människor som har kommit från andra länder. Det är ett skuldbeläggande
              av människor bara baserat på hudfärg och tillhörighet som är helt
              avvikande från vad andra tycker.
            </seg>
            <seg xml:id="i-c5305fcd3cd8c3eb-0">
              Alla konsekvenser av att föra den typen av resonemang landar
              i ett mycket obehagligt samhälle, Jimmie Åkesson.
            </seg>
          </u>
          <note type="speaker" xml:id="i-78afe0dcd19b69b7-0">
            Anf. 92 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-8">
            <seg xml:id="i-84bec716100c749f-0">
              Fru talman! Självklart kan det finnas olika uppfattningar om
              vad som är ett obehagligt samhälle. Jag tycker att det är ganska
              obehagligt när människor kastar sten på polis och brandkår, bränner
              bilar, skolor eller andra byggnader av olika slag. Det tycker
              jag är ett ganska obehagligt samhälle.
            </seg>
            <seg xml:id="i-aec8296e9104f673-0">
              Det är ju det samhället som Fredrik Reinfeldt och andra har skapat,
              ja, genom att invandringen har varit så stor, så stor att vi inte
              har kunnat hantera alla de mängder människor som har kommit. De
              har tvingats leva i ett permanent utanförskap, inte sällan kring
              våra städer i olika förorter där dessa problem uppstår.
            </seg>
            <seg xml:id="i-6497a8e4f69abbf9-0">
              Jag är medveten om att Fredrik Reinfeldt inte har någon mer replik,
              men frågan är ändå retorisk: Menar Fredrik Reinfeldt verkligen
              på allvar att invandringens omfattning inte har någon som helst
              betydelse för att segregationen och integrationsproblemen ser
              ut som de gör?
            </seg>
            <seg xml:id="i-63b6566bb68a4a18-0">
              Jag är ledsen, men jag kan inte förstå det. Jag kan inte förstå
              vilken verklighet man i så fall lever i. Jag förstår inte det.
            </seg>
          </u>
          <note type="speaker" xml:id="i-7464341a9cf0a8dc-0">
            Anf. 93 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-35">
            <seg xml:id="i-8b90a26decb8ff04-0">
              Fru talman! I dag har Sverigedemokraterna putsat på fasaden och
              visat sitt riktiga ansikte. Det var Sverigedemokraternas obehagliga
              kollektiva människosyn som Jimmie Åkesson målade upp i sitt huvudanförande.
            </seg>
            <seg xml:id="i-a9910208d016351d-0">
              Jimmie Åkesson talar ofta och gärna om de problem som invandringen
              för med sig. Därför har jag flera gånger ställt frågan till Jimmie
              Åkesson vad han har för lösningar för att lösa just de problem
              som han alltid tar upp. Det är onekligen anmärkningsvärt att den
              som ser så många problem har så otroligt få lösningar. Man säger
              nej till instegsjobb, nej till etableringslotsar, nej till nystartszoner,
              nej till satsningar mot diskriminering. Listan kan göras väldigt
              lång.
            </seg>
            <seg xml:id="i-32e22fec58edd116-0">
              I den senaste debatten i Agenda lyckades dock Jimmie Åkesson
              hitta en sak som Sverigedemokraterna inte är emot: samhällsorientering.
              Frågan som har gnagt i mitt huvud sedan dess är: Anser Jimmie
              Åkesson att mer samhällsorientering är den enda lösningen för
              att utlandsfödda ska få jobb och inkomst, klara skolan, hitta
              bostad och komma till sin rätt? Är det bättre kunskap om midsommarfirande
              och hur man gör köttbullar som ska få slut på bilbränder och skapa
              jobb till alla dem som Jimmie Åkesson själv talar om? I replikskiftet
              med Jan Björklund sade han: Problemet är alla de invandrare i
              Sverige som inte går till jobbet.
            </seg>
            <seg xml:id="i-f7b8a8e27e67f73c-0">
              Är det mer samhällsorientering som är den enda lösningen för
              fler jobb till dem som i dag saknar det?
            </seg>
          </u>
          <note type="speaker" xml:id="i-9a3a5acf5ba8ae6f-0">
            Anf. 94 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-9">
            <seg xml:id="i-a171a7e762265d7b-0">
              Fru talman! Jag tror i och för sig att samhället hade blivit
              lite trevligare om man valt att kasta köttbullar i stället för
              sten. Men dit är det kanske en bit kvar.
            </seg>
            <seg xml:id="i-7e46141bef8cda5c-0">
              Som jag sade tidigare är det klart att man kan raljera över det
              här. Man kan alltid göra det när man inte vill ta en debatt i
              sak. Det är det som är den stora faran med hela denna debatt,
              och har så varit. Nu har jag varit engagerad i dessa frågor i
              snart 20 år, och det har sett likadant ut hela tiden. De som är
              ansvariga för de problem som har skapats vill över huvud taget
              inte diskutera frågan i sak. Det är det kanske största problemet.
              För varje dag som går som vi inte kan föra en öppen och seriös
              debatt om dessa frågor utan i stället kastar runt en massa olika
              beskyllningar kommer problemen bara att förvärras. Så är det.
            </seg>
            <seg xml:id="i-386c0e02bf09e1bb-0">
              Jag kan givetvis fråga Annie Lööf om hon tror att olika typer
              av diskriminerande åtgärder är den bästa och enda lösningen på
              integrationsproblemen. Den frågan kan jag givetvis ställa. Det
              är ju det enda regeringen gör.
            </seg>
            <seg xml:id="i-9b6951bf2c360569-0">
              Det enda regeringen gör för att lösa de problem som man själv
              har skapat genom en för stor invandring är till exempel instegsjobben.
              Det är till exempel nystartszonerna nu som handlar om att flytta
              jobb till problemförorterna, av något slags rättviseskäl. Jag
              tycker inte att det är rättvist. Jag tycker att det är en diskriminerande
              åtgärd. Det är också åtgärder som i andra delar av världen har
              visat sig inte fungera särskilt väl.
            </seg>
            <seg xml:id="i-93ff6b2e31a4a76a-0">
              Då kan man givetvis fråga sig: Är man nöjd med den integrationspolitik
              som man har bedrivit? Nu har vi haft en borgerlig integrationsminister
              i snart sju års tid, och det har bara blivit värre. Arbetslösheten
              bland utlandsfödda fortsätter att öka. Långtidsarbetslösheten
              bland utlandsfödda fortsätter också att öka. Arbetslösheten bland
              utomeuropeiska invandrare är särskilt hög.
            </seg>
            <seg xml:id="i-6ed83d4e79da4776-0">
              Är man verkligen nöjd med det? Ska man stå här och slå sig för
              bröstet för de åtgärder man har vidtagit? Jag tycker att det är
              lite förmätet, för ni har inte lyckats med någonting över huvud
              taget.
            </seg>
          </u>
          <note type="speaker" xml:id="i-ac9fa06ef6a20a88-0">
            Anf. 95 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-36">
            <seg xml:id="i-00c4575ab1f57074-0">
              Fru talman! Nu fick Jimmie Åkesson två ytterligare minuter på
              sig att beskriva vilka lösningar han har för att fler invandrare
              ska få ett jobb och en lön att kunna leva på. Inte en enda åtgärd
              kom upp utöver den där samhällsorienteringen som togs upp i Agenda
              . En enda verkningslös åtgärd har Jimmie Åkesson på sin att-göra-lista
              för att lösa det som han själv tycker är den största utmaningen.
            </seg>
            <seg xml:id="i-a6088812716bd759-0">
              Jag är helt övertygad om att sänkta kostnader för att anställa
              leder till fler jobb. Jag är helt övertygad om att sänkta trösklar
              leder till fler jobb. Därför kommer vi att fortsätta att driva
              på för fler jobb till dem som står utanför arbetsmarknaden.
            </seg>
            <seg xml:id="i-ea2312ba9161b33c-0">
              Min fråga till Jimmie Åkesson är återigen: Vad innehåller din
              samhällsorientering för mirakelmedel som ska lösa de integrationsproblem
              som du ofta lyfter fram?
            </seg>
          </u>
          <note type="speaker" xml:id="i-5d9c2466366eee79-0">
            Anf. 96 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-10">
            <seg xml:id="i-1c47d848218bdc5b-0">
              Fru talman! Jag tillhör också dem som tror att man bäst bekämpar
              arbetslöshet genom att bekämpa arbetslöshet, inte genom diskriminerande
              åtgärder som denna regering har vidtagit. Jag tror också på att
              sänka trösklarna. Jag tror också på att göra det billigare, enklare
              och mindre riskfyllt att anställa människor. Det är sådant som
              vi föreslår hela tiden, och det vet Annie Lööf mycket väl.
            </seg>
            <seg xml:id="i-780acbbbf839d116-0">
              Däremot tror jag inte på att hitta specifika, enskilda åtgärder
              för just den här lilla problembilden. Jag tror inte att det är
              så det fungerar. Jag tror att arbetslöshet bekämpas bäst generellt
              genom att vi dels skapar möjligheter och förutsättningar för arbete
              i den urbana miljön, dels, som jag tog upp i mitt anförande, gör
              stora, viktiga satsningar på svensk landsbygd för att möjliggöra
              för människor som finns där att också få riktiga jobb.
            </seg>
            <seg xml:id="i-fa0094af056b9656-0">
              Det är inte bara problem i förorterna, även om problemen är väldigt
              stora och det är där man väljer att kasta sten. Vi har också stora
              problem runt om i andra delar av landet, inte minst i bruksorter,
              där man har drabbats hårt av strukturella förändringar. Där måste
              vi också vidta åtgärder, och då hjälper inte instegsjobb eller
              nystartszoner, tyvärr.
            </seg>
          </u>
          <note type="speaker" xml:id="i-d3794fef254a8440-0">
            Anf. 97 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-10">
            <seg xml:id="i-c9fcbd2aa973583c-0">
              Fru talman! Andelen kvinnor i Sverigedemokraternas riksdagsgrupp
              är lägre än andelen kvinnor i Iraks parlament. Är du nöjd med
              det, Jimmie Åkesson?
            </seg>
          </u>
          <note type="speaker" xml:id="i-651e81eb5a12be98-0">
            Anf. 98 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-11">
            <seg xml:id="i-87afdbf2f7db3ab6-0">
              Fru talman! Nej.
            </seg>
          </u>
          <note type="speaker" xml:id="i-03b7d55d454d2f06-0">
            Anf. 99 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-11">
            <seg xml:id="i-20710aa17024759e-0">
              Fru talman! Då undrar jag om Jimmie Åkesson har tänkt göra något
              åt detta. Har ni över huvud taget någon jämställdhetspolitik?
            </seg>
            <seg xml:id="i-a7be66c5fa8dff6c-0">
              Vi har en jämställdhetspolitik för att kvinnor ska få lika mycket
              betalt som män, för att man ska dela lika på hemarbetet, för att
              man ska ha lika politiskt och ekonomiskt inflytande. Mycket av
              vår politik går ut på detta.
            </seg>
            <seg xml:id="i-bc6968080e8a8d0f-0">
              Men ni har ingen jämställdhetspolitik alls och verkar inte se
              det som ett problem eller vilja göra något åt det. Ni har heller
              ingen klimatpolitik, och ni har egentligen inte heller någon politik
              för att få fler människor i arbete.
            </seg>
            <seg xml:id="i-e3e7c9149e1c175e-0">
              Min poäng är att ni är ett enkelspårigt parti. Hela er politik
              kokar ned till att det är invandrarnas fel. Många andra stora
              och avgörande samhällsproblem är helt ointressanta för er. Jämställdhet
              och klimat är något att skratta åt för Jimmie Åkesson. Ett intresse
              för att lösa grundläggande samhällsproblem finns inte.
            </seg>
          </u>
          <note type="speaker" xml:id="i-b6d3bff6a196b8a6-0">
            Anf. 100 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-12">
            <seg xml:id="i-2344deec6e7778ff-0">
              Fru talman! Detta är ett av de märkligaste replikskiften jag
              upplevt. Jonas Sjöstedt ställde en jättekort fråga och jag svarade
              jättekort, men sedan börjar han ställa nya frågor.
            </seg>
            <seg xml:id="i-472a5ffcae39fcbf-0">
              Jonas Sjöstedt behöver inte bekymra sig om sammansättningen av
              vår riksdagsgrupp. Den hanterar vi alldeles utmärkt på egen hand.
            </seg>
            <seg xml:id="i-b384a66742f63b0b-0">
              Att Jonas Sjöstedt skulle bedriva en politik som gör att fler
              kvinnor söker sig till mitt parti tror jag inte ett dugg på, tvärtom.
              Den typ av vänsterextremt parti som Jonas Sjöstedt företräder
              är familjens största fiende. Tyvärr är det så. Ni vill styra människors
              liv i minsta detalj. Ni vill till exempel kvotera ännu hårdare
              i föräldraförsäkringen, vilket jag tycker vore en mycket dålig
              reform om den genomfördes.
            </seg>
            <seg xml:id="i-446971c37b12efd3-0">
              Jag ser över huvud taget inte kopplingen mellan dessa olika delar.
            </seg>
            <seg xml:id="i-6cc1c3d961948471-0">
              Fru talman! Vi får säkert anledning att återkomma till detta
              mycket märkliga replikskifte vid ett senare tillfälle.
            </seg>
          </u>
          <note type="speaker" xml:id="i-0a1826af11527415-0">
            Anf. 101 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-4">
            <seg xml:id="i-b5dabef87ac2a547-0">
              Fru talman! Jag antecknade några av de ord som Jimmie Åkesson
              använde i sitt anförande om politiken som förs. Ett var aningslöshet,
              ett annat var naivitet, ett tredje var verklighetsfrånvänt och
              ett fjärde var floskler. Sedan hävdade Jimmie Åkesson att det
              finns en ovilja från övriga partier att föra en saklig diskussion.
            </seg>
            <seg xml:id="i-f49379719142593d-0">
              Detta hänger inte riktigt ihop. Min uppfattning är att Jimmie
              Åkesson inte riktigt ser problemen som de är och saknar politik
              för att ta itu med problemen.
            </seg>
            <seg xml:id="i-31f640581582fa21-0">
              Låt oss ta situationen i Husby. Där bor kanske 12 000 personer.
              11 950 av dem stack inte bilar i brand eller var ute och ställde
              till det för andra, utan det var enskilda personer, med svensk
              eller utländsk bakgrund, som gjorde dumheter. Då ska man ta itu
              med dessa enskilda personer.
            </seg>
            <seg xml:id="i-65c9348b8bf1cead-0">
              Jimmie Åkessons lösning är inte att ta itu med de enskilda, utan
              han har en betydligt större lösning som handlar om att vi ska
              förändra hela grunden för den politik som har varit ganska framgångsrik.
              För det första har det gett människor som har flytt undan krig
              och förföljelser någonstans att bo. För det andra berikar det
              vårt land. En fjärdedel av våra läkare, tandläkare och sköterskor
              har en utländsk bakgrund och är en del av det som bär upp den
              svenska hälso- och sjukvården.
            </seg>
            <seg xml:id="i-f9b1660302d427f2-0">
              Jag tycker att vi ska ta itu med de verkliga problemen. Vi ska
              se enskilda personer som de är, oavsett allt. Det måste vara utgångspunkten.
            </seg>
          </u>
          <note type="speaker" xml:id="i-82625bccfa6da810-0">
            Anf. 102 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-13">
            <seg xml:id="i-890966ddcc0ef839-0">
              Fru talman! Ja, det ska givetvis vara utgångspunkten. Vi måste
              dock förstå att samhället utvecklas och att vi politiker styr
              hur samhället utvecklas. Givetvis är den enskilda individen ansvarig
              för det den gör. Den enskilda individen är dock inte ansvarig
              för de beslut Göran Hägglund och hans kolleger i regeringen fattar
              som skapar förutsättningar och ett segregerat och splittrat samhälle.
            </seg>
            <seg xml:id="i-762814453170bb95-0">
              Göran Hägglund roade sig med att sammanställa några ord som jag
              använde i mitt anförande. Jag reagerade på ett ord som Göran Hägglund
              använde när han i något av replikskiftena diskuterade kravallerna.
              Han sade fasoner. Det lät som en gammal pilsnerfilm. Jag skulle
              över huvud taget inte använda mig av detta ord för att beskriva
              det som hände. I repliken på mig använde Göran Hägglund dessutom
              ordet dumheter.
            </seg>
            <seg xml:id="i-539334aee116a4b0-0">
              Ser man inte detta som något allvarligare än fasoner och dumheter
              har man verkligen inte förstått digniteten av denna problematik.
              Då har man verkligen inte förstått vad det handlar om.
            </seg>
            <seg xml:id="i-1ed5d5b5b2855c89-0">
              Givetvis kan man beskylla mig för att inte se verkligheten som
              den är, men ärligt talat, Göran Hägglund, fasoner och dumheter?
            </seg>
            <seg xml:id="i-bbd3eba3032279f3-0">
              Detta är kanske det yttersta tecknet på hur splittrat och segregerat
              vårt samhälle är i dag. Man kastar sten och brandbomber efter
              polisen, man kastar sten efter sjukvårdspersonal och man kastar
              sten efter brandkåren. Man bränner bilar, skolor, polisstationer
              och så vidare.
            </seg>
            <seg xml:id="i-f54b450e14f12d4e-0">
              Jag menar att det är lite väl tunt att kalla det för dumheter
              och fasoner.
            </seg>
          </u>
          <note type="speaker" xml:id="i-bce38bcaefc02266-0">
            Anf. 103 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-5">
            <seg xml:id="i-f23cd2fe5c9e5001-0">
              Fru talman! Det som är ett kriminellt beteende ska bemötas på
              tuffast möjliga sätt. Så är det. Vi kan använda olika ord, men
              det som är rena dumheter och kriminellt beteende ska det tas itu
              med.
            </seg>
            <seg xml:id="i-9b1e3e3c82391fbe-0">
              Jimmie Åkesson för bort diskussionen från vad det egentligen
              handlar om. När enskilda personer gör dumheter eller rent kriminella
              saker är det de enskilda personerna som ska stå till svars för
              det. Som människor har Jimmie Åkesson och jag ett moraliskt ansvar.
              Vi kan välja att göra det som är rätt eller det som är fel. Väljer
              man fel får man ta konsekvenserna av det.
            </seg>
            <seg xml:id="i-9f6c30bae2204751-0">
              I Jimmie Åkessons värld räcker det dock inte att enskilda personer
              ställs till svars för sina ageranden, utan där är det hela folkgrupper.
              Det är lösningen på frågor av denna karaktär.
            </seg>
            <seg xml:id="i-0d431ad3a2b81cdf-0">
              Jimmie Åkesson använder uttryck som splittringspolitik, men min
              uppfattning är att det är Jimmie Åkessons politik som leder till
              en splittring som är eländig och olycklig av alla möjliga skäl.
            </seg>
          </u>
          <note type="speaker" xml:id="i-b0d38f57661a8479-0">
            Anf. 104 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-14">
            <seg xml:id="i-f7d48dd406ea1bb4-0">
              Fru talman! Jag är inte säker på att gruppen politiker kan definieras
              som folkgrupp, och det är politiker jag håller ansvariga för den
              situation som har uppstått, inga folkgrupper i traditionell mening,
              i alla fall.
            </seg>
            <seg xml:id="i-7c611acfbc41fb39-0">
              Ja, givetvis ska enskilda stå till svars för sina handlingar.
              Jag har inte sagt något annat. Jag tror att jag har sagt vid fyra
              fem tillfällen i dag att så måste det vara.
            </seg>
            <seg xml:id="i-3785b50109939f07-0">
              Jag tar mig dock friheten att skylla samhällsutvecklingen på
              de politiska beslut som bland andra Göran Hägglund och hans kolleger
              i regeringen men också tidigare regeringar från vänster till höger
              har ett stort ansvar för. Det är en splittringspolitik som har
              förts i vårt land under flera decennier och som nu har fått så
              allvarliga konsekvenser att brandkår och polis inte vågar sig
              in i vissa delar av vårt land eftersom de riskerar att utsättas
              för våldsamheter i form av kastning av sten och brandbomber och
              liknande.
            </seg>
            <seg xml:id="i-a0bd1b448c4bbe98-0">
              Då måste väl till och med Göran Hägglund förstå att utvecklingen
              någonstans har passerat inte en, inte två utan en lång rad gränser
              för vad som kan anses vara acceptabelt. Detta måste bero på något,
              och jag menar att det beror på en felaktig politik.
            </seg>
          </u>
          <note type="speaker" xml:id="i-16e6ca818be625a6-0">
            Anf. 105 JONAS SJÖSTEDT (V):
          </note>
          <u who="jonas_sjostedt_d8098c" xml:id="i-89cc519708641bbc-12">
            <seg xml:id="i-1a1e679ffd3b837f-0">
              Fru talman, kolleger och åhörare! Som flera andra har nämnt är
              det skolavslutningstider. Tiotusentals elever avslutar sitt skolår.
              Det är en tid av förhoppningar och framtidsdrömmar för många.
            </seg>
            <seg xml:id="i-fe99455f146a4b93-0">
              Några har dock fått en lite tuffare skolavslutning än vad de
              hade hoppats på och tänkt sig. Jag tänker på de 15 000 studerande
              vid JB-koncernens skolor. En del hade turen att hinna gå ut innan
              skolan lades ned. Andra står mitt i sin utbildning, och en del
              vet inte ens vart de ska ta vägen till hösten.
            </seg>
            <seg xml:id="i-884bbba9a2889224-0">
              Koncernens skolor säljs vidare till andra ägare eller läggs ned.
              Ägare till JB-koncernen är föga förvånande ett riskkapitalbolag,
              ett danskt sådant som heter Axcel. De går inte lottlösa ur affären,
              även om de gick i konkurs i går. Under årens lopp har de plockat
              ut rejäla vinster. Det handlar om hundratals miljoner kronor av
              våra skattepengar som skulle ha gått till eleverna i dessa skolor.
            </seg>
            <seg xml:id="i-b98c461bccc33d80-0">
              Även den tidigare ägaren till JB-koncernen har blivit en rik
              man på att driva skolor i Sverige.
            </seg>
            <seg xml:id="i-b27fd523e1389587-0">
              Men när vinsterna inte kommer längre och när elevkullarna blir
              mindre kan man lämna det hela. Man kan säga: Nu är vi inte intresserade
              längre. Nu får någon annan ta hand om eleverna.
            </seg>
            <seg xml:id="i-03ae0dd9df288e1f-0">
              Det är i första hand kommunen. Elever och personal lämnas helt
              enkelt åt sitt öde.
            </seg>
            <seg xml:id="i-8d95b95cba648ba8-0">
              Detta är möjligt bara i ett land som har anpassat sin skolpolitik
              efter skolkoncernernas önskningar och behov, inte efter elevernas.
            </seg>
            <seg xml:id="i-f2fa23d077504b45-0">
              I denna kammare säger man ofta att kommuner också stänger skolor
              ibland. Ja, det är klart att de gör. Elevkullarna ökar och minskar,
              och det har de alltid gjort. Men kommunerna tar hand om sina elever.
              De säger inte att någon annan får ta hand om eleverna. De säger
              inte att de inte tycker att detta är roligt längre.
            </seg>
            <seg xml:id="i-560439958406cc36-0">
              Vi ser hur detta vinsttänkande i skolan inte bara genomsyrar
              om man driver en skola vidare eller inte, utan det påverkar också
              hela undervisningen. Vi kan dagligen läsa i tidningarna att det
              är rea på betyg i en del av skolorna där konkurrensen är som störst.
              Det är ett marknadsföringsargument att ge bättre betyg eller att
              rätta prov mer generöst i dessa skolor. Då är själva marknadstänkandet
              grunden och inte rättvisa, utbildning och en bra start i livet
              för alla elever.
            </seg>
            <seg xml:id="i-0bb80eb92d3f86d8-0">
              Häromdagen åkte jag tåg det var ett av SJ:s många kraftigt försenade
              tåg från Göteborg till Helsingfors. I restaurangvagnen träffade
              jag en man som bekände för mig att han hade röstat på Alliansen.
              Men han sade: Nu är det slut. Min son går på JB Gymnasiet i Liljeholmen.
              Han vet inte i vilken skola han ska gå i till hösten. Detta har
              gått för långt.
            </seg>
            <seg xml:id="i-b94ee6ac71fc7632-0">
              Denna man ger en tydlig bild av var svenska folket står i dag.
              SOM-institutets mätningar visar att politikerna i riksdagen går
              i fullständig otakt med de människor som de ska representera i
              frågan om privatiseringar och privata vinster i välfärden. Det
              är inte bara Vänsterpartiets eller Socialdemokraternas väljare
              som tycker att pengarna ska användas till det som de är avsedda
              för. En majoritet av Fredrik Reinfeldts väljare håller med Vänsterpartiet
              i frågan om privata vinster i välfärden. Den politiska makten
              har hamnat vid sidan av vad befolkningen faktiskt önskar.
            </seg>
            <seg xml:id="i-21a230783740ea48-0">
              Vi vill att varje skattekrona ska användas till det som den var
              avsedd för till de äldre, till barnen, till de sjuka. Skattepengarna
              ska användas klokt, och man ska planera efter de äldres, barnens
              och de sjukas behov och inte efter vinstintresset. Det är nämligen
              inte samma sak.
            </seg>
            <seg xml:id="i-abf2429eca21d0f4-0">
              Nyligen enades de borgerliga partierna, Miljöpartiet och Socialdemokraterna
              i Friskolekommittén. Man gör vissa mindre förändringar, delvis
              till det bättre, i Friskolekommittén. Men det grundläggande problemet
              elefanten i rummet gör man ingenting åt. Vinstintresset ska fortsätta.
              Sedan hoppas man på långsiktighet. Ja, det kan man göra. Men själva
              vinstintresset är ju långsiktighetens motsats. Man kan hoppas
              på snälla riskkapitalbolag som säger att de ska finnas kvar en
              längre tidsperiod. Men de har rätt att dra sig ur när det inte
              längre passar. Detta är en del av en större problematik med den
              svenska skolan.
            </seg>
            <seg xml:id="i-7eece71ddafa3345-0">
              Jan Björklund har rätt i att allt inte var bättre förr. Men skolresultaten
              var faktiskt bättre förr, innan Jan Björklund blev ansvarig för
              den svenska skolan. Vi ser försämrade resultat. Vi ser att många
              inte klarar utbildningen. Vi ser bristande likvärdighet. Vi ser
              ökad segregation. Då har vi en skolminister som gör utspel om
              kepsförbud och tuffare tag men som låter riskkapitalbolagen härja
              fritt och lägga ned skolor. Det om något är en flumskola och en
              flummig skolpolitik.
            </seg>
            <seg xml:id="i-9dda06ee3e6e83cb-0">
              Men det finns ett alternativ. Vi kan ta bort det privata vinstintresset.
              Att inte ha ett privat vinstintresse är det normala i de flesta
              länder. Vi kan se till att skolan blir statlig, vilket ger oss
              större redskap att göra den mer likvärdig. Framför allt måste
              skolorna bli lika bra. Alla skolor ska vara bra skolor. Då är
              det möjligt att börja i den skola som finns i närheten av där
              man bor. Vi slipper då den segregation som i dag alltmer dominerar
              i den svenska skolan.
            </seg>
            <seg xml:id="i-c5e9a24c04a8c646-0">
              Vi vill ha fler vuxna som arbetar i skolan fler lärare och fler
              fritidspedagoger. Vi har föreslagit 6 000 på tre år. Det skulle
              kunna leda till mindre grupper och till att varje barn som får
              en hemläxa ska ha möjlighet att läsa den i skolan med en utbildad
              lärare om man önskar det. Jämför det med den orättvisa som det
              innebär att bara den som har rika föräldrar kan få RUT-bidrag
              för att få läxhjälp.
            </seg>
            <seg xml:id="i-4de999164b055266-0">
              Vi vill ha en skola som minskar klasskillnaderna i Sverige. Nu
              riskerar vi att få en skola som aktivt förstärker dem.
            </seg>
            <seg xml:id="i-3d5cdd4e9e7727bb-0">
              Detta är en del av en större privatiseringspolitik. Ni säljer
              ut våra skolor, våra vårdcentraler, våra äldreboenden, våra apotek,
              Arbetsförmedlingens verksamhet och så vidare. Detta är ideologiskt
              motiverade privatiseringar som står på en mycket skakig empirisk
              grund när det gäller resultaten.
            </seg>
            <seg xml:id="i-85fcc46ffaeb32fd-0">
              Skolor läggs ned mitt i elevernas utbildning. På de privata äldreboendena
              är det färre anställda och fler som jobbar deltid. Man lägger
              en större press på sjuksköterskor och undersköterskor som får
              springa snabbare. Apoteken som såldes vidare till riskkapitalbolagen
              säljs vidare för mer än det dubbla priset något år senare. Riskkapitalbolagen
              gjorde sig en hacka. Men de som är i behov av medicin kan inte
              få den i tid och måste gå runt mellan apoteken för att söka det
              som de behöver.
            </seg>
            <seg xml:id="i-9774d9ef055edc69-0">
              I Nacka kommun tar man ut vinst från biblioteken. På järnvägen
              är det viktigare att ha ett antal olika aktörer som kör de mest
              attraktiva sträckorna än att få ordning på SJ så att man ska kunna
              pendla till Gnesta. Det är dags att göra sina prioriteringar.
            </seg>
            <seg xml:id="i-e17c226ff447a16e-0">
              Vi vill ha skolor för elevernas utbildning och inte ett lotteri
              där några alltid ska välja fel fel skola och fel kvalitet på utbildningen.
            </seg>
            <seg xml:id="i-e259bd79d17d79fd-0">
              Vi vill ha apotek för att sjuka ska kunna få sina mediciner.
            </seg>
            <seg xml:id="i-5bef80d16bf3c4c1-0">
              Vi vill ha en äldreomsorg med väl utbildad personal som har rätt
              att arbeta heltid och som har fasta arbeten.
            </seg>
            <seg xml:id="i-f80eea237562d2fc-0">
              I dag är Vänsterpartiet garanten för att vända de senaste årens
              huvudlösa och ogenomtänkta privatiseringspolitik.
            </seg>
            <seg xml:id="i-9d8e676d5e8747ce-0">
              Men det räcker inte att säga att det offentliga är bättre, därför
              att det offentliga har också sina problem. Det offentliga behöver
              demokratiseras. Det behövs ett större personalinflytande, mer
              brukarinflytande, fler valmöjligheter, och det behöver satsas
              på personalen så att den får en framtidstro med bra utbildning
              och vettiga scheman.
            </seg>
            <seg xml:id="i-9f151816b859ca57-0">
              I dag ser vi hur denna privatiseringspolitik möter motstånd.
              Den möter motstånd varje dag. I dag handlar det om Alby här i
              Helsingfors. Där vill majoriteten i kommunen sälja ut ett bostadsområde
              med många lägenheter som i dag ägs gemensamt. Men de som bor där
              vill inte få sina bostäder sålda. De vill få dem upprustade på
              ett vettigt sätt. De har visat detta genom namninsamlingar och
              politiska manifestationer. Nu har de samlat in tillräckligt många
              namn för att tala om att de vill folkomrösta om detta. Då säger
              den politiska majoriteten: Nej, vi är inte intresserade. Vi tänker
              sälja era bostäder vidare i alla fall.
            </seg>
            <seg xml:id="i-f15d8d41e3c1a990-0">
              Köpare är, föga förvånande, en riskkapitalist utan erfarenhet
              av att förvalta bostäder. Det enda man vet redan nu är att hyrorna
              kommer att höjas.
            </seg>
            <seg xml:id="i-5e3d3c160a84c10b-0">
              Vad händer med ett samhälle som säljs ut? Vad händer med ett
              samhälle där alltmer är beroende av att jag ska klara mig men
              där allt mindre görs gemensamt? Ett sådant samhälle håller ihop
              sämre. Det blir mindre solidariskt.
            </seg>
            <seg xml:id="i-c099715277714fe2-0">
              Jag vill ha en skola som är bra för alla barn. Det ska inte spela
              någon roll vilken skola man väljer. Det ska vara bra för alla
              barn.
            </seg>
            <seg xml:id="i-ed6be2fca410122d-0">
              När jag går till vårdcentralen ska jag kunna lita på att läkaren
              och sjuksköterskan behandlar mig på bästa sätt, inte bara på det
              sätt som är lönsammast för den som äger vårdcentralen.
            </seg>
            <seg xml:id="i-6832adcaefead39c-0">
              I vissa delar av livet passar vinstintresset och marknaden inte
              in. Sverige har blivit ett extremt land i fråga om privatiseringar.
              Men vi tänker ändra på det. Det är dags att ta bort det privata
              vinstintresset ur den svenska välfärden.
            </seg>
          </u>
          <note type="speaker" xml:id="i-4dc4e0c60671b4e1-0">
            Anf. 106 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-37">
            <seg xml:id="i-1c54db890ed80622-0">
              Fru talman! Jag har bara en enda fråga till Jonas Sjöstedt. Skulle
              Jonas Sjöstedt kunna tänka sig att efter valet släppa fram en
              regering som tillåter vinst i välfärden?
            </seg>
          </u>
          <note type="speaker" xml:id="i-f26e6cc62d269a5d-0">
            Anf. 107 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-13">
            <seg xml:id="i-7a4f2d740bedfcd3-0">
              Fru talman! Vårt mål är att få bort de privata vinsterna i välfärden.
              Vi har sagt att vi inte kommer att sitta i en regering som fortsätter
              med privatiseringspolitiken. Vi kommer att använda vårt parlamentariska
              inflytande så mycket vi bara förmår, oavsett om vi ingår i en
              regering eller inte, för att få bort de privata vinsterna ur välfärden.
              Så är det. Men sedan finns det naturligtvis grader även i helvetet,
              om uttrycket tillåts. Då har jag mycket hellre Stefan Löfven som
              statsminister än en borgerlig politiker.
            </seg>
          </u>
          <note type="speaker" xml:id="i-23b7963638465c41-0">
            Anf. 108 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-88e3bea1f47b1e92-38">
            <seg xml:id="i-e2c62cd5b3535ffb-0">
              Fru talman! Det var ju ett carte blanche ni släpper fram en regering
              som genomför friskoleöverenskommelsen. Det var det svar jag ville
              höra.
            </seg>
          </u>
          <note type="speaker" xml:id="i-f48b2dd2b25c6689-0">
            Anf. 109 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-14">
            <seg xml:id="i-51851543c549f6a4-0">
              Fru talman! Så är det inte. Vi kan aldrig ge en regering vi inte
              själva ingår i carte blanche. Vi kan aldrig säga: Vi kommer att
              stödja er oavsett vilken politik ni bedriver. Så är det naturligtvis.
            </seg>
            <seg xml:id="i-c924ac41f314a794-0">
              Det gör att vi om och om igen kommer att lyfta fram frågan om
              att få bort de privata vinsterna i välfärden. Vi är nämligen det
              enda parti man kan lita på om man inte vill ha riskkapitalbolagen
              i välfärden. Oavsett hur det går i valet och oavsett vilken regering
              vi får kommer vi också att fortsätta arbeta med den frågan. Vill
              man ha bort de privata vinsterna i välfärden är det alltså Vänsterpartiet
              som gäller.
            </seg>
            <seg xml:id="i-b8bcabca1ee3035d-0">
              Helt klart är dock att en borgerlig regering en regering med
              Jan Björklund kommer att fortsätta dagens huvudlösa och oansvariga
              privatiseringspolitik. Den som hoppas på någonting annat, som
              gemensamt ansvar och ansvar för skattebetalarnas pengar, måste
              rösta på ett annat parti än de borgerliga partierna. Den enda
              garanten som finns för att få verklig förändring är Vänsterpartiet.
            </seg>
          </u>
          <note type="speaker" xml:id="i-92c4fe7834c7fdb5-0">
            Anf. 110 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-39">
            <seg xml:id="i-9ca0e8b069e58d23-0">
              Fru talman! Låt mig inledningsvis slå fast en väldigt viktig
              sak: Vi ska givetvis betala för välfärden gemensamt. För mig är
              dock den viktigaste frågan kvaliteten, inte vem som äger väggarna
              eller golven.
            </seg>
            <seg xml:id="i-8bf699e8117cb352-0">
              När Vänsterpartiet presenterade sin vårbudgetmotion hette det
              att det var en feministisk vårbudget. Utifrån mitt perspektiv
              är det raka motsatsen, för ingen annanstans möter man ett så kompakt
              motstånd mot kvinnor som vill bryta sig loss och utmana snedfördelning
              av ägarskap, makt och ledande positioner.
            </seg>
            <seg xml:id="i-52ae94a5ad92d7df-0">
              Vänsterpartiets budskap till alla de restaurang-, RUT- och vårdföretag
              som startas och drivs av kvinnor är lika tydligt som enkelt: Packa
              ihop och tänk på refrängen, för att använda ett uttryck Jonas
              Sjöstedt själv har använt i ett annat sammanhang. De ska tillbaka
              in i den offentliga fållan. Det ska vara stopp för företagande
              och fler arbetsgivare för kvinnor. De anställda kvinnorna ska
              hindras från möjligheten till karriär, löneutveckling och arbetsmiljö.
            </seg>
            <seg xml:id="i-9bedecbd519dd5a7-0">
              Ta företagen verksamma inom vården och äldreomsorgen som exempel:
              Där finns i dag 120 000 anställda, och merparten av dem är kvinnor.
              Många av dessa tusentals vårdbiträden, undersköterskor och sjuksköterskor,
              har inte sökt sig till dessa arbetsgivare av en slump. Nu vill
              Vänsterpartiet tvinga dem tillbaka till offentliga monopol till
              kommunen eller landstingsskjortan.
            </seg>
            <seg xml:id="i-95cc0db702f21360-0">
              Samtidigt är det okej att vinstdrivande företag som NCC, PEAB
              och Skanska bygger sjukhus och vårdcentraler för skattepengar.
              Det är tydligen skillnad på kvinnor som driver företag med skattepengar
              och män som gör detsamma. Kvinnor ska kedjas fast vid det offentliga,
              men män får gärna göra vinst på skattepengar på vårdbyggen i byggsektorn.
            </seg>
            <seg xml:id="i-13cff7b3de2439cb-0">
              Min fråga till Sjöstedt är: Hur kan du kalla din politik feministisk
              när dina förslag står för raka motsatsen?
            </seg>
          </u>
          <note type="speaker" xml:id="i-a97bc85f7142ae34-0">
            Anf. 111 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-15">
            <seg xml:id="i-f64ff4e1fec007e4-0">
              Fru talman! Vår politik är feministisk därför att den konsekvent
              verkar för verklig jämställdhet mellan män och kvinnor. Det du
              för fram håller inte ihop rent logiskt. Är det så att vi bara
              är för att hålla verksamheter offentliga när det gäller kvinnor?
              Nej, vi vill inte privatisera polisen heller, och inte brandkåren
              eller militären. Vi tycker att vissa saker görs bäst gemensamt,
              även om de ibland är manligt dominerade och ibland kvinnligt dominerade.
            </seg>
            <seg xml:id="i-61fb21dc30a0cde9-0">
              Annie Lööf sa: Vi vill betala gemensamt. Ja, det har vi inte
              tvivlat på ni betalar gärna gemensamt till privata vinster. Det
              är det skillnaden är: Vi betalar, och de tar vinsten. Det är det
              som är er modell. Vi menar att vi betalar, och vi får verksamhet
              för hela pengen. Det är skillnaden mellan oss.
            </seg>
            <seg xml:id="i-b42f6a3dfcf01dd3-0">
              Vem är det som styr? Är det så att det sitter rader av kvinnor
              i bolagsledningarna för de stora riskkapitalbolagen? Är det så
              att det bland ägarna som håvar hem sina hundratals miljoner i
              bonus och använder sig av skatteparadis är fullt med kvinnor?
              Vet du, Annie Lööf så är det inte. Där sitter männen. Det är männen
              som har makten och männen som tjänar pengar. Vad tjänar de sina
              pengar på? De tjänar sina pengar på lägre personaltäthet så att
              undersköterskan får springa snabbare, på att ha lägre löner för
              lärarna i privata skolor och på att ha fler otrygga jobb och färre
              heltider.
            </seg>
            <seg xml:id="i-dac2dceedd005b40-0">
              Det är ingen slump att Kommunals medlemmar, som arbetar åt både
              privata och offentliga utförare, när de får frågan säger att de
              hellre jobbar åt det offentliga. Därmed inte sagt att allt är
              bra i det offentliga, för i ett system som genomsyras av kortsiktigt
              vinstintresse och marknadstänkande förstörs också den offentliga
              verksamheten. Den påverkas och blir alltmer lik de vinsttänkande
              och marknadstänkande verksamheterna, som är så utarmade på långsiktigt
              ansvar och bara ser till kortsiktiga ekonomiska fördelar.
            </seg>
            <seg xml:id="i-1f18ee9426920274-0">
              Vår politik gynnar alltså jämställdhet. Det är en feministisk
              politik. Under er tid har jämställdheten gått bakåt och inkomstklyftorna
              ökat. Vi tänker göra precis tvärtom.
            </seg>
            <seg xml:id="i-31d4e6bc46571f9e-2">
              (Applåder)
            </seg>
          </u>
          <note type="speaker" xml:id="i-3d06739e677f1c0c-0">
            Anf. 112 Näringsminister ANNIE LÖÖF (C) replik:
          </note>
          <u who="unknown" xml:id="i-88e3bea1f47b1e92-40">
            <seg xml:id="i-fc1e5ed6638bf2fe-0">
              Fru talman! Jonas Sjöstedt bluffar när det gäller feminismen.
              Den potentiella mansdominansen är uppenbarligen inget hinder för
              Jonas Sjöstedt när vi talar om att mansdominerade byggbolag bygger
              vårdcentraler eller sjukhus då får man gärna göra vinst på skattepengar.
              Sjöstedt skräms och säger att det är de onda, manliga riskkapitalisterna
              som äger vårdbolagen. Vi talar alltså om 10 000 företag, varav
              fyra av tio har en kvinna som vd. Av de drygt 10 000 företagen
              har 90 procent under 20 anställda.
            </seg>
            <seg xml:id="i-1b9cbd76521ac5d1-0">
              Återigen: Man får bygga vård för skattepengar och gå med vinst
              men inte bedriva den. Det är okej att byggföretaget bygger sjukhuset
              och gör vinst men det är inte okej att den som bedriver vården
              av den sjuka eller den äldre gör vinst. Varför har Vänsterpartiet
              inga problem med att NCC, PEAB och Skanska gör vinst med skattepengar
              för att bygga sjukhus och vårdcentraler?
            </seg>
          </u>
          <note type="speaker" xml:id="i-cc12a52cba8b82ba-0">
            Anf. 113 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-16">
            <seg xml:id="i-18db4ca5c8f0b0cf-0">
              Fru talman! Vilka är det som är jättarna i branschen? Ja, det
              är ju riskkapitalbolagen som är ägda av män. Det är de som styr,
              och det är de som har många anställda. Det är de som dominerar.
              Därför är de mest relevanta.
            </seg>
            <seg xml:id="i-1755bc746bb385b9-0">
              Ja, vi bryr oss mer om dem som arbetar i verksamheten. Vi tror
              att bra äldreomsorg utförs av dem som arbetar i äldreomsorgen
              och att bra undervisning utförs av lärarna i skolan. Det är deras
              arbetsvillkor vi fokuserar på och som vi ser blir sämre och mer
              otrygga. Det gäller till exempel dem som nu får sparken från JB-koncernen
              med er privatiseringspolitik. Det är viktigare för oss att de
              har det bra och får bra förutsättningar att göra ett bra jobb
              än att gynna ett litet antal kvinnliga direktörer.
            </seg>
            <seg xml:id="i-816a2ec2675fc84f-0">
              När det gäller byggbolagen: Begriper man inte skillnaden mellan
              att bygga en skola och att driva en skola bör man inte få driva
              en skola.
            </seg>
            <seg xml:id="i-31d4e6bc46571f9e-3">
              (Applåder)
            </seg>
          </u>
          <note type="speaker" xml:id="i-699192bb214284ea-0">
            Anf. 114 Socialminister GÖRAN HÄGGLUND (KD):
          </note>
          <u who="carina_hagg_f1f2f3" xml:id="i-80c4df954f609973-6">
            <seg xml:id="i-29a7006aa0d00cee-0">
              Fru talman! Det har gått många timmar av debatten. Fortfarande
              finns det några kämpar kvar i kammaren, men jag tror att vi nästan
              kan säga oss emellan numera.
            </seg>
            <seg xml:id="i-03eb2fb715a29f5f-0">
              Jag tänkte tala lite grann om en konflikt jag tycker att vi då
              och då borde uppmärksamma. Den tar sig uttryck på olika områden,
              men ändå diskuterar vi den sällan.
            </seg>
            <seg xml:id="i-2cce9d70c8160e38-0">
              Jag ser det som att vi har kommit att få en skiljelinje som rör
              synen på våra rättigheter och skyldigheter gentemot varandra och
              samhällsgemenskapen i stort. Jag tycker mig kunna iaktta att det
              här med skyldigheter och plikt tonar ut, och i stället blir det
              krav och offermentalitet som tar en allt större plats i resonemang,
              i den politiska debatten, i medievärlden och i många olika sammanhang.
              Det här tror jag är en utveckling vi behöver diskutera ordentligt.
            </seg>
            <seg xml:id="i-a3b9cc47170466a6-0">
              Skillnaden ställs allt oftare på sin spets. Vi har tidigare diskuterat
              Husby flera gånger, och när de utbrända bilvraken nu har forslats
              bort och de krossade fönstren bytts ut kanske det kan finnas utrymme
              för eftertanke kring det här. Det kanske kan finnas funderingar
              kring varför det som har inträffat faktiskt hände. Det som har
              hänt reflekterar väl nämligen någonting allmängiltigt i fråga
              om etik och moral.
            </seg>
            <seg xml:id="i-3c3ab8684bfe6348-0">
              Min egen uppfattning är att det vilar något slags allmänt moraliskt
              töcken som ibland stryks under och förstärks i den allmänna diskussionen.
              Man kan se det i ett antal olika teman som har trängt sig på i
              artiklar och uttalanden som vore de en självklarhet. Vi har gång
              på gång fått veta, i klartext eller underförstått, att ungdomar
              i Husby eller för den delen någon annanstans; de är kanske inte
              heller ungdomar är uppgivna och att deras reaktioner är ett naturligt
              uttryck för det. Det är naturligtvis ett nonsensresonemang, herr
              talman.
            </seg>
            <seg xml:id="i-3090cd5a102cdcfb-0">
              Med alla rimliga mått mätt lever vi i en fantastisk välfärd och
              med ett exempellöst jämt fördelat välstånd i vårt land. Alla har
              tillgång till fri skola och fri sjukvård. Vi har generösa socialförsäkringar.
              Vi har bidrag och stöd till den som behöver extra hjälp. Enskilda
              personer och det offentliga satsar betydande resurser i form av
              pengar och tid på det föreningsliv där alla möjligheter finns
              att kanalisera engagemang. Vi lever i en utvecklad demokrati.
              Vi har yttrandefrihet, tryckfrihet och demonstrationsfrihet.
            </seg>
            <seg xml:id="i-1a5abef108249bcd-0">
              Detta gäller i alla delar av landet, och Husby är förstås inget
              undantag. Ändå har vi sedan bränderna startade gång på gång fått
              höra att det våld som utövats och den förstörelse som skett är
              ett slags uppgivenhetens naturliga pysventil. Med varierande grader
              av poesi påstås att fattigdomen, arbetslösheten och armodet är
              så stora i ett av världens rikaste länder att stenkastning mot
              brandmän, poliser eller sjukvårdare är det enda kvarvarande uttrycksmedlet.
              Men det finns naturligtvis ingenting som rättfärdigar brinnande
              bilar eller flygande stenar.
            </seg>
            <seg xml:id="i-d6b7715bae3b87ef-0">
              Jag nämnde tidigare att Stefan Löfven drog till med att biblioteket
              och vårdcentralen i Husby hade stängt. Även om det hade varit
              sant, vilket det inte är, är det inte relevant. Det ger inga skäl
              att bete sig på ett sådant sätt. Det handlar inte om fritidsgårdar
              eller avstånd till närmaste köpcentrum. Jag tycker att det är
              mycket viktigt att vara tydlig med att aldrig någonsin legitimera
              beteenden som borde vara oacceptabla för alla.
            </seg>
            <seg xml:id="i-f06b0891c02cccbc-0">
              Det finns anledning att påminna om att vi som enskilda personer
              faktiskt har huvudrollen i våra liv. Det är ingen annan som har
              det, utan vi regisserar själva och spelar huvudrollen. Jag vet
              självfallet att förutsättningarna ser olika ut. Verkligheten är
              inte alltid rättvis, men det får inte leda till slutsatsen att
              vi inte har ett personligt, moraliskt ansvar för vad vi gör eller
              inte gör. Vi har ett personligt ansvar.
            </seg>
            <seg xml:id="i-f5e655bb429a65b0-0">
              Man kan inte göra som så många har gjort sedan den första bilen
              i Husby började brinna och säga: Jo, man har ett eget ansvar,
              men
            </seg>
            <seg xml:id="i-d7bee460f11f53e8-0">
              Och sedan kommer det alla möjliga förklaringar eller ursäkter
              som passar i den egna ideologiska dräkten och som ska försvara
              detta. Här finns det inga men. Man har ett eget ansvar från början
              till slut.
            </seg>
            <seg xml:id="i-148375d5fb75f5b6-0">
              Jag tycker att Vänstern med sin världsbild målar upp strukturer
              och förtryck som vilar över allt och alla och särskilt över vissa
              grupper. Man tar på sig ett mycket stort ansvar när man låter
              vissa få veta att de är offer eller har rätt att känna sig kränkta.
              Här odlar man en bitterhet eller en offermentalitet som, om de
              tillåts växa, bildar en drivhusmiljö som i värsta fall kan ta
              sig uttryck i våld eller andra obehagliga saker.
            </seg>
            <seg xml:id="i-92e5804a26dc1e1a-0">
              På många områden ser vi resultatet av en successiv värdeförändring,
              och självfallet inte bara i Husby utan på en bredare front, där
              det personliga ansvaret upplöses i ett kollektivt krav på andra.
              Skuldbördan för det vilar tungt på ansvarslösa revolutionsromantiker
              och cyniska röstfiskare vare sig de finns på tidningsredaktioner
              eller partikanslier.
            </seg>
            <seg xml:id="i-b762a38c1cb58ce3-0">
              De som drabbas är de boende som sliter med att få vardagen att
              gå ihop, de som arbetar och försöker ta hand om sina barn på bästa
              möjliga sätt, ge dem en god uppfostran och göra sitt bästa, de
              butiksägare, företagare eller bilägare som får verksamheterna
              förstörda. De som drabbas är de vars vardag skakar i grunden beroende
              på våldsverkare eller ambulerande ligister som passar på att dyka
              upp i de här sammanhangen.
            </seg>
            <seg xml:id="i-eee5cec4f6b2a0a6-0">
              Men allt är inte mörkt, herr talman, och det har belysts här
              tidigare. Vi ser de goda exemplen också. Vi har hört om rektorn
              som övernattade i sin skola för att vaka mot vandaler. Vi har
              sett föräldrar som går samman för att övervaka sina kvarter. Vi
              har hört om elever som tillsammans röjer upp i bråten. Det är
              jätteviktigt.
            </seg>
            <seg xml:id="i-a5e4a5555d69d154-0">
              Skolan har självfallet en nyckelroll, och den finns på samma
              villkor överallt i Sverige. Vi behöver ställa krav genom skolan.
              Kravlöshet och inlärd hopplöshet måste ersättas med en positiv
              förväntan och krav.
            </seg>
            <seg xml:id="i-d28261c0fe32d9dc-0">
              I Dagens Nyheter kunde man för någon vecka sedan läsa en fantastisk
              artikel som belyste utvecklingen på Ronnaskolan i Södertälje.
              Där hade de en situation där hälften av eleverna klarade godkänt
              och kunde gå vidare till gymnasiet. Under ett par års tid hade
              de lyft upp de här siffrorna från 50 till 75 procent.
            </seg>
            <seg xml:id="i-5ee78b15ccc8fece-0">
              Hur hade de gjort det? Jo, de klargjorde att det fanns mål som
              skulle klaras av. Inga ursäkter accepterades, utan målen var tydliga.
              De följde upp resultaten. De hade tydliga ordningsregler och sanktioner
              för brott mot ordningsreglerna. De involverade föräldrarna som
              fick skriva under ordningsreglerna och bekräfta sitt ansvar i
              det här sammanhanget.
            </seg>
            <seg xml:id="i-e95431d57fd5b492-0">
              I Ronnaskolan förväntas eleven spela huvudrollen i sitt liv och
              ta ansvar för sig själv och sitt arbete. De här tankegångarna
              är ganska långt ifrån revolutionsromantik och strukturteori. De
              åstadkommer i stället resultat genom att ha tydliga regler och
              positiva förväntningar. De reducerar inte människan till ett viljelöst
              offer utan tror henne om gott och vill arbeta för att stötta på
              olika sätt och ge utrymme för växt.
            </seg>
            <seg xml:id="i-a6634f666f5217f7-0">
              Herr talman! Sverige är ett fantastiskt land, och vi har unika
              möjligheter och rättigheter. Att Sverige utvecklats så beror inte
              minst på en anda som innebär att vi ska göra vårt bästa i skolan,
              på arbetet och i samhället i stort. Jag är bekymrad över den attityd
              som Vänstern inte sällan för fram med resonemang som gör att man
              glömmer bort sambandet mellan rättigheter och skyldigheter och
              som legitimerar ett beteende vi inte vill se hos varandra.
            </seg>
            <seg xml:id="i-c104275a1a538dd0-0">
              Herr talman! Det borde leda till en skammens rodnad på åtskilliga
              vänsterkinder här i kammaren.
            </seg>
          </u>
          <note xml:id="i-161adb29a8b88ca5-0">
            I detta anförande instämde Anders Andersson (KD).
          </note>
          <note type="speaker" xml:id="i-335128adc5b9b1f1-0">
            Anf. 115 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-15">
            <seg xml:id="i-f70895ea15abaff8-0">
              Herr talman! Det är alltid lika inspirerande att tala så här
              sent i debatterna. En sak som slog mig är att Göran Hägglund är
              så from och så fin att jag skulle vilja ge honom en kram, men
              jag tänker inte göra det. Han behöver inte vara orolig.
            </seg>
            <seg xml:id="i-d1d47d0ad81516af-0">
              Det är svårt att inte hysa sympati för det som Göran Hägglund
              säger. Faktum är, herr talman, att han är så nära men ändå så
              långt ifrån att förstå vad det här handlar om. Det låter lite
              som om Göran Hägglund lever kvar på 50-talet i det fina svenska
              folkhemmet och i den fantastiska samhällsgemenskapen som han talar
              om, men nu har det skett en liten värdeförskjutning som gör att
              man kastar sten på varandra och bränner bilar.
            </seg>
            <seg xml:id="i-8afcc6c096b221d3-0">
              Till viss del är det lite så. Men det saknas en dimension i Göran
              Hägglunds analys, nämligen 40 års massinvandring, 40 års så kallad
              integration. Det är den dimensionen som saknas. Både i mitt anförande
              och i replikskiften frågade jag varför detta sker i de invandrartäta
              förorterna men inte i gamla bruksorter där ungdomsarbetslösheten
              och den sociala utsattheten är stor. Varför sker det inte i andra
              länder eller i andra storstäder runt om i vårt närområde där den
              ekonomiska ojämlikheten är så stor? Det måste också finnas en
              annan dimension.
            </seg>
            <seg xml:id="i-01154c098a1b6428-0">
              Jag menar att det är ganska enkelt att se att det beror på att
              man genom en massinvandring har fyllt på de här invandrartäta
              förorterna med människor som inte är en del av det svenska majoritetssamhället
              och aldrig kommer att bli det utan som lever i parallella samhällen.
            </seg>
            <seg xml:id="i-420a34897f2a0211-0">
              Det skulle vara mycket intressant att höra vad den fromme Göran
              Hägglund anser om det och vad han avser att göra åt den problematiken,
              som han tyvärr över huvud taget inte tar upp.
            </seg>
          </u>
          <note type="speaker" xml:id="i-e411f5dc6270b8f2-0">
            Anf. 116 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-7">
            <seg xml:id="i-e0192c0614094a73-0">
              Herr talman! Jimmie Åkesson tycker inte att jag talar på ett
              sätt som passar honom. Det får jag väl se som ett gott betyg.
            </seg>
            <seg xml:id="i-ce512c6d46d033c7-0">
              Det är ju så att om man tror att alla samhällen som består av
              en homogen grupp i den meningen att man har bott på samma plätt
              på planeten i alla tider kommer att bli goda samhällen och att
              omflyttning av människor av olika skäl leder till dåliga samhällen,
              ja, då passar naturligtvis inte mitt resonemang in.
            </seg>
            <seg xml:id="i-7a9fa0454b26c6de-0">
              Min uppfattning är dock den att alla människor är lika mycket
              värda och att alla människor har ett enskilt moraliskt ansvar
              för hur man använder sina resurser och hur man beter sig mot varandra.
            </seg>
            <seg xml:id="i-a6edfaa5ac840b31-0">
              Jimmie Åkesson har en ovana fast ovana är fel att säga eftersom
              det är själva idén med hans parti att dela in människor i olika
              grupper som handlar om ursprung. Jag har så otroligt svårt att
              förstå hur man kan jobba politiskt eller ta det som utgångspunkt
              för det som gör hans parti unikt, att ha en sådan idé.
            </seg>
            <seg xml:id="i-7f0b957f2f598ada-0">
              Min idé är att bidra till att Sverige ska vara ett fantastiskt
              land som människor faktiskt vill komma till, inte fly ifrån. Sverige
              ska vara ett land som är öppet för andra, inte med en oreglerad
              invandring, men öppet för andra som har skyddsskäl. Sverige ska
              vara ett land som bidrar till utveckling i andra delar av världen
              och som ser den enskilda människan oavsett allting oavsett om
              det är en man eller en kvinna, oavsett etnisk bakgrund, sexuell
              läggning eller ålder. Alla människor är lika mycket värda, och
              det är utgångspunkten för mig i mitt resonemang. Där går skiljelinjen,
              Jimmie Åkesson.
            </seg>
            <seg xml:id="i-31d4e6bc46571f9e-4">
              (Applåder)
            </seg>
          </u>
          <note type="speaker" xml:id="i-000286a0614d8f6d-0">
            Anf. 117 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-fcfc9e91406221b6-16">
            <seg xml:id="i-0fc7053624a36a9e-0">
              Herr talman! Jag är medveten om den skiljelinjen, och det var
              precis det jag också sade tidigare.
            </seg>
            <seg xml:id="i-1c8150be9e096cf9-0">
              Det är klart att man kan tycka saker. Man kan till exempel inte
              vilja dela in människor i olika grupper. Men jag har inte delat
              in människor i olika grupper. Det har inte Göran Hägglund eller
              någon annan här heller gjort, utan människor är de facto i olika
              grupper. Det finns olika kulturella grupper, och genom den politik
              som har förts har vi fått en massa olika kulturella grupper i
              vårt land. Många av dem lever segregerat från det svenska samhället
              i egna parallella samhällen.
            </seg>
            <seg xml:id="i-73d96da96dd23215-0">
              Detta är ett faktum. Det kan man liksom inte tycka bort. Det
              finns ju där. Eller menar Göran Hägglund på allvar att många av
              de här människornas kulturella tillhörighet inte har någon som
              helst betydelse för deras utanförskap? Är det vad Göran Hägglund
              menar?
            </seg>
            <seg xml:id="i-f1c12d6a6b1dda73-0">
              Den analysen kan jag inte förstå. För mig är det så självklart
              att det är vad det handlar om här och att det är det som skiljer
              de här invandrartäta förorterna från andra delar där den sociala
              utsattheten är minst lika stor. Här finns en annan dimension,
              ett kulturellt utanförskap som leder till att man inte är en del
              av det svenska samhället och inte ser det svenska samhället som
              sitt samhälle. Där har vi kärnan i problematiken.
            </seg>
          </u>
          <note type="speaker" xml:id="i-dc072a01608ff517-0">
            Anf. 118 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-8">
            <seg xml:id="i-4865a783c3dfd2b5-0">
              Herr talman! När för drygt hundra år sedan väldigt många svenskar,
              ungefär en miljon, lämnade vårt land och flyttade till USA var
              det naturligt för många av dem att slå sig ned på ungefär samma
              ställe. Jag vet inte hur många Helsingfors eller Mora det finns
              i USA, men det finns säkert många. Där slog man sig ned för att
              man delade erfarenheter och traditioner.
            </seg>
            <seg xml:id="i-5abef353e99b0ecc-0">
              Det var självklart helt okej. Jag tycker också att det är helt
              okej om man självvalt bor tillsammans med dem man känner en större
              släktskap med. Det tycker inte jag är ett dugg konstigt. Jag ser
              det inte som ett problem.
            </seg>
            <seg xml:id="i-bd0ea656873fdd47-0">
              Vad vi behöver göra när det gäller svenskar eller personer som
              bor i vårt land oavsett etnisk bakgrund är att fundera på hur
              vi kan se till så att tillvaron blir så bra som möjligt, att det
              är så enkelt som möjligt att klara sig genom skolan och att få
              det stöd som krävs, att den som vill och kan arbeta ska arbeta
              och att vi då ser till att man får stöd att ta sig in på arbetsmarknaden.
              Det är det som det handlar om, helt enkelt.
            </seg>
            <seg xml:id="i-31d4e6bc46571f9e-5">
              (Applåder)
            </seg>
          </u>
          <note type="speaker" xml:id="i-aa173d8c6a9464e0-0">
            Anf. 119 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-17">
            <seg xml:id="i-7cb486cd694c7a04-0">
              Herr talman! Så är vi framme vid debattens final igen. Jag får
              tacka mina kolleger som har deltagit!
            </seg>
            <seg xml:id="i-33fa5cbd196c64c1-0">
              Kristdemokraterna har historiskt sett haft ett bekymmersamt förhållande
              till svensk jämställdhetspolitik. Under många år av partiets tidigare
              existens var abortfrågan kanske den fråga som väldigt mycket utgick
              från motstånd mot den svenska abortlagstiftningen. En hel del
              är borttonat.
            </seg>
            <seg xml:id="i-d1b377fc68015cfe-0">
              För inte så länge sedan tror jag att Kristdemokraternas kongress
              tog beslut om sambeskattning. Sedan tror jag att man ändrade sig
              igen. Sambeskattning bedöms ju allmänt som den mest förödande
              åtgärden mot kvinnors ekonomiska oberoende.
            </seg>
            <seg xml:id="i-e64574f08ad33983-0">
              I dag är Kristdemokraterna relativt ensamma om att bekämpa pappamånader,
              till exempel, som syftar till att man ska ha ett jämnare uttag
              av föräldraförsäkringen.
            </seg>
            <seg xml:id="i-07da5fbc7bd36a6e-0">
              Det har uppenbarligen alltid funnits ett problem i jämställdhetspolitiken
              för Kristdemokraterna. Så kom jag på häromdagen: Jag undrar vad
              som är Göran Hägglands ideal. Om den svenska jämställdhetspolitikens
              viktiga steg är någonting som ni har bekämpat, vilket land är
              egentligen bättre? Hur skulle ni vilja ha det? Kan Göran Hägglund
              nämna ett modelland där jämställdheten är sådan som Kristdemokraterna
              skulle vilja ha den?
            </seg>
          </u>
          <note type="speaker" xml:id="i-03eb5327a32bd2a7-0">
            Anf. 120 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-80c4df954f609973-9">
            <seg xml:id="i-3f58870aa8c59dd3-0">
              Herr talman! Sverige är mitt ideal. Sedan fungerar inte allt
              som jag vill att det ska fungera i Sverige. Det är på två olika
              sätt. Jag ska nämna de frågor som Jonas Sjöstedt tar upp.
            </seg>
            <seg xml:id="i-8c82cdbcb113db86-0">
              När det gäller abortfrågan vill inte Kristdemokraterna ändra
              den svenska abortlagstiftningen. Däremot tycker vi att det är
              för många aborter, och det tror jag möjligen att vi skulle kunna
              enas om. Vi behöver göra mer för att förebygga oönskade graviditeter.
            </seg>
            <seg xml:id="i-dc94455977210600-0">
              Sambeskattning är inte en del av vår politik. Jag tror att det
              skulle få konsekvenser som man inte kan överblicka där många vore
              extremt olyckliga. Därför är det inte vår politik.
            </seg>
            <seg xml:id="i-f02ce4340eba1c47-0">
              Jämställdhet har jag självklart inga bekymmer med, för den utgår
              från att alla människor har ett lika, okränkbart värde. Varje
              person ska själv kunna välja och ha så goda förutsättningar så
              att man har en möjlighet att göra sina egna livsval.
            </seg>
            <seg xml:id="i-a890429eed1c629f-0">
              Jonas Sjöstedts politik är att vilja lagstifta om kvotering i
              företags styrelser. Då säger vi att det tycker vi är fel politik.
              Vi tror att vuxna människor kan avgöra det här själva. Där finns
              också äganderätten som gör att om jag startar ett företag är det
              rimligen jag som väljer vilka medarbetare jag vill ha och vilka
              som ska sitta i styrelsen.
            </seg>
            <seg xml:id="i-d5850f8f6bd26cea-0">
              När det handlar om föräldraförsäkringen har vi den något udda
              idén att människor har en förmåga att bestämma själva om vad som
              är bäst för dem själva. Jonas Sjöstedt har en annorlunda idé,
              nämligen att vi kan rösta om sådana här saker i kammaren och avgöra
              vad som är bäst för Kalle och Stina, och därmed infinner sig den
              lysande ordningen.
            </seg>
            <seg xml:id="i-4b705549cce5b758-0">
              Jag tror inte på det, utan jag tror att människor är olika och
              att man väljer på olika sätt. Därför ska människor ha makten att
              kunna avgöra själva.
            </seg>
          </u>
          <note type="speaker" xml:id="i-e63397c85392fc4f-0">
            Anf. 121 JONAS SJÖSTEDT (V) replik:
          </note>
          <u who="jonas_sjostedt_d8098c" xml:id="i-89cc519708641bbc-18">
            <seg xml:id="i-c8ed04359b231b0e-0">
              Herr talman! Jag tycker att det här blir en ganska bra avslutning
              på partiledardebatten, därför att den visar skillnaden mellan
              vänster och höger.
            </seg>
            <seg xml:id="i-c96e0bd4e7ee576f-0">
              Vi har i varje enskilt fall drivit på för större jämställdhet.
              Vi var bland de första att föreslå rätt till preventivmedel, rätt
              till abort, en bättre föräldraförsäkring och en utbyggd barnomsorg.
              Detta har varit Vänsterns uppgift.
            </seg>
            <seg xml:id="i-036ee1f3fa05fa46-0">
              Vid nästan varje steg när vi har förbättrat jämställdheten i
              Sverige och kvinnors möjligheter till ekonomiskt oberoende har
              ni sagt nej, det vill vi inte. Sedan går det ett tag, och då säger
              ni att jo, men det var ju ganska bra. Vi är inte längre emot det.
              Vi var emot det då, men vi är inte emot det nu.
            </seg>
            <seg xml:id="i-d2cac4cd55d467d9-0">
              Ni kommer att ändra er om föräldraförsäkringen också; det är
              jag helt övertygad om.
            </seg>
            <seg xml:id="i-c6176b3971272713-0">
              Det här visar vilka olika historiska roller vi har, och jag är
              väldigt glad över att få tillhöra ett parti som idémässigt driver
              på för ökad jämställdhet och modernitet i samhället och inte de
              i dess mest ursprungliga mening konservativa rörelser som Göran
              Hägglund ger uttryck för. Det tycker jag att han åskådliggör på
              ett väldigt tydligt sätt, och det vill jag tacka för!
            </seg>
          </u>
          <note type="speaker" xml:id="i-3fd058f345597749-0">
            Anf. 122 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" next="cont" xml:id="i-8adb72a5d3309085-0">
            <seg xml:id="i-2d14ce4d95e6b358-0">
              Herr talman! Jag tror på människors egen förmåga att bestämma
              själva. Där går en skiljelinje: Ska de här sakerna bestämmas av
              när det gäller föräldraförsäkringen föräldrar själva, eller ska
              vi fatta beslut om det i riksdagens kammare?
            </seg>
            <seg xml:id="i-e89412142b715166-0">
              Där går en tydlig skiljelinje. Det är alldeles sant. Jag tror
              att människor i vårt samhälle och i alla samhällen har en möjlighet
              att bestämma själva, och min människosyn leder mig fram till att
              människor ska få avgöra så mycket som möjligt på egen hand.
            </seg>
            <seg xml:id="i-8aef25d21d6f092e-0">
              Jonas Sjöstedt har en annan syn på människan, och då blir det
              naturliga för honom att alltmer ska beslutas med politiska medel.
              Den diskussionen lär vi få tillfälle att fortsätta längre fram.
            </seg>
          </u>
          <note xml:id="i-206da981f8209bcd-0">
            2 § Justering av protokoll
          </note>
          <note xml:id="i-31e6a6003d0d48dd-0">
            Justerades protokollet för den 5 juni.
          </note>
          <note xml:id="i-58000f9c3522aca2-0">
            3 § Anmälan om protokollsutdrag från utskott
          </note>
          <note xml:id="i-5ebcf7d8137ad3e8-0">
            Talmannen anmälde att utdrag ur följande protokoll i ärenden
            om subsidiaritetsprövning av EU-förslag inkommit:
          </note>
          <note xml:id="i-389cc562d5299815-0">
            4 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note xml:id="i-b50308f04a974a06-0">
            Talmannen anmälde att följande faktapromemorior om förslag från
            Europeiska kommissionen inkommit och överlämnats till utskott:
          </note>
          <u who="carina_hagg_f1f2f3" prev="cont" xml:id="i-6bc164d3c280b444-0">
            <seg xml:id="i-f143029cf925b385-0">
              KOM(2013) 260
            </seg>
            <seg xml:id="i-16644b5be4b922ca-0">
              Skälet till dröjsmålet är tjänsteresor och sedan tidigare inbokade
              engagemang.
            </seg>
            <seg xml:id="i-16644b5be4b922ca-1">
              Skälet till dröjsmålet är tjänsteresor och sedan tidigare inbokade
              engagemang.
            </seg>
            <seg xml:id="i-c7fa7b4945beb1f9-0">
              Interpellationen kommer att besvaras torsdagen den 27 juni 2013.
              Miljöministern har inte möjlighet att besvara interpellationen
              inom anvisad tid på grund av den beredningsprocess av interpellationssvaret
              inom Regeringskansliet som är nödvändig.
            </seg>
            <seg xml:id="i-16644b5be4b922ca-2">
              Skälet till dröjsmålet är tjänsteresor och sedan tidigare inbokade
              engagemang.
            </seg>
            <seg xml:id="i-16644b5be4b922ca-3">
              Skälet till dröjsmålet är tjänsteresor och sedan tidigare inbokade
              engagemang.
            </seg>
          </u>
          <note xml:id="i-fe6b9d2b0765affb-0">
            KOM(2013) 262
          </note>
          <note xml:id="i-f6fa6c9d230057f1-0">
            KOM(2013) 265
          </note>
          <note xml:id="i-618704c93565338d-0">
            KOM(2013) 267
          </note>
          <note xml:id="i-fe3f729f8d4dd00f-0">
            5 § Anmälan om fördröjda svar på interpellationer
          </note>
          <note xml:id="i-a5b8ce6f6be4d0ad-0">
            Till riksdagen hade inkommit följande skrivelser:
          </note>
          <note xml:id="i-f1ae28b0f68ed609-0">
            Interpellation 2012/13:457
          </note>
          <note xml:id="i-b34303e42ad638bb-0">
            Interpellation 2012/13:457 Åtgärder mot missbruk av F-skattsedeln
          </note>
          <note xml:id="i-1b654432d9a5fa38-0">
            Interpellationen kommer att besvaras torsdagen den 27 juni 2013.
          </note>
          <note xml:id="i-a20e37fe1369c0a0-0">
            Rikard Jermsten
          </note>
          <note xml:id="i-4d97a4d1e226dbaf-0">
            Interpellation 2012/13:458
          </note>
          <note xml:id="i-1687969b13c0c3aa-0">
            Interpellation 2012/13:458 Skatteavtalet med Danmark
          </note>
          <note xml:id="i-1b654432d9a5fa38-1">
            Interpellationen kommer att besvaras torsdagen den 27 juni 2013.
          </note>
          <note xml:id="i-a20e37fe1369c0a0-1">
            Rikard Jermsten
          </note>
          <note xml:id="i-aec0818b7153c4f0-0">
            Interpellation 2012/13:462
          </note>
          <note xml:id="i-277abc92bc2dd2f9-0">
            Interpellation 2012/13:462 Miljöstyrningsrådets fortsatta verksamhet
          </note>
          <note xml:id="i-8ecda2ddfc81ebd1-0">
            Egon Abresparr
          </note>
          <note xml:id="i-529de0748cc184fc-0">
            Interpellation 2012/13:463
          </note>
          <note xml:id="i-1c61c204461a47eb-0">
            Interpellation 2012/13:463 Rättssäkert skydd av förföljda kvinnor
            och deras barn
          </note>
          <note xml:id="i-1b654432d9a5fa38-2">
            Interpellationen kommer att besvaras torsdagen den 27 juni 2013.
          </note>
          <note xml:id="i-a20e37fe1369c0a0-2">
            Rikard Jermsten
          </note>
          <note xml:id="i-c1aebf3370c6144e-0">
            Interpellation 2012/13:478
          </note>
          <note xml:id="i-efa8839b35c1fdde-0">
            Interpellation 2012/13:478 Växande ekonomiska klyftor
          </note>
          <note xml:id="i-1b654432d9a5fa38-3">
            Interpellationen kommer att besvaras torsdagen den 27 juni 2013.
          </note>
          <note xml:id="i-a20e37fe1369c0a0-3">
            Rikard Jermsten
          </note>
          <note xml:id="i-253b49ca15fbe856-0">
            6 § Hänvisning av ärenden till utskott
          </note>
          <note xml:id="i-1ebb55550a70c427-0">
            Föredrogs och hänvisades
          </note>
          <note xml:id="i-f2328c2ea9b6d0e4-0">
            den 5 september
          </note>
          <note xml:id="i-203a388e10b7321d-0">
            7 § Förnyad bordläggning
          </note>
          <note xml:id="i-11fd415cdee96fb5-0">
            Föredrogs och bordlades åter
          </note>
          <note xml:id="i-13658dfc901fbaca-0">
            8 § Riksrevisionens rapport om statens tillsyn av information
            på tjänstepensionsmarknaden
          </note>
          <note xml:id="i-8b5c305b5f71f031-0">
            Föredrogs
          </note>
          <note type="speaker" xml:id="i-086622b938b20c48-0">
            Anf. 123 MARKUS WIECHEL (SD):
          </note>
          <u who="markus_wiechel_648a17" xml:id="i-beb6ec82caa0430c-0">
            <seg xml:id="i-708c0d384d4fa76d-0">
              Herr talman! En av de viktigaste konsumentprodukterna i dagens
              pensionssystem är tjänstepensionen. Denna pension kommer att spela
              en stor roll för många kommande pensionärer när de väl avslutar
              sitt aktiva yrkesliv. Både den nuvarande regeringen och stora
              delar av oppositionen har ett stort ansvar för spelreglerna vad
              gäller olika pensionsformer i och med pensionsreformen som riksdagen
              med bred enighet klubbade igenom den 8 juni 1994.
            </seg>
            <seg xml:id="i-89b601180a9f306c-0">
              Riksrevisionen pekade för regeringen i sin rapport 2012:16 på
              brister i statens tillsyn vad gäller tjänstepensionen. Konsumenterna
              får inte tillräcklig information bland annat vad gäller prognosränta
              och redovisning av avgifter för pensionen. Dessutom framställs
              den information som ändå lämnas ut på ett onödigt svårbegripligt
              sätt. Det borde inte utgöra några större hinder att åtgärda dessa
              brister.
            </seg>
            <seg xml:id="i-cfb195aa5d405e49-0">
              Både Finansinspektionen och Konsumentverket erkänner att de av
              olika orsaker försummat tillsynen av konsumentinformationen vad
              gäller tjänstepensionen. Regeringen anser att det nuvarande regelverket
              inte utgör något hinder för en ökad och tillräcklig tillsyn av
              tjänstepensionsmarknaden, vilket är något som Finansinspektionen
              inte helt håller med om.
            </seg>
            <seg xml:id="i-d04cee35076ec83a-0">
              Däremot anser regeringen att Finansinspektionen gjort rätt när
              den prioriterat finansmarknaden framför tjänstepensionsmarknaden.
              Även om regeringens bedömning är riktig när det gäller Finansinspektionens
              främsta prioritering innebär det inte att man kan lämna andra
              områden helt obevakade, speciellt då Finansinspektionen själv
              säger att den under flera år haft kännedom om problemen på pensionsmarknaden.
            </seg>
            <seg xml:id="i-856aec5257ef9600-0">
              Herr talman! Jag menar att Finansinspektionen måste ha tillräckliga
              resurser att bevaka både den viktiga finansmarknaden och tjänstepensionsmarknaden.
              Finns det bristande stöd i nuvarande regelverk, vilket Finansinspektionen
              ger uttryck för, måste regeringen återkomma med förslag för att
              åtgärda dessa brister.
            </seg>
            <seg xml:id="i-96781624dbcaf32c-0">
              Jag skulle avslutningsvis vilja yrka bifall till reservationen.
            </seg>
          </u>
          <note type="speaker" xml:id="i-cc09566197bc4c4d-0">
            Anf. 124 MARGARETA CEDERFELT (M):
          </note>
          <u who="unknown" next="cont" xml:id="i-7fb182c8f6e0c4b6-0"/>
          <note xml:id="i-be78dd1795887870-0">
            Herr talman! Jag vill inledningsvis yrka bifall till utskottets
            förslag i betänkandet och avslag på reservationen.
          </note>
          <u who="unknown" prev="cont" xml:id="i-4eb8e7cabdb04f01-0">
            <seg xml:id="i-1b4cde4985a535e5-0">
              Ärendet som vi debatterar gäller Riksrevisionens rapport om statens
              tillsyn av information på tjänstepensionsmarknaden. Låt mig börja
              med att säga att ärendet kan verka knastertorrt, men det är oerhört
              viktigt. Pensionstiden, tiden som pensionär, är det som många
              människor kallar guldåldern, den tid då det ska finnas möjlighet
              att göra någonting annat än att yrkesarbeta, att kanske resa,
              att vara med barnbarnen, att leva gott på det sätt man själv vill.
            </seg>
            <seg xml:id="i-eeae5746ab27c407-0">
              En förutsättning för att livet ska kunna bli just det goda livet
              är att ha kunskap om sin pension, att i god tid ha kunnat planera
              samt att kunna tillgodogöra sig den information som finns. För
              att detta ska vara möjligt måste det finnas förutsättningar för
              det. Därför välkomnar jag Riksrevisionens rapport.
            </seg>
            <seg xml:id="i-d7b42b5bf614af9a-0">
              Jag kan dock konstatera att regeringen vidtagit ett flertal åtgärder
              just för att stärka konsumenten. Låt mig ge några exempel på det
              området. Till att börja med har det varit och är fortfarande en
              tid av internationell finansiell oro. En förutsättning för att
              pensionen ska bli bra, både den allmänna pensionen och framför
              allt tjänstepensionen, är att det finns finansiell stabilitet.
              Därför har Finansinspektionen fokuserat på den delen. Samtidigt
              är det viktigt att se till att just tjänstepensionsmarknaden fungerar.
            </seg>
            <seg xml:id="i-1059896c6449eeba-0">
              För att kunna öka Finansinspektionens möjligheter att tillse
              tjänstepensionsmarknaden har regeringen i 2013 års budget tillskjutit
              34 miljoner till Finansinspektionen och 1,5 miljoner till Konsumentverket.
              Regeringen har för avsikt att för hela perioden 20122014 öka Finansinspektionens
              anslag med 100 miljoner kronor.
            </seg>
            <seg xml:id="i-9eb80dc012b64261-0">
              Detta är inte allt. Det handlar också om hur myndigheter styrs
              och leds. Därför har regleringsbreven till Finansinspektionen,
              Konsumentverket och Pensionsmyndigheten setts över och försetts
              med ett återrapporteringskrav samt att myndigheterna ska samarbeta
              med varandra. Just samarbetet är angeläget eftersom det innebär
              kommunikation mellan myndigheterna och därmed möjligheter att
              förbättra.
            </seg>
            <seg xml:id="i-469791dbc0582f97-0">
              När det gäller konsumenternas möjlighet att tillgodogöra sig
              information vill jag säga att mycket handlar om kunskap. Därför
              har regeringen sett till att öka den ekonomiska utbildningen i
              finansiella frågor i gymnasieskolan. Utan kunskap går det inte
              att tillgodogöra sig informationen.
            </seg>
            <seg xml:id="i-140e1b26f2a93ddb-0">
              Det pågår även ett antal utredningar. I december 2012 tillsatte
              regeringen en utredning med uppdrag att föreslå åtgärder för att
              förbättra konsumenternas ställning vid finansiell rådgivning.
              Uppdraget ska redovisas för regeringen den 30 november 2013. Om
              utredningen visar att det behövs kommer det naturligtvis att föranleda
              en proposition.
            </seg>
            <seg xml:id="i-971d129fc2b1d9d2-0">
              En ytterligare utredning har pågått sedan 2011. Där har uppdraget
              till utredaren varit att genomföra en översyn av vad konsumentvägledningen
              ska göra för att öka kvaliteten och skapa likvärdighet över landet.
              Utredningen är överlämnad i juni 2012, och ärendet bereds för
              närvarande i Regeringskansliet.
            </seg>
            <seg xml:id="i-03318981cebcee76-0">
              Utifrån de argument jag här anfört kan jag inte se annat än att
              det pågår ett omfattande arbete i syfte att förbättra informationen
              på tjänstepensionsmarknaden.
            </seg>
          </u>
          <note xml:id="i-11ef16ecdbe89d04-0">
            Överläggningen var härmed avslutad.
          </note>
          <note xml:id="i-3849d3b9db11ee52-0">
            9 § Skolväsendet
          </note>
          <note xml:id="i-8b5c305b5f71f031-1">
            Föredrogs
          </note>
          <note type="speaker" xml:id="i-3ff48d7241250650-0">
            Anf. 125 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-774159b17974965a-0">
            <seg xml:id="i-4524a5871ed0caa7-0">
              Herr talman! I dag debatterar vi ett betänkande från riksdagens
              utbildningsutskott som handlar om hela det svenska skolväsendet.
              Det är en av de mest centrala frågor som vi i detta parlament
              och i politiken i övrigt har att diskutera.
            </seg>
            <seg xml:id="i-7148e0671fca134d-0">
              Socialdemokraternas utgångspunkt är att vi i mångt och mycket
              har ett bra skolväsen. Vi har bra förskola och på många sätt också
              en bra grundskola samt en gymnasieskola där nästan alla ungdomar
              i dag återfinns och där de allra flesta gör bra ifrån sig.
            </seg>
            <seg xml:id="i-4b91dab655a8a500-0">
              Men riktningen för detta skolväsende går åt fel håll. Vi har
              nu sex år i rad haft fallande skolresultat. Något som är minst
              lika oroväckande är att likvärdigheten försämras år för år.
            </seg>
            <seg xml:id="i-cd2b7aed58a91e30-0">
              Det blir allt lättare att förutse hur det ska gå för eleverna
              som i dag börjar förskoleklassen när de lämnar nionde årskursen
              enbart baserat på vilken utbildningsnivå som deras föräldrar har.
            </seg>
            <seg xml:id="i-ef66650b754f794f-0">
              Detta är naturligtvis någonting oerhört oroväckande. Det gäller
              både de fallande kunskapsresultaten och den allt sämre likvärdigheten.
            </seg>
            <seg xml:id="i-dbf448a0e675ee96-0">
              Därför har Socialdemokraterna föreslagit och föreslår även i
              detta betänkande en rad förbättringar som vi tror skulle kunna
              förbättra elevernas möjlighet att ta till sig de kunskaper som
              skolan har att förmedla och skaffa sig de förmågor som är nödvändiga
              i dagens samhälle och på dagens arbetsmarknad.
            </seg>
            <seg xml:id="i-8be837f0bcd3c336-0">
              Även om den borgerliga majoriteten och regeringen initialt har
              sagt nej till en rad av dessa förbättringsförslag har vi nu genom
              detta betänkande men också den nyligen slutna uppgörelsen i Friskolekommittén
              lyckats att steg för steg få regeringen att backa och också fått
              igenom en del av dessa förslag.
            </seg>
            <seg xml:id="i-f3547bfa42c50558-0">
              Det gläder oss att vi nu kan ha en bred samsyn om en rad av dessa
              förbättringar men också att vi så småningom kan se till att kunna
              förbättra och förändra det skolväsen vi har. Det är nödvändigt
              och bra för eleverna.
            </seg>
            <seg xml:id="i-db1cfe0e6d562c2a-0">
              Även om det är ett steg åt rätt håll är Socialdemokraternas uppfattning
              att detta inte räcker. Det räcker inte därför att vi ser att det
              fortfarande finns delar av vårt skolsystem som inte fungerar tillräckligt
              väl. Det drabbar i slutändan alltid eleverna och deras rätt till
              en bra utbildning.
            </seg>
            <seg xml:id="i-c9cbc44be3d01d86-0">
              Ett tragiskt exempel på detta är det som vi fick nyheter om i
              går eftermiddag. En av landets största friskolekoncerner, JB Education,
              väljer att sätta hela verksamheten i konkurs efter att under en
              längre tid antingen ha avvecklat, sålt eller överfört verksamheter
              till andra huvudmän. I det här fallet väljer man att helt lägga
              ned.
            </seg>
            <seg xml:id="i-f6b2c3c5bb1b0c7b-0">
              Det är inte så förvånande. Det handlar inte huvudsakligen om
              JB Education. I grund och botten handlar det om vårt skolväsen
              och vårt skolsystem. Vi har under en längre tid haft ett system
              där det i praktiken har rått etableringsfrihet för gymnasieskolor.
              Skolinspektionen har visserligen att lämna tillstånd för de fristående
              huvudmän som vill starta skolor. Men i praktiken har väldigt många
              fått tillstånd.
            </seg>
            <seg xml:id="i-d52d09c2922a0715-0">
              För fem år sedan fanns det ungefär 390 000 gymnasieelever. I
              dag finns det lite drygt 350 000 gymnasieelever. Det är en ganska
              kraftig minskning. Det är inte så konstigt. Det beror på att demografin
              är sådan. Ungdomskullarna från början och mitten av 90-talet är
              färre än tidigare.
            </seg>
            <seg xml:id="i-c4121bf6ef9a4759-0">
              Det är heller inte något som borde förvåna någon att det är på
              det viset. Det har vi vetat ända sedan de föddes, ända sedan de
              gått i förskolan och ända sedan de gått i grundskolan.
            </seg>
            <seg xml:id="i-65381bedd9324d04-0">
              Det som gör detta till ett icke fungerande system är att under
              samma period, från 2008 till i dag, har antalet gymnasieskolor
              ökat år efter år, och år efter år. Den ekvationen går inte ihop.
              Vi har allt färre gymnasieelever och allt fler skolor. Det beror
              i sin tur på att det i praktiken har rått etableringsfrihet. Resultatet
              ser vi nu.
            </seg>
            <seg xml:id="i-b4555a7f7af48c00-0">
              Vi har elever som mitt i terminen får reda på: Den utbildning
              du går här kommer du inte att kunna fullfölja. Förhoppningsvis
              kanske den finns i en annan fristående skola eller i en annan
              kommunal skola i kommunen. Men i en del fall finns inte utbildningen
              i kommunen. Den finns kanske inte ens i grannkommunen. Då står
              de eleverna i en återvändsgränd. De har att antingen börja om
              från ettan på någon annan utbildning eller att flytta långt bort
              för att försöka att fullfölja utbildningen, om nu kursupplägget
              är detsamma. Det är inte alls säkert.
            </seg>
            <seg xml:id="i-9322a4b9fb3bdde5-0">
              Detta borde mana riksdagen till eftertanke. Det här är ingenting
              som JB Education har hittat på. Det är ingenting som friskolekoncernerna
              har hittat på. Det är ingenting som kommunerna, som alltid är
              ansvariga, har hittat på. Det är ett regelverk som denna riksdag
              har beslutat om och som denna riksdag reglerar. När vi nu ser
              att det drabbar eleverna borde det rimliga och ansvarstagande
              från riksdagen vara att vara beredd att förändra regelsystemet
              och regelverket.
            </seg>
            <seg xml:id="i-bcd3a1ec63006a66-0">
              Den här situationen kommer inte bara att drabba de elever som
              har valt att gå JB Educations utbildningar. Den kommer att drabba
              fler elever. Jag är tämligen säker på att vi tyvärr inte har sett
              det sista av den här typen av besked.
            </seg>
            <seg xml:id="i-4498b4782b71182a-0">
              Det handlar om att elever på våren, några veckor innan skolavslutningen,
              eller på vintern, när de har gått ett och ett halvt år på en treårig
              utbildning, får höra: Tyvärr, din skola kommer inte att finnas
              kvar. Lycka till, och hoppas det går bra! Ibland går det bra,
              och ibland går det inte. Är det vad som ska vara avgörande för
              om våra elever får en bra utbildning eller inte?
            </seg>
            <seg xml:id="i-64552684325ba163-0">
              Socialdemokraterna menar att vi har ett ansvar. Det ansvaret
              måste vi ta genom att förändra regelsystemet så att de som i dag
              alltid har ansvaret för elevernas utbildning också får ett större
              inflytande över hur detta organiseras.
            </seg>
            <seg xml:id="i-3979adbeb5e8133a-0">
              Vi ska ställa krav på att de fristående skolor som vill starta
              i en kommun också har ett avtal med den kommunen så att man kan
              komma överens om: Var ska vi starta utbildningen? Vem ska göra
              vad? Om det nu händer något, vem ska ta ansvar för nedläggningen
              eller fortsättningen på utbildningen?
            </seg>
            <seg xml:id="i-1f10ee15d9a5bc3b-0">
              Ett sådant samarbetsavtal ska finnas på plats innan staten går
              in och precis som i dag lämnar tillstånd eller ibland säger nej
              baserat på ett antal kvalitetskrav som vi från denna riksdag och
              regering vill ställa på dem som startar skolor. Det är rimligt
              med ett sådant förfarande i stället för som i dag i praktiken
              ha en etableringsfrihet som drabbar elevernas rätt till en utbildning.
            </seg>
            <seg xml:id="i-3500ad2821027c83-0">
              Det är mot den bakgrunden som vi socialdemokrater menar att systemet
              behöver förändras. Därför yrkar jag också bifall till reservation
              nr 7 som just handlar om detta. Sveriges elever förtjänar mångfald
              och valfrihet men har också rätten att vi gemensamt kan garantera
              att de inte bara kan välja att börja en utbildning utan också
              fullfölja den utbildningen. Det ansvaret har vi här. Det är dags
              att riksdagen och den majoritet vi har i riksdagen är beredd att
              ta ansvar för det.
            </seg>
            <seg xml:id="i-160b92ffa4ac3728-0">
              Den andra frågan jag skulle vilja lyfta fram där jag ser många
              brister i vårt skolsystem handlar om den nya digitala tekniken.
              Vi har i dag ett väldigt modernt samhälle. Vad gäller teknik har
              vi har varit i fronten under väldigt lång tid. Den digitala tekniken
              är närvarande på arbetsmarknaden, i vår industri, i tjänstesektorn
              och i vår vardag.
            </seg>
            <seg xml:id="i-c47b23da838151f4-0">
              Den har på många sätt förbättrat våra liv. Den har effektiviserat
              vår industri och effektiviserat vår arbetsmarknad. Sverige har
              tjänat väldigt mycket på att vara i fronten med att införa den
              digitala tekniken.
            </seg>
            <seg xml:id="i-ad828643422a3377-0">
              Man skulle kunna tänka sig att det också hade varit så i vårt
              utbildningssystem och vårt skolsystem. Men just vårt skolsystem
              är tyvärr i dag efter. På väldigt många av våra skolor har man
              inte tillgång till datorer för alla elever Ipad, eller vad det
              nu råkar vara. För den delen har inte heller lärarna fått den
              kompetensutveckling som behövs för att kunna dra nytta av den
              nya tekniken i pedagogiken och undervisningen.
            </seg>
            <seg xml:id="i-4818b2eb64f0f33f-0">
              Det finns naturligtvis undantag från det. Vi har många besjälade
              lärare och rektorer som i sin lokala skola har sett fördelarna
              med detta och kunnat övertyga och övertala framsynta kommunpolitiker
              att införa det. Det har på många sätt lett till att man har kunnat
              förbättra kunskapsresultaten och kanske till och med förstärka
              likvärdigheten.
            </seg>
            <seg xml:id="i-581eeb94164d632b-0">
              För många elever som har haft svårigheter med den traditionella
              pedagogiken har den nya tekniken inneburit en annan möjlighet.
              Men tyvärr är detta fortfarande undantag. Den svenska skolan ligger
              efter.
            </seg>
            <seg xml:id="i-07ea9ccc8b44d0ea-0">
              Socialdemokraterna menar att detta rimligtvis inte borde vara
              en ideologisk fråga. Det borde rimligtvis inte vara en trätofråga
              i denna kammare huruvida vi ska ha en nationell it-strategi eller
              inte. Det borde vara en självklarhet. Den här tekniken är ingenting
              övergående. Den är här för att stanna.
            </seg>
            <seg xml:id="i-1c4000e7d09933ef-0">
              Den har vi dragit nytta av i vårt vardagsliv, på vår arbetsmarknad
              och vår industri. Varför gör vi inte vårt yttersta för att se
              till att detta implementeras också i den svenska skolan så att
              vi kan förbättra likvärdigheten och skolresultaten? Varför motsätter
              sig den nuvarande högeralliansen en nationell it-strategi?
            </seg>
            <seg xml:id="i-2afed831c59e29d2-0">
              Tyvärr finns det bara ett svar på det. Jag vet att det finns
              många av de borgerliga partierna som tycker att det jag säger
              är en självklarhet. Jag vet att Centern tycker det; det har vi
              hört flera gånger. Jag skulle tro att en majoritet av de borgerliga
              partierna i den här kammaren tycker det.
            </seg>
            <seg xml:id="i-232d079afb95d4ec-0">
              Vad är då anledningen till att detta inte händer? Varför har
              inte Sverige en nationell it-strategi för skolan? Det beror tyvärr
              på att vi har en utbildningsminister som av någon outgrundlig
              anledning har fått för sig att man ska motsätta sig detta. Det
              kom till uttryck förra året genom att han var ute och bannade
              framsynta kommunpolitiker moderata sådana, ska jag säga i Sollentuna
              när de ville införa Ipad i de första årskurserna. Hans version
              var att om man har Ipad kanske eleverna inte lär sig att läsa
              och skriva ordentligt. Det finns inga belägg för det. Forskare
              som har följt projektet har visat att eleverna lär sig bättre.
              Men utbildningsministern har fått för sig att vi ska hålla oss
              till det som traditionellt fungerar, och det här ska vi inte införa.
              Jag tror att det är mot denna bakgrund som en borgerlig majoritet
              tillsammans med Sverigedemokraterna har yrkat avslag på reservation
              nr 27.
            </seg>
            <seg xml:id="i-ab634b4f48cc48c1-0">
              Jag yrkar bifall till reservationen, för jag tror att detta inte
              bara är någonting som vi ska göra det är också nödvändigt och
              ofrånkomligt att vi förr eller senare, helst förr, ser till att
              vi skaffar oss en nationell it-strategi. På så sätt får vi fullt
              genomslag för tekniken och kan förbättra pedagogiken så att eleverna
              får bättre resultat och vi kan öka likvärdigheten. Sist men inte
              minst: Våra elever behöver få denna kompetens, för den kommer
              att krävas på arbetsmarknaden och i vårt samhällsliv. Det är väl
              ingen som tror att den digitala tekniken bara är en fluga som
              är på väg bort. Det tror i alla fall inte Socialdemokraterna.
            </seg>
          </u>
          <note type="speaker" xml:id="i-e521b48d17128a69-0">
            Anf. 126 JABAR AMIN (MP):
          </note>
          <u who="jabar_amin_a483d5" xml:id="i-f79e52f34f55ff93-0">
            <seg xml:id="i-5693120185ca3e46-0">
              Herr talman! En av de frågor som berörs i det betänkande som
              vi behandlar i dag handlar om de fristående skolorna och huruvida
              dessa ska kunna dela ut vinst till aktieägarna.
            </seg>
            <seg xml:id="i-35e4934388196d19-0">
              Vi i Miljöpartiet har varit anhängare av en friskolereform som
              ger möjligheter till skolor att bland annat ha olika former av
              pedagogik. Det är en reform som ger möjlighet för bland annat
              lärarkooperativ och stiftelser att bedriva skolverksamhet i syfte
              att ge våra barn och unga den bästa utbildningen, och inte i syfte
              att jaga efter vinst. Med förekomsten av riskkapitalbolag, stora
              koncerner och missbruk av skatteregler blir det dock alltmer nödvändigt
              nu att strama åt regelverken och att leva upp till det som var
              avsikten med vår friskoletanke.
            </seg>
            <seg xml:id="i-d4780e8ff4bfeebf-0">
              Vi menar att utbildning av hög kvalitet ska vara det främsta
              syftet för alla skolor. Vi vill att aktiebolag som driver skolor
              i sin bolagsordning ska klargöra att verksamheten inte har ett
              vinstsyfte. Vidare vill vi att det ska klargöras att eventuell
              vinst ska återinvesteras i den berörda verksamheten. På så sätt
              säkerställer vi att verksamhetens kvalitet hamnar i fokus.
            </seg>
            <seg xml:id="i-4cd6c6520e86b95b-0">
              Herr talman! Frågan om att skolor inte ska drivas i vinstsyfte
              har vi drivit hårt under ett par år, senast i den nyligen avslutade
              Friskolekommittén. Trots att partierna i Friskolekommittén hade
              olika uppfattningar i frågan har vi lyckats komma överens om att
              en utredning ska göras i frågan och att konkreta förslag ska tas
              fram. För att klargöra att vi inte nöjer oss med en utredning
              har vi från Miljöpartiet och Socialdemokraterna skrivit ett gemensamt
              särskilt yttrande där vi poängterar att vi vill införa en lagreglering
              som går ut på att fristående skolor inte ska drivas i vinstsyfte.
            </seg>
            <seg xml:id="i-f8365129e103291c-0">
              Så här skriver vi i vårt särskilda yttrande: Vidare anser vi
              att skolor inte ska drivas i vinstsyfte. För att tillstånd ska
              ges av Skolinspektionen ska det framgå av bolagsordningen eller
              motsvarande att utdelning av vinst till aktieägarna inte är syftet
              med skolverksamheten.
            </seg>
            <seg xml:id="i-835a6ca7379d9705-0">
              Dessutom anser vi från Miljöpartiet att eventuell vinst eller
              överskott ska återinvesteras i den berörda verksamheten. Detta
              är en viktig princip för oss som vi kommer att driva hårt framöver.
              Vi ska inte acceptera att våra barn och ungdomar blir föremål
              för vinstjagande riskkapitalbolag ett vinstjagande som mycket
              sannolikt kan gå ut över våra barns och ungdomars utbildning.
            </seg>
            <seg xml:id="i-d068ef528a7e5d97-0">
              Herr talman! I betänkandet finns en motion som tangerar denna
              fråga, men i motionen krävs att alla bolag ska ha en viss form
              och bli SVB-bolag. Vi menar dock att bolag kan anta vilken form
              som helst förutsatt att det framgår klart och tydligt att syftet
              med verksamheten inte är att dela ut vinst till aktieägarna. Att
              tvinga alla företag att anta en viss bolagsform är inte rätt;
              det viktiga är att vi skriver in att de inte får ha vinstsyfte
              och att eventuell vinst ska återinvesteras. Det är av denna anledning
              vi inte stöder motionen. I övrigt är grundtanken i motionen lik
              den som vår kongress har beslutat om och som vi drivit under lång
              tid.
            </seg>
            <seg xml:id="i-59ed0c5d14fc6405-0">
              Vidare menar vi att det är oacceptabelt att elever tvingas byta
              skola mitt under ett skolår. Just därför kräver vi att alla friskoleaktörer
              ska garantera att de elever de tar in ska få gå klart utbildningen.
              Den som vill driva en fristående skola ska för Skolinspektionen
              visa att de har buffert för det, och de ska kunna ge garanti för
              att de inte en dag lämnar eleverna på bar backe.
            </seg>
            <seg xml:id="i-a66d8f4a457eb6fb-0">
              Herr talman! En annan aspekt som berörs i betänkandet är villkoren
              för fritidspedagogerna. Om fritidshemmet ska komplettera skolan
              pedagogiskt och grunda sig på just pedagogik måste pedagogiken
              garanteras inte genom att fritidspedagoger ska omskolas till lärare,
              utan genom den befintliga kunskapen i just fritidspedagogiken
              och genom denna utbildning.
            </seg>
            <seg xml:id="i-bb7e8363c042c6f4-0">
              I förskolan har förskollärare legitimation och ansvarar därmed
              för och leder den verksamhet där även andra yrkeskategorier, exempelvis
              barnskötare, är anställda. Fritidspedagogkompetensen är i mångt
              och mycket identisk med förskollärarens. Skillnaden är att fritidspedagogens
              kompetens är riktad mot den åldersgrupp som går på fritidshem,
              612 år, medan förskolläraren har kompetens för åldersgruppen 06
              år. Det är därför ologiskt att förskolläraren får legitimation
              medan fritidspedagogen nekas den rätten.
            </seg>
            <seg xml:id="i-5650a849e2252c73-0">
              Medan fritidshemmens roll har förstärkts i den senaste skollagen
              och i läroplanen har fritidspersonalens roll märkligt nog försvagats.
              Vi anser att legitimationen är en garanti för att det under barnens
              hela dag finns kunnig och lämplig personal på plats. Om vi tror
              på olika lärandeperspektiv måste legitimation även gälla för fritidspedagogerna.
              Just därför vill vi uppdra åt regeringen att vidta lämpliga åtgärder
              i enlighet med detta.
            </seg>
            <seg xml:id="i-465438acf044a0e4-0">
              Herr talman! Ytterligare en fråga som berörs i betänkandet är
              hur vi kan värna alla våra skolelever. Skolans personal har stora
              möjligheter att i tid upptäcka flickor och pojkar som är utsatta,
              eller riskerar att bli utsätta, för skam- och hedersrelaterat
              våld och förtryck.
            </seg>
            <seg xml:id="i-8b0105d8020a2d46-0">
              Med rätt kunskap kan skolan bemöta föräldrar som vill begränsa
              barnens och ungdomarnas deltagande i vissa skolämnen, utflykter
              eller fritidsaktiviteter. Elevhälsan är en viktig resurs i detta
              arbete.
            </seg>
            <seg xml:id="i-0ec9ab003e4456b0-0">
              Vi anser att elevhälsopersonal måste ha rätt kompetens och resurser
              för ett långsiktigt arbete. Just därför är det viktigt att lärares
              kunskap i mänskliga rättigheter, mångfald och konflikthantering
              prioriteras i lärarutbildningar och fortbildningar för lärare.
            </seg>
            <seg xml:id="i-ac75db63bc01e4f0-0">
              Därför vill vi från Miljöpartiet ge regeringen i uppdrag att
              vidta åtgärder även i denna fråga.
            </seg>
            <seg xml:id="i-77b7b91ee638a822-0">
              Avslutningsvis vill jag, herr talman, deklarera att jag självfallet
              står bakom alla våra reservationer, men för tids vinnande yrkar
              jag bifall bara till reservationerna 17 och 19.
            </seg>
          </u>
          <note type="speaker" xml:id="i-6c188cca6edcabc9-0">
            Anf. 127 CARINA HERRSTEDT (SD):
          </note>
          <u who="carina_herrstedt_8950a1" xml:id="i-ade278dba1631644-0">
            <seg xml:id="i-2fec837c4828f6ae-0">
              Herr talman! I dag debatterar vi en av de viktigaste frågorna
              inför framtiden, hur vår skola fungerar och vilken kvalitet den
              håller.
            </seg>
            <seg xml:id="i-36d6aa9b0d1711e4-0">
              Skolväsendet är ett väldigt brett område som inte bara sträcker
              sig från förskola till gymnasieskola. Det omfattar även särskola,
              sfi och fritidshem. Det gör att det blir ett extra brett område
              och en bred debatt.
            </seg>
            <seg xml:id="i-b9cc86c09912d6b8-0">
              I utskottets text lyfts Friskolekommitténs förslag fram eller
              rättare sagt den överenskommelse som är gjord mellan sex av riksdagens
              åtta partier. Därför är det omöjligt att inte redan nu gå in på
              de förslag som har lagts fram där, även om det kommer att bli
              en debatt kring det framöver.
            </seg>
            <seg xml:id="i-71f5a0fc91a0437b-0">
              Herr talman! Sverige har gått från att ha en skola i världsklass
              till att ha en skola som brottas med stora problem. Vi brottas
              med sjunkande kunskapsresultat och med elever som lämnar grundskolan
              och gymnasieskolan utan fullständiga betyg. Vi brottas med ett
              ökat antal elever som hoppar av gymnasiet, med sjunkande lärarstatus
              och så vidare.
            </seg>
            <seg xml:id="i-7cbd5ea46499fe78-0">
              Vi har en skola som har stora utmaningar framför sig. Jag säger
              vi, för jag menar faktiskt att det är vi tillsammans som kan komma
              till rätta med dessa problem eller åtminstone närma oss problemen.
              Vi måste sända signaler ut till verksamheten om att vi står enade
              i frågorna. Det finns faktiskt väldigt många frågor och punkter
              där det inte råder någon oenighet över huvud taget.
            </seg>
            <seg xml:id="i-4443763046928f04-0">
              Jag menar att vi gemensamt måste lyfta fram dem för att signalera
              att vi gör detta långsiktigt och att det är ett bestående förslag,
              oavsett vem eller vilka som sitter i regering eller har vågmästarroll.
            </seg>
            <seg xml:id="i-1258f251fca0b3ef-0">
              Det måste också i någon mening ha varit Friskolekommitténs syfte
              att hitta långsiktiga och hållbara lösningar som alla kan ställa
              sig bakom. Jag menar att det är absolut rätt väg att gå.
            </seg>
            <seg xml:id="i-18a56c105fa4e3f0-0">
              Men tyvärr var det inte så logiskt. Ganska tidigt talades det
              tydligt om för oss att Sverigedemokraterna och Vänsterpartiet
              inte skulle bli aktuella i en sådan här överenskommelse. Vi stod
              helt enkelt för långt ifrån varandra, sade man.
            </seg>
            <seg xml:id="i-952b58d8429783fb-0">
              Herr talman! Detta skulle man kunna välja att kalla mobbning
              eller utfrysning, sådant som vi arbetar mot i skolvärlden. Jag
              behöver knappast nämna någonting om det här med att föregå med
              gott exempel.
            </seg>
            <seg xml:id="i-550ea88ff4d9bb2d-0">
              Vill man sätta partipolitik framför skolans och Sveriges bästa
              har man naturligtvis all rätt att göra det, men då får man vara
              beredd att ta konsekvenserna.
            </seg>
            <seg xml:id="i-518a23b383149183-0">
              När jag tittar närmare på de förslag som överenskommelsen innebär
              kan jag bara konstatera att det egentligen inte fanns några sakliga
              skäl för att utesluta Sverigedemokraterna eller Vänsterpartiet
              från uppgörelsen. Sakpolitiskt står vi faktiskt inte så långt
              ifrån varandra i just dessa frågor.
            </seg>
            <seg xml:id="i-3a27f9bf3b4d6605-0">
              Vad jag kan se i dagsläget finns det inte några förslag här som
              jag inte kan ställa mig bakom. Däremot finns det frågor där jag
              skulle vilja gå steget längre. Men för den sakens skull är det
              inte fel att åtminstone ta ett steg i rätt riktning.
            </seg>
            <seg xml:id="i-c7e8f5c58926575f-0">
              Vi lever i en värld där det råder hård konkurrens på den internationella
              marknaden. Nationen med den bäst utbildade arbetskraften har stor
              fördel i den internationella konkurrensen. Sverige har tyvärr
              halkat efter i den konkurrensen när det gäller just skolresultat.
              Detta är allvarligt.
            </seg>
            <seg xml:id="i-7b16816eb1cc6660-0">
              Friskolereformen må ha ökat valfriheten för många elever som
              av olika anledningar, kanske rent av vantrivsel eller mobbning,
              valt att byta upp sig till en bättre skola och en bättre skolgång.
              Men uppenbarligen har reformen inte lyft våra skolresultat internationellt.
            </seg>
            <seg xml:id="i-e181b809bed8e2ee-0">
              Frågan om en överetablering vid startandet av friskolor har lyfts
              fram i en del motioner. Till och med Riksrevisionen har påpekat
              att nuvarande regelverk inte har något skydd ens för riktigt uppenbara
              överetableringar. Dessa överetableringar kommer att ligga för
              handen om Skolinspektionen följer sina regler och ger tillstånd
              till fler elevplatser än vad det finns elevunderlag för.
            </seg>
            <seg xml:id="i-02ebacc2482ddc4f-0">
              Det är givet att elever, lärare och andra i framtiden kommer
              i kläm. Det ser vi inte minst nu när skolor lägger ned sin verksamhet
              på grund av bristande elevunderlag.
            </seg>
            <seg xml:id="i-dad6c08249076cae-0">
              Vi vill därför i likhet med Finland skapa ett friskolesystem
              där det måste finnas ett påvisbart behov av den utbildning som
              en friskola avser att ge, en pedagogisk profil eller en speciell
              språkinriktning. På så sätt skapas en balans inom friskolesystemet.
              För detta krävs det naturligtvis att Skolinspektionen har ett
              helt annat regelverk att förhålla sig till än det vi har i dag.
            </seg>
            <seg xml:id="i-cb6aeacefdfbf94b-0">
              Vi vill påpeka att den uppgörelse där sex av riksdagens partier
              ingår inte på något sätt tar upp problemen med överetableringar
              av skolor. I texten talar man i stället om samråd mellan kommuner
              och huvudmän, vilket i sak inte behöver betyda någonting. Detta
              anser vi vara en stor brist i uppgörelsen. Det är precis en sådan
              fråga där vi skulle vilja gå längre utan att för den sakens skull
              säga att samråd är fel.
            </seg>
            <seg xml:id="i-34d1f393bad12bd7-0">
              Herr talman! Friskolereformen har också fört med sig att antalet
              konfessionella friskolor har ökat i vårt land. Med anledning av
              det vill jag yrka bifall till reservation 9 som handlar om en
              hårdare granskning av konfessionella friskolor.
            </seg>
            <seg xml:id="i-f8bde9771b081c09-0">
              Tyvärr har en rad allvarliga problem och brott mot skollagen
              uppdagats på konfessionella skolor. Det är problem som vi inte
              ser i våra icke-konfessionella skolor. Händelser som kan betecknas
              som rena övergrepp med inslag av våld och hot har tyvärr uppdagats.
              Missförhållandena på dessa friskolor har avlöst varandra genom
              åren. Vi vill att regeringen tillsätter en objektiv utredning
              för att klargöra förhållandena på dessa skolor.
            </seg>
            <seg xml:id="i-000ab4fb95e3def5-0">
              År 2003 gjordes ett uppmärksammat undersökande reportage kallat
              I skolans våld , där mycket grova missförhållanden på tio konfessionella
              friskolor synliggjordes. Det framkom bland annat att skolorna
              underlät att anmäla så pass grovt våld att det närmast kan jämföras
              med tortyr av skolbarn. Skolorna underlät också att rapportera
              om uppenbart tvångsgifte. Dessutom förekom både hot och våld på
              skolorna.
            </seg>
            <seg xml:id="i-0d9eee61d275fa4e-0">
              Svenska skattebetalare finansierar vårt skolsystem för att ge
              alla barn en likvärdig utbildning, inte för att kunskapsinlärning
              ska ske med otilllåtna medel.
            </seg>
            <seg xml:id="i-c6382f52e42aa59c-0">
              Jag är fullt medveten om att konfessionella friskolor lyder under
              samma regelverk som övriga skolor, men trots detta är det här
              problem som har uppdagats där och inte i våra traditionella skolor.
            </seg>
            <seg xml:id="i-4c756eb0da87dd7e-0">
              Herr talman! Tyvärr förekommer det också att ungdomar utsätts
              för det vi kallar hedersrelaterat förtryck. Det innebär att unga
              människor i skolåldern tvingas försvara det man i deras ursprungsländer
              kanske kallar familjehedern. Det innebär mycket hårda restriktioner
              i livsföringen för de drabbade. Det är restriktioner som övriga
              ungdomar i klassen ser som direkt verklighetsfrämmande. Restriktioner
              av den art som vi kan se är helt enkelt inte i samklang med vårt
              samhälle och vårt sätt att leva. Det kan till exempel röra sig
              om att flickor inte får tilltala pojkar eller ha en relation med
              det motsatta könet. Det kan också innebära isolering från kamrater
              och en normal fritid.
            </seg>
            <seg xml:id="i-0c25b0f4daf781fe-0">
              Främst är det naturligtvis socialtjänsten som har skyldighet
              att ingripa när ungdomar utsätts för hedersproblematik och annan
              problematik. Men den arena som har störst möjlighet att upptäcka
              hedersproblematik är sannolikt skolan, där ungdomarna vistas en
              stor del av dagen.
            </seg>
            <seg xml:id="i-2e45fea3033ddfa4-0">
              Det vore naturligt och det mest effektiva att ge skolpersonal
              utbildning i denna problematik och framför allt utbildning i att
              upptäcka den och agera i förekommande fall.
            </seg>
            <seg xml:id="i-97230dd42616ab58-0">
              Det är ingen lätt uppgift att öppna dörren till ett liv som baseras
              på andra grundläggande värderingar än dem som tidigare utgjort
              basen för verklighetsuppfattningen, och det måste naturligtvis
              ske på ett respektfullt sätt.
            </seg>
            <seg xml:id="i-4df159baed19c4c8-0">
              Herr talman! Jag vill betona vikten av att det aktiva värdegrundsarbetet
              påbörjas i tidig ålder för att förhindra att barn i Sverige växer
              upp i en verklighet utanför majoritetssamhället. Vi vill ge utsatta
              flickor och pojkar verktyg och möjlighet att lättare bryta med
              hederskulturens normsystem eftersom det är under uppväxten som
              grunden för våra åsikter och värderingar läggs.
            </seg>
            <seg xml:id="i-7f9d8867b671bfe7-0">
              För att återgå till uppgörelsen mellan de sex riksdagspartierna
              vill jag tillägga att vi är mycket nöjda med att det efter många
              om och men nu finns en majoritet för att friskolornas och de kommunala
              skolornas ekonomi ska redovisas jämbördigt. En öppen redovisning
              av friskolornas ekonomi är dessutom viktig när vi bland annat
              genom undersökningar vet att både lärartätheten och andelen utbildade
              lärare är mindre i just friskolesektorn.
            </seg>
            <seg xml:id="i-9798545fd80c05c6-0">
              Vi välkomnar att riksdagen kommer att ta detta viktiga beslut
              för eleverna ännu ett i raden av förslag som vi står bakom.
            </seg>
            <seg xml:id="i-75b5828443309e0e-0">
              Enligt uppgörelsen ska en lämplighetsprövning göras av den huvudman
              som vill starta en friskola. Vi tycker att det är bra, men vi
              är lite förvånade över att denna prövning inte infördes samtidigt
              som friskolereformen.
            </seg>
            <seg xml:id="i-6d5a0de00b45f0a0-0">
              Slutligen, herr talman, vill jag berömma de förslag som Friskolekommittén
              presenterade, en sexpartiuppgörelse om en nationell databas där
              viktiga uppgifter om skolor ska samlas och lätt kan jämföras av
              både elever och föräldrar. Förslaget väckte förvåning då utkastet
              kom, då Friskolekommittén inte antydde förslag i denna riktning.
              Däremot har Sverigedemokraterna motionerat i denna fråga redan
              tidigare, så vi mottar detta förslag med stor glädje.
            </seg>
            <seg xml:id="i-22da3e4c58ad23bf-0">
              Herr talman! Slutligen vill jag be om ursäkt för att anförandet
              drog ut på tiden. Jag står naturligtvis bakom samtliga våra reservationer
              men väljer att endast yrka bifall till reservation 9, som jag
              sade tidigare.
            </seg>
          </u>
          <note type="speaker" xml:id="i-027f9c0bb05c0ec4-0">
            Anf. 128 LARS OHLY (V):
          </note>
          <u who="lars_ohly_9f9bb3" next="cont" xml:id="i-05eebbfed8ac83b6-0">
            <seg xml:id="i-0e54c5f2bf03612d-0">
              Herr talman! Skolan är på rätt väg. Det blir bättre och bättre.
              Det är bara det att det inte märks riktigt ännu.
            </seg>
            <seg xml:id="i-a54ade72f497d9b5-0">
              Så brukar det låta när Jan Björklund pratar. Vi har visserligen
              bara suttit i sju år, så ge oss lite mer tid. Rösta på oss igen,
              så kommer det att bli bättre. Kanske inte nästa mandatperiod,
              men 2020 kommer det att vara bra, eller åtminstone 2030.
            </seg>
            <seg xml:id="i-db876402d1fcf842-0">
              Ja, så småningom kommer väl Jan Björklund att stå här och säga
              att reformerna på skolområdet märks först när vi alla är döda.
              Då slipper man ifrån kritik därför att ingen kan kolla om det
              var sant eller inte. Han är som de gamla prästerna i bondesamhället
              som utlovade statare och lantarbetare sin lön i himlen om de bara
              fortsatte att träla. Det är dagens skolpolitik. Det är sorgligt
              att höra. En sådan ansvarslös minister har väl sällan skådats,
              som inte kan ta ansvar för att han faktiskt misslyckats.
            </seg>
            <seg xml:id="i-8f6b16682273ebb1-0">
              Skolan är inte på rätt väg. Alla undersökningar visar motsatsen.
              Vi får sämre resultat i den svenska skolan. Svenska elever står
              sig sämre internationellt. Vi har fått mer av symbolpolitik med
              kepsförbud och katederdisciplin i stället för att man diskuterar
              de verkliga problemen i den svenska skolan. Vi har fått det största
              flummet av alla, friskoleflummet, som leder till att man till
              varje pris är beredd att garantera de stora riskkapitalbolagen
              rätt till fri dragningsrätt på skattepengarna.
            </seg>
            <seg xml:id="i-ba07352c1099265f-0">
              Som en följd har vi fått en betygsinflation som döljer problemen
              i den svenska skolan. Betygen visar det de inte borde visa. Jämfört
              med de nationella proven visar betygen att svenska elever kan
              mer. Det är framför allt i de så kallade fristående skolorna som
              överbetyg ges. Jag hänvisar till Svenska Dagbladet i dag om någon
              är intresserad att läsa om detta.
            </seg>
            <seg xml:id="i-5ee6447d511552f9-0">
              Allt detta leder till att vi får allt mindre av likvärdig skola.
              Skolan har vad som brukar kallas ett kompensatoriskt uppdrag.
              Skolan ska inte ge lika resurser till varje elev det har aldrig
              varit tanken med den svenska allmänna skolan utan skolan ska kompensera
              för de olikheter och ojämlikheter som eleverna står inför när
              de kommer in i skolan och inför sitt vidare vuxenliv. Men det
              här ser vi allt mindre av. I utskottsbetänkandet finns det fina
              skrivningar från skollagen och annat som citeras, men de betyder
              allt mindre. Nu ska det satsas, precis som i all övrig politik
              från den här regeringen, på de redan privilegierade. Åt dem som
              har skall varda givet. Det sade också den gamla prästen till lantarbetarna.
            </seg>
            <seg xml:id="i-6dbe1ea865a393b0-0">
              Det här leder till att vi får en ännu mer segregerad skola och
              ännu mindre av likvärdighet. Det beror naturligtvis på en mängd
              olika saker. Det finns inte bara ett skäl till att det har blivit
              så här. Ett är naturligtvis resurserna. Vi behöver tillföra mer
              resurser för att utbildningen ska kunna hålla en tillräckligt
              god kvalitet. Men vi måste också fördela resurserna på ett bättre
              sätt. Det är helt uppenbart att resurserna i dag inte alltid används
              på bästa sätt och att man därför missar det så kallade kompensatoriska
              uppdraget, det vill säga att underlätta för de elever som har
              de sämsta förutsättningarna att gå ut med godkända resultat. Kommunaliseringen
              har i sig lett till att likvärdigheten har försämrats. Borttagandet
              av närhetsprincipen har sannolikt förstärkt segregationen.
            </seg>
            <seg xml:id="i-7af3da7289be88dd-0">
              På allt detta har vi fått privatiseringen av stora delar av skolväsendet.
              Ni har bjudit in lycksökare till skolan. Ni har bjudit in dem
              som inte har känt något behov av att stå för en ny pedagogisk
              idé, för nya undervisningsformer och program eller för att utveckla
              skolans innehåll. Ni har bjudit in dem som vill kunna plocka hem
              vinster genom att driva skolverksamhet i stället för att driva
              konservburksfabriker. Det är dem ni har dragit in. Det är de som
              med vinstsyftet som norm håller på att plocka ut vinster från
              skattebetalarnas pengar som borde ha gått till elevernas undervisning.
            </seg>
            <seg xml:id="i-5e5488a87635dbca-0">
              Det är inte bara vinster i drift. En del verkar tro att det bara
              är där som problemet finns. Ja, det är ett stort problem när stora
              bolag tar ut ganska stora aktieutdelningar, men ännu värre är
              att man efter några år säljer och gör sig av med skolor. Man har
              aldrig haft tanken att vara någon långsiktig ägare, utan man har
              enbart haft för ögonen att förmera sitt kapital genom att sälja
              skolorna till ett dyrare pris än vad man köpte dem för.
            </seg>
            <seg xml:id="i-402999950b16bdfb-0">
              De här privatiseringarna sker inte alltid med elevers, föräldrars
              och skolpersonals medgivande. Det värsta exemplet är väl från
              Täby kommun med Tibble gymnasium. Där hade man omröstningar bland
              personal, elever och föräldrar. Det var ingen grupp där det var
              mindre än 75 procent som sade nej till utförsäljningen. Men den
              moderata kommunledningen lyssnade inte ett ögonblick på de föräldrar
              och elever och den personal som ville stoppa försäljningen att
              Täby gymnasium. Så fungerar det.
            </seg>
            <seg xml:id="i-11fb7fcd04ff7bba-0">
              För att åstadkomma de här vinsterna har flera av bolagen ägnat
              sig år ren ruffelverksamhet, räntesnurror, som det kallas, det
              vill säga att man lånar ut pengar till sig själv till en orimligt
              hög ränta. Så låtsas man att det inte är vinst när man får den
              enorma räntebetalningen från en skola till ett riskkapitalbolag,
              men det är klart att det är det. Skolan har blivit en värld av
              periodiseringsfonder och räntesnurror.
            </seg>
            <seg xml:id="i-f1fb0bd3a8d8aede-0">
              Det handlar om utbildning, om elever, om kunskap, om Sveriges
              framtid. Men ni vill leka affär med den svenska skolan, det är
              vad ni vill. Jag tycker att ni kan leka affär någon annanstans
              där ni kanske gör lite mindre skada.
            </seg>
            <seg xml:id="i-ca6d0e1c26c60822-0">
              Nu har Friskolekommittén kommit med ett förslag. Nej, Vänsterpartiet
              kan inte stå bakom det, för det tar inte tag i de problem som
              finns. Det är sorgligt att se Socialdemokraterna och Miljöpartiet
              vara överens med Björklund. Ibrahim Baylan står här och låtsas
              vara i opposition. Du är inte i opposition. Du har kommit överens
              med Björklund och Friskolekommittén, och det innefattar ingenting
              ens av det du själv sagt att du stod för förut. Det blir inget
              kommunalt veto, inte ens en garanterad fråga till kommunerna,
              innan friskolor ska etableras. Det är borta. Inte ens det larviga
              lilla kongressbeslut från socialdemokratin som vi redan från början
              kritiserade därför att det inte tog tag i den verkliga frågan,
              vinstintresset som styrmedel, lyckades ni få igenom i en överenskommelse
              i Friskolekommittén.
            </seg>
            <seg xml:id="i-72cc7270ba09ab6c-0">
              Och nej, Miljöpartiet, det blir över huvud taget ingen återinvestering
              av vinster. Friskolekommittén garanterar att vinstutdelningar
              kommer att fortsätta. Det är vad Friskolekommitténs uppgörelse
              innebär.
            </seg>
            <seg xml:id="i-a2d39285ce0b007c-0">
              Låtsas inte att ni är i opposition! Ni har kommit överens med
              herrarna och damerna på den blå sidan. Ni är garanten, tillsammans
              med dem, för att riskkapitalbolag och lycksökare ska kunna fortsätta
              att få fri dragningsrätt på skattepengar i skolan.
            </seg>
            <seg xml:id="i-cbde3a0f1916bf7b-0">
              Det är bara Vänsterpartiet som är emot. Det är bara vi som säger:
              Det är rätten till kunskap som ska garanteras, inte rätten till
              vinst. Varför är det så? Jo, för att vinsten är ett sådant utomordentligt
              olämpligt styrmedel för en verksamhet som bör byggas på behov.
              Det handlar inte om att bygga sjukhus, om sophämtning eller om
              något sådant. Det handlar om människor av kött och blod, om elever
              som inte ska vara en vara på en hylla i en leksaksaffär utan som
              faktiskt ska mötas med respekt och med den bästa möjliga utbildning
              som vårt land kan prestera.
            </seg>
            <seg xml:id="i-f6a8e6694c32603b-0">
              Vi har föreslagit att de bolag som ska finnas inom skolområdet
              ska vara bolag med särskild vinstutdelningsbegränsning. Det innebär
              att det kan finnas bolag kvar. Det innebär att vi inte på något
              sätt förhindrar ideella verksamheter, idéburna verksamheter, att
              fortsätta driva skola. Allt det där som Jabar Amin säger att Miljöpartiet
              ville ha när friskolereformen genomfördes kan finnas kvar. Mångfalden
              kan finnas kvar. Möjligheterna för fler än kommuner helst staten,
              om jag fick bestämma att driva skolor kommer att finnas kvar,
              men vi vill ta bort riskkapitalbolagen.
            </seg>
            <seg xml:id="i-094f68ce99843361-0">
              När nyheten kom att JB skulle lägga ned tänkte jag: Fasiken,
              vad bra, Jan Björklund ska äntligen avgå! Men det var inte så,
              utan det var friskolekoncernen JB, John Bauer, som skulle lägga
              ned. Där går elever som har räknat med att få gå klart sin utbildning,
              som har räknat med trygghet. Där finns lärare som nu förlorar
              jobbet. Det finns ingen planering i den här nedläggningen. Säger
              man att det gör det ljuger man.
            </seg>
            <seg xml:id="i-21101648262d6d90-0">
              Herr talman! Jag yrkar bifall till reservation 8 som handlar
              friskolornas förutsättningar.
            </seg>
            <seg xml:id="i-e2b86632442cf054-0">
              I många av de här skolorna som försöker generera vinst till sina
              ägare saknas en ordentlig matsal. Jag läste just i dag om en skola
              som ger matkuponger till snabbmatsrestauranger till sina elever.
              Skolorna saknar ofta en ordentlig skolgård, de saknar ofta en
              gymnastiksal och de saknar ofta ett bibliotek. Sedan 2011 ska
              det finnas skolbibliotek i alla skolor, men jag vet att det knappt
              finns ett bokbestånd i en del skolor.
            </seg>
            <seg xml:id="i-065875a4e348b5eb-0">
              Enligt en undersökning saknar ungefär 210 000 elever i grundskola
              och gymnasium skolbibliotek. Det är helt galet, och det beror
              på att ni inte har satt upp några kriterier. Det måste ställas
              upp kriterier om tillgänglighet, kvalitet, öppettider och personal,
              bibliotekarier, alltså utbildade människor som sköter dessa bibliotek.
              Det är inte så underligt att den här regeringen inte presenterar
              det när ni inte ens presenterar det i bibliotekslagen. Vi har
              en bibliotekslag som är föreslagen av en kulturminister och som
              inte innehåller ordet bibliotekarie. Då är det klart att ni inte
              fixar skolbiblioteken heller.
            </seg>
          </u>
          <note xml:id="i-f302e5367c28786f-0">
            Herr talman! Jag yrkar bifall också till reservation 24 som behandlar
            skolbiblioteken.
          </note>
          <u who="lars_ohly_9f9bb3" prev="cont" xml:id="i-fc816565457097ef-0">
            <seg xml:id="i-6d1742a4b60d8f5a-0">
              Beslut som får effekt tidigare än 2020 kan fattas. Vi behöver
              inte vänta på vår lön i himlen. Vi behöver inte tro att det är
              omöjligt att skapa en likvärdig skola med start redan nu och med
              bra resultat. Vi behöver inte lita på Jan Björklund, men då måste
              vi göra oss av med alliansregeringen.
            </seg>
            <seg xml:id="i-61dfe775103111ad-0">
              Herr talman! Låt mig börja med att yrka bifall till förslaget
              i betänkandet.
            </seg>
            <seg xml:id="i-849623999680e9fa-0">
              Alliansen har sedan dag ett tagit ansvar för att Sverige måste
              bryta med en skolpolitik som passivt stod och tittade på när allt
              sämre skolresultat cementerades och läraryrkets status urholkades.
              Vi har nu genomfört historiska utbildningsreformer som på sikt
              kommer att kunna vända skolresultaten tack vare att fokus nu återigen
              är på kunskap, att vi följer upp med tidigare betyg, att skickliga
              lärare får högre löner, att elever har fått starkare rätt till
              tidigare och mer särskilt stöd, att gymnasiet är mer anpassat
              efter elevernas önskemål och den arbetsmarknad som väntar och
              att vi totalt satsar 4 miljarder mer på skolan än vad man gjorde
              2006.
            </seg>
            <seg xml:id="i-2bf27084adb63d02-0">
              Men låt oss från Alliansen vara tydliga. Det finns ingen så kallad
              quick fix för att upprätta den moderna kunskapsskola som Sverige
              behöver. Det tar tid och kräver ett mödosamt arbete. Det är också
              en fördel om vi kan uppnå breda uppgörelser politiskt och också
              med skolans aktörer. Låt mig återkomma lite senare till det.
            </seg>
            <seg xml:id="i-f6db2ea23e07ddf6-0">
              Herr talman! För Nya moderaterna är det centralt att inte bidra
              till att skolan svartmålas. Vi menar att det är fullt möjligt
              att se problem och utmaningar och utveckla politiken utan att
              samtidigt säga att allt är dåligt. Det kanske kan vara något för
              oppositionspartierna att fundera på. Kanske skulle man då få uppleva
              att Sverige har många enastående lärare, fantastiska rektorer
              och engagerade elever som trivs i skolan. Det finns nämligen också
              en positiv bild där ute som många vill blunda för eller inte ens
              vill erkänna existerar. I enkäter uppger till exempel nio av tio
              elever att de trivs bra eller mycket bra i sin skola. En övervägande
              majoritet upplever att de är trygga och trivs med både sina lärare
              och sina klasskamrater. Att eleverna har det bra i skolan tror
              jag är en grundförutsättning för att skolan ska fungera bra.
            </seg>
            <seg xml:id="i-d3b7c836c37fe3c5-0">
              Låt oss också tala om lärarna. Söktrycket till lärarutbildningen
              ökar nu för andra året i rad. Det finns mer att göra när det gäller
              rekryteringen och även innehållet i lärarutbildningen, men det
              är en positiv signal. Fler lärare har nu en pedagogisk lärarexamen,
              och lärartätheten i grundskolan har ökat. Detta är bra. När skickliga
              lärare får ordentligt med tid med eleverna lyfter också skolresultaten.
            </seg>
            <seg xml:id="i-4bed579a217e3068-0">
              Det är väl känt att Sverige har en lång väg kvar att vandra om
              vi jämför oss med andra länder i olika internationella mätningar.
              Men låt oss också våga se att våra elever i till exempel årskurs
              4 har stärkt sina resultat i naturvetenskap i den internationella
              kunskapsmätningen Timss 2011, jämfört med vad som var fallet i
              Timss 2007. De ligger nu över genomsnittet i OECD. Det tycker
              jag i grunden är bra.
            </seg>
            <seg xml:id="i-395c7d0844d1c85b-0">
              Herr talman! Effekten av de reformer som Alliansen har infört
              kommer att synas, och de kommer att kunna utvärderas. Det är ingen
              tvekan om det. Ingen här kan garantera vad effekten kommer att
              bli på sikt, men låt oss vara ärliga och erkänna att det tar tid
              för skolreformer innan de märks. Det tar alltså tid innan man
              med säkerhet kan säga att en enskild reform har fått en viss effekt.
              Jag tror att det här är ganska viktigt och basalt för alla oss
              som är engagerade skolpolitiker att förstå.
            </seg>
            <seg xml:id="i-09edcfade3626a9e-0">
              Jag tycker ändå inte att alla de reformer som nu är genomförda
              är anledning till att något parti i utbildningsutskottet ska luta
              sig tillbaka, slå sig till ro och sluta se många av de utmaningar
              som finns. Jag skulle vilja säga att de enskilt största utmaningar
              vi fortsatt har är skolresultaten men också likvärdigheten. Fortfarande
              spelar föräldrars utbildningsbakgrund en alltför stor roll. Det
              har den gjort i över 20 års tid i svensk skola. Det måste vi se,
              och vi måste utarbeta lösningar för att möta detta.
            </seg>
            <seg xml:id="i-d993f1b67dc21940-0">
              Vi i Nya moderaterna tror på mer av särskilt stöd. Vi vill ha
              fler speciallärare. Vi vill stärka skolor som har de största utmaningarna
              med hjälp av karriärtjänster som lärarhandledare. Vi vill ha mer
              av lärarledd undervisningstid. Vi tror på att rensa lärarnas administrativa
              börda genom att ta bort skriftliga omdömen och individuella utvecklingsplaner
              för att i stället använda tidigare betyg som kontrollstation för
              hur eleverna ligger till. I övrigt litar vi på att lärarna som
              pedagogiska ledare ska kunna ge framåtsyftande bedömning.
            </seg>
            <seg xml:id="i-78b33120011b655d-0">
              Detta är en politik som vi tillsammans med våra alliansvänner
              kommer att diskutera. Vi kommer att lyssna på varandra. Vi kommer
              också så småningom att ge gemensamma besked.
            </seg>
            <seg xml:id="i-aec5f9f3de8467c7-0">
              Herr talman! Skolan mår bra av att kunskapslinjen gäller, men
              skolan mår också bra om vi kan uppnå breda uppgörelser. I detta
              betänkande om skolväsendet blir en bred politisk uppgörelse om
              friskolor tydlig. Tidigare har Sverigedemokraterna och Vänsterpartiet
              i debatten å ena sidan beklagat att man inte har fått vara med
              i slutförhandlingarna, å andra sidan kritiserar man innehållet.
              Låt mig ändå bara påpeka det uppenbara. En bra grundförutsättning
              om man ska komma överens om att man vill ha en ny reglering kring
              friskolor är att man över huvud taget anser att det ska få finnas
              några friskolor. Enligt er ska de ju få finnas lite på undantag,
              kanske som i Finland eller kanske någon idéburen friskola. Men
              har man en annan idé, det vill säga att man tycker att det i grunden
              är bra med valfrihet och att elever och föräldrar kan välja, är
              det ganska rimligt att det är de partierna som också samlas kring
              en ny friskolereglering.
            </seg>
            <seg xml:id="i-8909117c5895f447-0">
              Alliansen kommer att vårda denna friskoleuppgörelse, för vi tror
              att Skolsverige mår bra av att det finns frihet att välja skola
              och att det är kvaliteten som ska vara avgörande, inte vem som
              är skolhuvudman. Vi vill ha långsiktiga och seriösa ägare av friskolor
              som sätter elevernas förutsättningar att lyckas främst. Vi tycker
              att det är bra att vi får en ökad insyn i hur resurserna används,
              både på de kommunala skolorna och på de fristående skolorna. Vi
              tycker att det är bra att vi sex partier som har tagit det ansvaret
              fortsätter att vårda detta och fortsätter att gemensamt arbeta
              fram lösningar som säkerställer att vi får en bra reglering av
              landets friskolor.
            </seg>
            <seg xml:id="i-876b87af41691c38-0">
              När jag ändå talar om breda uppgörelser, låt mig även nämna ytterligare
              en. Alliansen anser att lärare ska vara lärare och att attraktionskraften
              i läraryrket är avgörande för Sveriges framtid. Det är därför
              mer än välkommet att regeringen, Lärarförbundet, Lärarnas Riksförbund,
              Sveriges Kommuner och Landsting och Friskolornas riksförbund nu
              gemensamt har kommit överens om att ta ansvar för att stärka läraryrket.
              Höjda lärarlöner, lämplighetsprov vid antagning till lärarutbildningen,
              övningsskolor, ett forskningsinstitut för att främja undervisningen
              i klassrummen är några exempel på viktiga punkter som jag nu också
              hoppas kommer att få ett brett stöd i Sveriges riksdag.
            </seg>
            <seg xml:id="i-c339ace44fb71073-0">
              Herr talman! För svenska väljare råder nog inget tvivel om att
              Alliansens skolpolitik har ambitionen att upprätta en kunskapsskola
              i världsklass, att vi anser att en skola som är bra förutsätter
              att det finns mål och kunskapskontroller, välutbildade lärare
              som har möjlighet att göra karriär och som har möjlighet att få
              kompetensutveckling.
            </seg>
            <seg xml:id="i-dbdc81b20a1d94a0-0">
              Men vad är alternativet för svenska väljare? Vad är det gemensamma
              alternativet bland oppositionspartierna när det gäller skolpolitiken?
              Jag satt här och lyssnade på de tidigare talarna och undrade om
              det finns något politiskt område där splittringen är större på
              oppositionssidan. Det är i och för sig tydligt, det ska jag ge
              er, att de rödgröna partierna inte avser att samarbeta med Sverigedemokraterna.
              Så är det. Men hur och vilken politik är det som gäller? Är det
              den socialdemokratiska skolpolitiken som ska gälla, att så fort
              man sätter ordet obligatoriskt före en skolreform blir allting
              bra? Eller är det de socialdemokratiska partikongresserna som
              gäller, som gång på gång ger ledningen bakläxa? Eller är det Vänsterpartiet
              som ska få inflytande över skolpolitiken, med avskaffade betyg,
              mindre av kunskapskontroller, förbud mot friskolor och så vidare?
              Eller är det Miljöpartiet och Miljöpartiets nya linje på kongressen
              som gäller?
            </seg>
            <seg xml:id="i-e3aecf4c0ce08a85-0">
              Vi från Alliansen välkomnar såklart tydlighet i detta, men jag
              tycker att det också är viktigt att svenska väljare får besked.
              Ibrahim Baylan söker mandat för att få tillbaka sitt gamla jobb,
              ett jobb han hade när han passivt tittade på, trots att skolresultaten
              försämrades. Då är det också dags att börja ge besked om vad det
              är för politik som skulle vänta om i alla fall ni skulle få förtroendet
              av väljarna vid nästa val.
            </seg>
            <seg xml:id="i-639f025711b01984-0">
              Herr talman! Jag tror att det svenska skolväsendet nu förtjänar
              att man får partier som är beredda att ta ansvar, som är beredda
              att vårda de reformer som nu är på plats. Nu är inte läge att
              riva upp de skolreformer som äntligen har kommit på plats. Nu
              är inte läge att ha nattliga förhandlingar efter val för att sedan
              kunna se vad det är för politik som gäller. Svensk skola förtjänar
              att få tydliga besked.
            </seg>
            <seg xml:id="i-d37e9044488d95c4-0">
              Vi i Alliansen kommer att återkomma med gemensamma och tydliga
              besked. Vi har gemensamt drivit en tydlig skolpolitik. Vi kommer
              att presentera en gemensam politik inför valet 2014. Vi har visat
              att vi är beredda att göra breda uppgörelser. Vi kan göra breda
              uppgörelser med oppositionspartier. Vi gör gärna breda uppgörelser
              också med skolans aktörer. Men var är de gemensamma beskeden från
              framför allt de rödgröna partierna? Där återstår fortfarande väldigt
              mycket att ge svar på.
            </seg>
            <seg xml:id="i-14873579bafcaed9-0">
              Herr talman! Jag tycker att svensk skola förtjänar att ha en
              allians som får förnyat förtroende 2014. Det är endast så vi kan
              säkerställa att vi har ett fortsatt starkt fokus på kunskapslinjen
              och att vi får höjda elevresultat.
            </seg>
          </u>
          <note xml:id="i-52f97264d0ca2c47-0">
            Anf. 129 TOMAS TOBÉ (M):
          </note>
          <note xml:id="i-ef135c5ebc9bda92-0">
            I detta anförande instämde Michael Svensson (M).
          </note>
          <note type="speaker" xml:id="i-6ac3d0a07c518717-0">
            Anf. 130 IBRAHIM BAYLAN (S) replik:
          </note>
          <u who="ibrahim_baylan_5ff931" next="cont" xml:id="i-cbccc8582dad4c33-0">
            <seg xml:id="i-36ea95e042dd124b-0">
              Herr talman! Det finns en fara när man skriver ett tal i förväg.
              Det är att när debatten inte är som man har förväntat sig kan
              man luras att läsa upp det ändå. När Tomas Tobé anklagar oss för
              att bara svartmåla är det naturligtvis inte med sanningen överensstämmande.
              Det finns mycket som är bra i svensk skola, men riktningen oroar
              oss alla. Sex år av fallande skolresultat och en likvärdighet
              som blir allt sämre måste man se. Jag förstår att det är svårt
              att göra det efter sju år i regeringsställning. Jag förstår att
              det är enklast att gå i försvarsställning och vara nöjd, tycka
              att man har gjort allt. Men man måste ändå våga se verkligheten
              i vitögat. Det måste vi.
            </seg>
            <seg xml:id="i-e85ca67a79113a33-0">
              Det största regeringspartiet har ett ansvar för detta. Vad gör
              då det största regeringspartiet, från ledaren, statsminister Fredrik
              Reinfeldt, till den utbildningspolitiska talespersonen? Jo, man
              börjar hemfalla åt spelteorier. Det är nästan den enda kritik
              man numera har mot Socialdemokraterna. Man vill leka Vem tar vem.
              Det är nästan 15 månader kvar till nästa val. Under tiden har
              vi massarbetslöshet. Under tiden har vi tiotusentals ungdomar
              som inte kommer in på arbetsmarknaden. Av de ungdomar som i dag
              lever på socialbidrag saknar 70 procent gymnasieutbildning. Det
              är det som vi behöver adressera. Det är det som varje ansvarsfull
              politiker i denna riksdag behöver lyfta fram, debattera och presentera
              lösningar på, Tomas Tobé. Det är det vi försöker göra.
            </seg>
            <seg xml:id="i-c96f2728cdf60b54-0">
              Därför återkommer jag till de frågor jag tror kan vara till stor
              hjälp i skolan, kanske på kort sikt till och med påverka resultaten,
              nämligen att dra nytta av den digitala tekniken. Varför motsätter
              sig Moderaterna att Sverige skaffar sig en nationell it-strategi
              för skolan? Vad är skälen till det, Tomas Tobé? Tror ni att tekniken
              är övergående?
            </seg>
          </u>
          <note xml:id="i-711230d9a2358ae9-0">
            Anf. 131 TOMAS TOBÉ (M) replik:
          </note>
          <u who="ibrahim_baylan_5ff931" prev="cont" xml:id="i-3694f976a1e4b375-0">
            <seg xml:id="i-fd6d0b78558adb00-0">
              Herr talman! Jag välkomnar verkligen om Socialdemokraterna och
              Ibrahim Baylan slutar att svartmåla svensk skola. Det vore bra.
              Många av dem som i dag arbetar i svensk skola skulle känna sig
              mer sedda än vad de gör i den svenska skoldebatten.
            </seg>
            <seg xml:id="i-f25748b9b767cb43-0">
              Låt mig svara på frågan om varför Moderaterna inte ställer sig
              bakom en nationell strategi för it. Det handlar om att vi har
              läst på och ser vad som faktiskt redan görs. Det finns i dag en
              digital agenda där detta tydligt finns med.
            </seg>
            <seg xml:id="i-76e9cae39dc0fa23-0">
              Socialdemokraterna säger samma sak varje gång, oavsett politiskt
              område. Inom arbetsmarknadspolitiken säger Socialdemokraterna
              att man vill ha låg ungdomsarbetslöshet. Då sätter man upp tydliga
              mål. Sedan har man en politik som innebär att det blir dubbelt
              så dyrt att anställa ungdomar.
            </seg>
            <seg xml:id="i-fa92f9563be980be-0">
              När det gäller it och svensk skola sätter man upp en strategi.
              Moderaterna vill lägga fram ett konkret förslag som innebär att
              det ska finnas fortbildning i it för lärarna så att de kan få
              kvalitet i undervisningen. Det är detta som är skillnaden mellan
              fina ord och verklig politik.
            </seg>
            <seg xml:id="i-1a2fac3afc921974-0">
              Vi är mindre intresserade av spelteorierna. Vi tycker att det
              är viktigt att ge väljarna tydliga besked. Jag noterar gång på
              gång att Socialdemokraterna har sin skolpolitik. Jag har respekt
              för det. Men Ibrahim Baylan gör anspråk på att få tillbaka sitt
              gamla jobb, den tid då svensk skola möttes av passivitet.
            </seg>
            <seg xml:id="i-85b6aa41567215b3-0">
              Jag blir lite rädd. Är det Lars Ohlys anförande som ska bli politiken?
              Eller är det Miljöpartiets kongress som ska forma den framtida
              skolpolitiken? Det är därför vi undrar vad ert gemensamma besked
              är.
            </seg>
          </u>
          <note type="speaker" xml:id="i-2c1a0a074d61c80f-0">
            Anf. 132 IBRAHIM BAYLAN (S) replik:
          </note>
          <u who="ibrahim_baylan_5ff931" next="cont" xml:id="i-cbccc8582dad4c33-1">
            <seg xml:id="i-42f34ae697f1cfaf-0">
              Herr talman! Det handlar inte för vare sig dig, Tomas Tobé, eller
              mig om vilken stol vi ska sitta på i regeringen eller om vi ska
              vara i opposition. Det är inte av särskilt stor vikt. Något säger
              mig att det inte kommer att gå någon större nöd på vare sig dig
              eller mig inte före eller efter valet. Det är inte problemet.
            </seg>
            <seg xml:id="i-3c10a189402a1636-0">
              Problemet är massarbetslösheten i landet. Problemet är ständigt
              fallande kunskapsresultat. Problemet är att det i dag är allt
              lättare att förutse hur det ska gå för sex- till sjuåriga barn
              när de börjar skolan bara genom att titta på föräldrarnas utbildningsnivå.
            </seg>
            <seg xml:id="i-cd70ab810c120d3d-0">
              Vi vet att för barn i dagens skolsystem som kommer från hem där
              föräldrarna bara har grundskola råder en nästan 50-procentig risk
              att barnen inte når målen i grundskolan. Det är vad debatten borde
              handla om. Jag kan förstå att sju års regerande kan vara uttröttande,
              men Moderaterna diskuterar inte frågan längre. Nu är det bara
              spelteorier som gäller.
            </seg>
            <seg xml:id="i-aefd27200be96e7d-0">
              Jag tror att svenska folket och svenska elever förtjänar att
              höra vilken politik man vill bedriva. Jag tror att de allra flesta
              inser att det inte räcker med att säga att man har gjort allt
              som behöver göras. Exemplet med digitalisering av skolan är talande.
              Rapporter från Skolverket, regeringens egen expertmyndighet, från
              branschen och skolorna visar på att digitaliseringen är ojämnt
              fördelad. Det är snarare ett undantag om skolorna använder tekniken
              till att förbättra pedagogiken och därmed elevernas möjligheter
              att klara av skolan. Det är ett undantag, Tomas Tobé.
            </seg>
            <seg xml:id="i-15aa6f9f36ed2319-0">
              Om man står tom och trött efter sju års regerande är risken stor
              att man tycker att det där bara är gnäll och svartmåleri. Om Tomas
              Tobé vill höra hurrarop får han vänta till moderatstämman. Här
              försöker vi lägga fram ett förslag om att ta sig an de utmaningar
              som finns. Därför återkommer jag till min fråga: Varför motsätter
              sig Moderaterna en nationell it-strategi så att tekniken kan användas
              också i skolan, precis som den används i denna kammare, i samhället,
              på arbetsmarknaden och i vardagslivet? Varför, Tomas Tobé?
            </seg>
          </u>
          <note xml:id="i-f061472a92e9e7bf-0">
            Anf. 133 TOMAS TOBÉ (M) replik:
          </note>
          <u who="ibrahim_baylan_5ff931" prev="cont" xml:id="i-3694f976a1e4b375-1">
            <seg xml:id="i-8b7154c9fa1f429e-0">
              Herr talman! Sverige har haft en regering som har tagit ansvar
              för ekonomin. 200 000 fler har jobb. Regeringen har genomfört
              historiska utbildningsreformer för att vända en långsiktigt mycket
              bekymmersam utveckling i svensk skola. Det är mycket bra.
            </seg>
            <seg xml:id="i-ece655aed993efcb-0">
              Jag väntar mig inga hurrarop. Jag hade väntat mig besked. Var
              är de rödgröna beskeden? Det är ganska uppenbart att det är plågsamt
              för Socialdemokraterna att fundera över vad den gemensamma skolpolitiken
              skulle bli. I någon mening kan jag förstå det efter att ha lyssnat
              på Lars Ohly tidigare.
            </seg>
            <seg xml:id="i-9688c89c3b565d7e-0">
              När det gäller likvärdigheten verkar vi ändå vara överens om
              att vi ser problemet och är bekymrade. Det hade varit bra om Ibrahim
              Baylan hade sett det när han själv var skolminister. Det här är
              ju ingen ny fråga. Det här har varit en av Sveriges största utmaningar
              under lång tid.
            </seg>
            <seg xml:id="i-1dc6a785d0902700-0">
              Vi tror att det handlar om mer undervisningstid tidigt. Alliansen
              lägger nu fram förslag som handlar om mer matematikundervisning
              på lågstadiet. Vi presenterar nu karriärtjänster eftersom vi tror
              att det är bra om vi har skickliga lärare som trivs och vill stanna
              kvar i skolan, och som får ordentligt med tid med sina elever.
              Så försöker vi möta detta.
            </seg>
            <seg xml:id="i-ab0d5db5c859deb6-0">
              Vi försöker göra breda uppgörelser. Detta är en regering som
              agerar och vill ta ansvar, men vi tycker att det är viktigt att
              de svenska väljarna får besked om vilka politiska alternativ som
              finns inom skolpolitiken. Det duger inte att inte göra hemläxan
              utan bara stå och vifta med några socialdemokratiska motioner.
              Skolpolitiken är som Ibrahim Baylan vet mycket mer långsiktig
              än så. Den kräver att man orkar ha förmågan att skapa en samsyn.
              Det kanske är det som saknas hos de rödgröna.
            </seg>
          </u>
          <note type="speaker" xml:id="i-3c067eb2c1652cf8-0">
            Anf. 134 LARS OHLY (V) replik:
          </note>
          <u who="lars_ohly_9f9bb3" xml:id="i-c0482e10d0c476d0-0">
            <seg xml:id="i-9f3dc821a2986769-0">
              Herr talman! Tomas Tobé är väldigt upptagen av hur vi på den
              rödgröna sidan skiljer oss åt i skolpolitikfrågor och undrar vem
              som ska ta vem. Tomas Tobé har ju redan tagit Baylan och Amin.
              I friskolefrågan har ni visat att ni i allt väsentligt är överens.
            </seg>
            <seg xml:id="i-df936c7d402b19ec-0">
              Det är tydligt att det bara finns ett parti i Sverige som motsätter
              sig att riskkapitalbolag och vinstintressen ska styra inom skolområdet.
              Det är ju ett besked om något: Friskoleflummet ska fortsätta.
            </seg>
            <seg xml:id="i-1ecef5d6f358e50b-0">
              Samtidigt står Tomas Tobé här i riksdagens talarstol, håller
              ett anförande på vad jag tror var 12 minuter och nämner inte med
              ett enda ord den konkurs inom skolan som blev offentlig i går.
              JB-koncernen, eller det som på nyspråk heter JB Education, har
              lämnat in en konkursansökan. Elever, lärare och föräldrar är oroliga.
              Friskoleflummet skördar nya segrar. Min fråga till Tomas Tobé
              är: Fungerar det här bra, tycker du? Är riskkapitalbolaget Axcel
              en bra ägare, en långsiktig ägare, en seriös ägare? Eller är det
              en ägare som bryr sig mer om vinst och rätten till vinst än rätten
              till kunskap för eleverna?
            </seg>
            <seg xml:id="i-a6334c75952a4006-0">
              Vad tycker Tomas Tobé om Axcel som ägare? Vad tycker han om de
              andra riskkapitalbolag som är inne på den svenska marknaden och
              tjänar grova pengar på våra skattepengar? Vad har egentligen Moderaterna
              för syn på bolagskonkurser inom skolområdet?
            </seg>
            <seg xml:id="i-411dd3176189b90c-0">
              Anf. 135 TOMAS TOBÉ (M) replik:
            </seg>
            <seg xml:id="i-1519a91a34918085-0">
              Herr talman! Vänsterpartiet är tillbaka i sin roll att sitta
              på läktaren. Då vrids ofta volymen upp, och det blir väldigt stora
              ord.
            </seg>
            <seg xml:id="i-529d476429159fd5-0">
              Alliansen har tillsammans med Socialdemokraterna och Miljöpartiet
              försökt att ta ansvar. Vi tror nämligen att det är bra med lite
              långsiktighet i regleringen. Det ska erkännas att vi har haft
              lite olika utgångspunkter, men vi har nu gemensamt hittat fram
              till balanserade och bra förslag.
            </seg>
            <seg xml:id="i-424a3e8914de81e5-0">
              Låt mig ändå säga det uppenbara: För Alliansen har det handlat
              om att vi har gjort förflyttningar och nyanserat vår bild. Vi
              tycker att det behövs en mycket striktare reglering. Det har funnits
              avarter inom friskolesystemet som vi inte tycker är rimliga. Det
              är därför vi nu lägger fram tydliga förslag som handlar om långsiktighet,
              hårdare kontroll av ägarprövning, mer insyn och så vidare.
            </seg>
            <seg xml:id="i-b9ade5cabb307997-0">
              Det här tycker jag är bra förslag. Men det är ju inte det som
              Vänsterpartiet och Lars Ohly egentligen är upprörda över. Det
              ni är upprörda över är valfriheten att man har möjligheten att
              välja något annat än en kommunal skola.
            </seg>
            <seg xml:id="i-78b28da914a9beda-0">
              Det är där vi skiljer oss så oerhört mycket åt. Vi tycker nämligen
              att detta är en god idé. Vi tror dessutom att det kan vara bra.
              Det kan skapa innovation, och det kan prövas olika metoder att
              lära ut. IFAU har gjort en djup studie av detta, och den visar
              att de svenska friskolorna har bidragit till att vi har fått bättre
              studieresultat. Jag tycker att det är alldeles utmärkt, och vi
              kommer att fortsätta att försvara detta.
            </seg>
            <seg xml:id="i-321b5d2b10ed2067-0">
              Vänsterpartiet behöver dock svara på en fråga, och där har ni
              fortfarande åtminstone en halv hand att hålla med Socialdemokraterna.
              Varför ska ett kommunalråd ha rätten att avgöra huruvida jag ska
              kunna söka till en skola eller inte? Varför är kommunalrådets
              makt viktigare än den enskilda elevens och familjens rätt att
              välja skola?
            </seg>
          </u>
          <note type="speaker" xml:id="i-728d5014fe3b1c51-0">
            Anf. 136 LARS OHLY (V) replik:
          </note>
          <u who="lars_ohly_9f9bb3" next="cont" xml:id="i-05eebbfed8ac83b6-1">
            <seg xml:id="i-2c688e9db1b165d4-0">
              Herr talman! Tomas Tobé är nu kritisk mot hur friskolorna har
              fungerat. Det fanns inget riktigt svar på om Axcel eller andra
              riskkapitalbolag är bra ägare och vad du egentligen tycker om
              JB-koncernens konkurs. Det var kanske lite för känsligt och för
              jobbigt. Men du sade ändå att det krävs reglering. Det hade du
              aldrig sagt för två år sedan.
            </seg>
            <seg xml:id="i-5e4e189bb59dca02-0">
              Det är den opinionen som drivs fram just nu av oroliga och arga
              elever, lärare, föräldrar och personal i skolan som inte vill
              se att deras skattepengar ska slösas bort på riskkapitalbolag
              på Jersey, som inte vill se att riskkapitalbolag ska kunna lägga
              ned skolor och gå i konkurs, som inte vill se att vinstintresset
              ska vara drivande och att det skolpolitiken ska garantera inte
              är rätten till kunskap utan rätten till vinst.
            </seg>
            <seg xml:id="i-30f664da99e10d3f-0">
              Det är det ni tar ansvar för, tillsammans med Miljöpartiet och
              Socialdemokraterna. Ni tar ansvar för att bolag och företag ska
              kunna fortsätta att göra vinst på skattepengar.
            </seg>
            <seg xml:id="i-b3795a6cd34c8dc9-0">
              Det är inte fråga om kvalitet, det är inte fråga om någon väsentlig
              skillnad gentemot i dag, utan dessa företag kommer att kunna fortsätta
              att leka affär med skolan.
            </seg>
            <seg xml:id="i-68bddbe7dde07d8c-0">
              Det är väl lite typiskt för er politik: Det ska vara mer av samma.
              Resultaten kommer. Någon gång i himlen får vi vår lön. Vi kan
              inte se dem just nu, för vi har bara regerat i sju år. Visserligen
              går skolan på många områden åt fel håll, visserligen är vi inte
              nöjda, men vi har genomfört en rad reformer. Rösta på oss en gång
              till så kommer de reformerna så småningom att leda till att vi
              får en väldigt mycket bättre skola!
            </seg>
            <seg xml:id="i-1d034f37213add5d-0">
              Vem tror på det där, Tomas Tobé? Jag gör det inte. Jag är rätt
              säker på att få väljare gör det.
            </seg>
          </u>
          <note xml:id="i-df5cc6eeedaffa6f-0">
            Anf. 137 TOMAS TOBÉ (M) replik:
          </note>
          <u who="lars_ohly_9f9bb3" prev="cont" xml:id="i-fc816565457097ef-1">
            <seg xml:id="i-47d7440c9365fb06-0">
              Herr talman! Nu är det väl något fler väljare som verkar tro
              på Moderaterna än på Vänsterpartiet. Vi har visserligen ett val
              framför oss, så vi kanske får återkomma i den frågan.
            </seg>
            <seg xml:id="i-e65f0a8958d958e1-0">
              Jag tror inte riktigt på den totala svartmålning av skolan som
              Vänsterpartiet står för. Det är inte så att allt som sker där
              ute är fruktansvärt illa. Men, ja, det har varit för lite fokus
              på kunskap i svensk skola, och vi försöker nu vrida om detta.
              Det tar tid, och det kan tyckas vara frustrerande.
            </seg>
            <seg xml:id="i-bd446ff2ff8cdee0-0">
              Men vi ser också positiva saker. Fler söker sig till lärarutbildningen.
              Det finns mycket som tyder på att kunskaperna inom naturvetenskap
              börjar förbättras. Jag tycker att det i grunden är bra. Jag ser
              många engagerade lärare och rektorer där ute som jag tycker gör
              ett fantastiskt arbete.
            </seg>
            <seg xml:id="i-a306952a0be6a39c-0">
              Lars Ohly är upprörd över att en friskolekoncern har lagt ned.
              Ja, det är en anledning till att vi har träffat en bred uppgörelse
              som handlar om att vi måste ha en bra långsiktighet.
            </seg>
            <seg xml:id="i-1f5432223fa92477-0">
              Låt mig också påpeka det uppenbara: Detta är inte första gången
              en skola lägger ned. Det är inte första gången föräldrar är upprörda
              över att en skola lägger ned. Det kan nämligen också ske inom
              kommunala skolor. Jag tror att föräldrar och elever bryr sig lite
              mindre om ifall det är en kommunal skola eller en fristående skola,
              vilket verkar vara det viktigaste för Lars Ohly. Jag tror att
              man är mest bekymrad över: Vad ska hända med mig, och vad ska
              hända med min utbildning? Det är kring det som vi andra försöker
              formulera vår politik.
            </seg>
            <seg xml:id="i-193155fb4bb51c6a-0">
              I sitt tal tidigare sade Lars Ohly att det i skolan är helt centralt
              att man måste mötas med respekt. Jag funderade lite grann på det
              där. Jag undrar om Vänsterpartiet verkligen menar att man inte
              kan mötas av respekt om man arbetar på en friskola eller råkar
              ha sin skolgång på en friskola. Det är i så fall väldigt bekymmersamt,
              och jag tycker nog att Vänsterpartiet borde visa lite större respekt
              för de fristående skolorna, där många trivs väldigt bra och har
              gjort ett eget val, som de vill göra utan att ett kommunalråd
              ska få makten att sätta stopp för det.
            </seg>
          </u>
          <note type="speaker" xml:id="i-6eee13737bfc037c-0">
            Anf. 138 JABAR AMIN (MP) replik:
          </note>
          <u who="jabar_amin_a483d5" next="cont" xml:id="i-f4456e6f60860cdc-0">
            <seg xml:id="i-452af708f65c3870-0">
              Herr talman! Tomas Tobé sade i sitt anförande att skolan inte
              ska svartmålas. Skolan ska inte svartmålas, Tomas Tobé. Det var
              just det som ni i allianspartierna och er nuvarande utbildningsminister
              under en mängd av år år 2000, 2001, 2002, 2003, 2004, 2005 och
              2006 ägnade er åt dag efter dag, att svartmåla den svenska skolan
              dag efter dag.
            </seg>
            <seg xml:id="i-24e5417b1d20d276-0">
              Nu när verkligheten har hunnit i kapp er, nu när er misslyckade
              politik har lett till vägs ände och när folk kritiserar er slår
              ni tillbaka och säger: Svartmåla inte den svenska skolan!
            </seg>
            <seg xml:id="i-27800e207dfa5878-0">
              Vi svartmålar inte den svenska skolan. Den svenska skolan är
              bra på många sätt. Vad vi kritiserar är er misslyckade och havererade
              skolpolitik, som har lett till ökad segregation, mindre likvärdighet,
              sjunkande resultat och utsortering.
            </seg>
            <seg xml:id="i-5758cb280d0e8a73-0">
              Min fråga, herr talman, till Alliansen och Tomas Tobé är: När
              tänker ni ta ansvar för er politik? När tänker ni erkänna era
              misslyckanden? Ni har ändå haft många år på er, sju år, och enligt
              internationella undersökningar går det att vända ett system på
              fyra fem år.
            </seg>
          </u>
          <note xml:id="i-f567f139c236a848-0">
            Anf. 139 TOMAS TOBÉ (M) replik:
          </note>
          <u who="jabar_amin_a483d5" prev="cont" xml:id="i-8acabf63b617ff37-0">
            <seg xml:id="i-ed5f80692cbc394a-0">
              Herr talman! Jag tror att det är en god idé att skolreformerna
              har varit på plats ett tag innan man kan döma ut dem. Stora reformer
              har införts under 2011 och 2012, och då är det lite intressant
              att oppositionspartierna redan nu vill meddela att man dömer ut
              de reformerna som verkningslösa och att man inte tror på dem.
            </seg>
            <seg xml:id="i-0cc8e182f53730c8-0">
              Det vore intressant om Miljöpartiet, kanske redan i dag, kan
              ge besked åtminstone om sin egen politik. Jag har förstått att
              det är lite känsligt att prata om den gemensamma politiken. Vilka
              av de reformer som vi har infört är det som Miljöpartiet anser
              ska tas bort? Om ni menar att alla Alliansens reformer har varit
              misslyckade och inte fungerar, och att ni redan vet detta, vilka
              reformer är det? Rada gärna upp alla de reformer som Miljöpartiet
              kommer att driva att de ska tas bort.
            </seg>
            <seg xml:id="i-174f9b5598847209-0">
              Jag tycker att det är mycket bra om Miljöpartiet inte vill bidra
              till att svartmåla svensk skola. Det tar jag gärna ett gemensamt
              ansvar för. Jag tror att det skulle kunna leda till en bättre
              skolpolitisk debatt, när vi får fokus på de riktigt viktiga frågorna
              i skoldebatten.
            </seg>
            <seg xml:id="i-fd3db57f79b6d6ff-0">
              En fråga måste jag dock ställa till Miljöpartiet med anledning
              av den breda friskoleuppgörelsen. Jag utgår från att ni kommer
              att hålla er till den uppgörelse som vi har gjort. Men jag noterade
              att Jabar Amin nu också återkom till ett förslag som Miljöpartiet
              inte någonsin under förhandlingarna, och mig veterligen aldrig
              efter det heller, har drivit en enda gång, det vill säga att kräva
              en ekonomisk buffert i fristående skolor. Jag skulle vilja veta
              om Jabar Amin kan beskriva lite grann vad detta är för förslag
              och om det är någonting som man menar allvar med. Alla vet ju
              vad ett sådant förslag skulle leda till, det vill säga en utslagning
              av de absolut minsta skolorna. Friskolekoncernerna skulle nog
              applådera en sådan lösning, för det skulle innebära att de små
              skolorna slogs ut. Det skulle vara intressant om Miljöpartiet
              kunde redogöra för sin ståndpunkt i dag.
            </seg>
          </u>
          <note type="speaker" xml:id="i-7b5783a9fbfeadf8-0">
            Anf. 140 JABAR AMIN (MP) replik:
          </note>
          <u who="jabar_amin_a483d5" next="cont" xml:id="i-f4456e6f60860cdc-1">
            <seg xml:id="i-d0c235285f5c5976-0">
              Herr talman! Jag radade upp bara en del av allianspartiernas
              misslyckanden, den misslyckade skolpolitiken: ökad segregation,
              mindre likvärdighet, större utsortering, mindre andel barn som
              klarar skolan och sjunkande resultat. Vi är här för att diskutera
              Alliansens misslyckade skolpolitik.
            </seg>
            <seg xml:id="i-55f04a5558604bbe-0">
              Återigen vill jag ställa den fråga som du undvek att svara på,
              Tomas Tobé: När tänker ni ta ansvar för en skolpolitik som nu,
              sju år efter att ni tillträdde makten, rapport efter rapport,
              forskningsrapport efter forskningsrapport, visar har misslyckats?
            </seg>
            <seg xml:id="i-8f601c05f9c744ad-0">
              Ni har haft sju år på er, och vi vet av internationella studier
              att det räcker för en regering att ha fem sex år på sig för att
              vända ett skolsystem från dåligt till bättre. Även om delar av
              vårt skolsystem var värda att förbättra borde ni ha förbättrat
              dem på sju år.
            </seg>
            <seg xml:id="i-e05e896519e9c0f0-0">
              Under en mängd av år har ni ägnat er åt att svartmåla den svenska
              skolan. Nu ska ni inte använda det argumentet för att stoppa kritiska
              synpunkter mot er misslyckade skolpolitik.
            </seg>
            <seg xml:id="i-f27bf3f188a79d35-0">
              Du är skyldig svaret, Tomas Tobé. När ska ni ta ansvar för er
              misslyckade skolpolitik? I dag har vi har ökad segregation, mindre
              likvärdighet och sjunkande resultat.
            </seg>
          </u>
          <note xml:id="i-3d99f15a6decac1b-0">
            Anf. 141 TOMAS TOBÉ (M) replik:
          </note>
          <u who="jabar_amin_a483d5" prev="cont" xml:id="i-8acabf63b617ff37-1">
            <seg xml:id="i-0f6a7c3d98fa1a11-0">
              Herr talman! Jag diskuterar gärna skolreformer. Jag nämnde i
              mitt första replikskifte att många av skolreformerna har kommit
              på plats alldeles nyligen.
            </seg>
            <seg xml:id="i-25b12d850c3dfff6-0">
              Att ett oppositionsparti kallar politiken misslyckad är inte
              så överraskande. Mer intressant är vilka skolreformer det är som
              är så misslyckade. Vilka skolreformer är det Miljöpartiet anser
              ska dras tillbaka? Det fick jag inget svar på.
            </seg>
            <seg xml:id="i-e142f935aa739ffd-0">
              Jag hoppas att ni egentligen tycker att många av dessa reformer
              har varit nödvändiga men att ni känner er lite tvungna att retoriskt,
              eftersom ni inte är emot förslagen, försöka hitta något annat
              i statistiken för att försöka framställa det som att reformerna
              är felaktiga och misslyckade.
            </seg>
            <seg xml:id="i-ac099ae4e70899ae-0">
              Jag tror att reformerna och ökat fokus på kunskap är helt avgörande
              för att vi ska vända utvecklingen. Jag känner också ett starkt
              stöd från många som tyckte att vi skulle bort från den flumskola
              vi tidigare hade och där politiken passivt stod och tittade på.
            </seg>
            <seg xml:id="i-9a705ccbff5807d3-0">
              Jag noterade att jag inte fick något svar om bufferten som lanseras
              och som alla friskolor ska ha. Jag hoppas att Miljöpartiet tar
              tillbaka detta till ritbordet och funderar en gång till. Annars
              får ni nog ringa upp en hel del fristående Waldorfskolor, exempelvis,
              som nu ställer sig frågande till vad Miljöpartiets besked egentligen
              är.
            </seg>
            <seg xml:id="i-f651d21329f6cfa3-0">
              Jag hoppas att ni återkommer och säger att ni står bakom uppgörelsen
              och inte för in ytterligare förslag som skulle rubba detta regelsystem,
              för det vore inte bra för landets friskolor.
            </seg>
            <seg xml:id="i-486d769134534b43-0">
              Jag vill fästa kammarens uppmärksamhet på att vi har en delegation
              från Botswana, som bland annat inkluderar ledamöter från Botswanas
              parlament, bland åhörarna.
            </seg>
          </u>
          <note xml:id="i-f784d7061fe0e938-0">
            Anf. 142 TALMANNEN:
          </note>
          <note xml:id="i-bcee9eb334e8b9c9-0">
            I would like to greet the delegates in the e-governance delegation
            from Botswana, including Members of Parliament of Botswanas National
            Assembly, and wish you a warm welcome to the Swedish Parliament.
          </note>
          <note type="speaker" xml:id="i-5df037fdf83a2d10-0">
            Anf. 143 CARINA HERRSTEDT (SD) replik:
          </note>
          <u who="carina_herrstedt_8950a1" xml:id="i-ade278dba1631644-1">
            <seg xml:id="i-22c158c81521232b-0">
              Herr talman! Tomas Tobé säger att Sverigedemokraterna inte vill
              ha några friskolor. Det är att ännu en gång tricksa med sanningen.
              Sverigedemokraterna säger att friskolor är bra. Vi ska absolut
              ha friskolor. De ökar valfriheten och utbudet.
            </seg>
            <seg xml:id="i-c6eafee3edf8cb0a-0">
              Det vi säger är, precis som Tomas själv säger, att det behöver
              regleras. Det vi framför allt vill reglera är möjligheten till
              överetableringar.
            </seg>
            <seg xml:id="i-949fbf9d8d935262-0">
              Är det Tomas uppfattning att om man är emot eller kritisk till
              något har man inte rätt att ha synpunkter? Det var lätt att få
              den uppfattningen när det talades om Friskolekommittén.
            </seg>
            <seg xml:id="i-364104b46fef1183-0">
              Jag skulle tvärtom vilja säga att det kanske är vi som är mest
              kritiska eller har synpunkter på reformen som skulle kunna stå
              bakom dessa saker. Skulle man inte kunna ha synpunkter och vara
              med i en uppgörelse som handlar om att pröva ägarnas lämplighet
              och långsiktighet? Skulle vi inte kunna ha synpunkter och stå
              bakom en uppgörelse om meddelarskydd för anställda vid friskolor?
              Det gäller öppenhet, insyn, offentlighet, skärpta sanktioner och
              så vidare. Skulle det inte passa jättebra för en skara som är
              kritisk och har synpunkter?
            </seg>
            <seg xml:id="i-9ba9233ec1d4a679-0">
              Anf. 144 TOMAS TOBÉ (M) replik:
            </seg>
            <seg xml:id="i-cf67f7b7533b32a2-0">
              Herr talman! Vi hade att utgå från det som sades inom ramen för
              Friskolekommittén. Där var det tydligt att den sverigedemokratiske
              ledamoten Richard Jomshof, precis som Carina Herrstedt, klargjorde
              att man i princip tyckte att det skulle finnas så många friskolor
              som det finns i Finland, det vill säga ett mycket begränsat antal.
              Det var ett ganska tydligt besked.
            </seg>
            <seg xml:id="i-4809dc88c3637680-0">
              Alliansen har också varit tydlig mot väljarna med att vi inte
              har något samarbete med Sverigedemokraterna. Vi har också varit
              tydliga med att vi om det skulle krävas kommer att söka breda
              lösningar med Socialdemokraterna eller Miljöpartiet. Detta är
              anledningen till att vi har agerat som vi har gjort i Friskolekommittén.
            </seg>
            <seg xml:id="i-ccc28a8dab020cc9-0">
              Om Sverigedemokraterna tycker att vi har gjort ett välkommet
              arbete och är beredda att överge en del av sina synpunkter på
              friskolorna vore det i grunden bra.
            </seg>
            <seg xml:id="i-5388fc0726c4c59f-0">
              Låt oss ta den kritikpunkt som jag upplever att Sverigedemokraterna
              har. De tycker att det är centralt att det blir ett kommunalt
              veto mot etablering av friskolor. Vad är det de egentligen säger?
              Jo, att efter att Skolinspektionen har prövat om det finns tillräckligt
              många elever och om man kan få en rimlig dimensionering av utbildningsplatser,
              efter att politikerna har fått möjlighet att avge ett yttrande,
              efter att myndigheten har gjort en seriös prövning av ägaren och
              beviljat ett tillstånd, ja, efter hela denna långa process vill
              Sverigedemokraterna att ett kommunalråd som av ideologiska skäl
              inte gillar friskolor ska kunna säga: Nej, du ska inte få öppna
              denna dörr, för jag tycker inte det.
            </seg>
            <seg xml:id="i-597fdabfcf1a977f-0">
              Vi tycker att det är bättre att makten i det läget ligger hos
              de enskilda familjerna och den enskilda eleven att göra det valet.
              Varför är det så viktigt för Sverigedemokraterna att ge denna
              makt till ofta socialdemokratiska kommunalråd?
            </seg>
          </u>
          <note type="speaker" xml:id="i-33a33f13bec29088-0">
            Anf. 145 CARINA HERRSTEDT (SD) replik:
          </note>
          <u who="carina_herrstedt_8950a1" next="cont" xml:id="i-d01b017aab725cb4-0">
            <seg xml:id="i-971467933059033a-0">
              Herr talman! Jag vet inte riktigt var Tomas har varit kommunalt
              aktiv, men i de flesta kommuner tror jag inte att det fungerar
              så att ett kommunalråd kan avgöra en fråga om en friskola, utan
              det hamnar hos nämnden för avgörande.
            </seg>
            <seg xml:id="i-522e94afc2d64abc-0">
              Jag tycker att det är fullt rimligt att man får avgöra detta
              i kommunen, och jag står för det. Det är rimligt att man har den
              bästa överblicken där och kan se om det behövs friskolor och i
              så fall var.
            </seg>
            <seg xml:id="i-9448d331c98f7684-0">
              Vi har en överetablering. Jag berättade i talarstolen om min
              hemkommun Landskrona där friskolor läggs ned. Det drabbar eleverna
              och är naturligtvis inte bra.
            </seg>
            <seg xml:id="i-ffcd5e46fa7d4a8b-0">
              Så länge vi har det regelverk vi har, där man inte tittar på
              elevantalet och behovet, bör det vara upp till kommunerna, som
              har den bästa överblicken, att bestämma detta.
            </seg>
          </u>
          <note xml:id="i-c358aa040013ca0c-0">
            Anf. 146 TOMAS TOBÉ (M) replik:
          </note>
          <u who="carina_herrstedt_8950a1" prev="cont" xml:id="i-d1a099c154f321e5-0">
            <seg xml:id="i-ea69c4a84067183a-0">
              Herr talman! Huruvida det är ett kommunalråd eller en nämnd som
              avgör kan variera. Jag lyssnar till vad många kommunalråd säger
              i denna fråga. I Malmö, till exempel, har kommunledningen tydligt
              sagt att man inte vill ha några fler friskolor.
            </seg>
            <seg xml:id="i-7d9b9d4ceed0fb61-0">
              Då spelar det ingen roll att det har gjorts en seriös prövning
              av Skolinspektionen och att kommunen via förvaltningen har gjort
              en seriös bedömning av läget i kommunen, för helt plötsligt har
              man politiker som av ideologiska skäl inte gillar friskolor.
            </seg>
            <seg xml:id="i-af17269421acfd84-0">
              Det är detta jag motsätter mig. Hade en sådan här vetorätt varit
              på plats hade vi inte haft en utveckling med den valfrihet som
              i dag kan erbjudas, och det är helt centralt att förstå.
            </seg>
            <seg xml:id="i-6c3656e763c268c2-0">
              Sverigedemokraterna gillar vetorätt. Det gäller också när det
              kommer till huvudnumret i er politik, det vill säga invandringen
              och arbetskraftsinvandringen. Även där tycker ni att det är helt
              centralt att det måste finnas någon form av facklig vetorätt innan
              man ska kunna arbetskraftsinvandra till Sverige.
            </seg>
            <seg xml:id="i-745eb243206302aa-0">
              Det handlar i grunden om att ni är emot invandring och inte gillar
              invandrare. Därför vill ni sätta upp regelverk som sätter stopp
              för detta.
            </seg>
            <seg xml:id="i-bafa28853e01179f-0">
              På skolans område blir det tydligt när man läser i era texter
              att ni inte gillar friskolor. Ni tycker inte att det är en god
              idé. Kanske är det kopplat till att en del av dem är konfessionella;
              det skulle inte förvåna mig det minsta. Därför tycker ni att det
              är viktigt att det ska finnas en vetorätt.
            </seg>
            <seg xml:id="i-f33dcf8b6047fd2c-0">
              Här skiljer vi oss åt. Alliansen tycker att det är viktigt att
              det finns en valfrihet, att det finns fristående skolor och kommunala
              skolor och att fokus ligger på kvaliteten.
            </seg>
          </u>
          <note type="speaker" xml:id="i-baff379a2df67e52-0">
            Anf. 147 ROGER HADDAD (FP):
          </note>
          <u who="roger_haddad_f79cd9" xml:id="i-9c34252d2fb9b73f-0">
            <seg xml:id="i-8c3ea53df5dd371d-0">
              Herr talman! Betänkandet Skolväsendet är ett omfattande underlag
              som berör flera viktiga delar i svensk skola, men jag vill fokusera
              på några principiella delar.
            </seg>
            <seg xml:id="i-b6d40e4be068bd6f-0">
              Skolan finansieras med våra gemensamma skattemedel. Vår hållning
              är att skolans kvalitet måste vara den absolut avgörande faktorn
              när man utvärderar en verksamhet.
            </seg>
            <seg xml:id="i-a2750a9aedbf5ead-0">
              Debatten om friskolor har mer fokuserat på själva huvudmannaskapet
              och möjligheterna att ta ut vinst än på hur det faktiskt går för
              fristående skolor, och för den delen även för kommunala skolor,
              utifrån kunskapsuppdraget.
            </seg>
            <seg xml:id="i-ffcbc86213ba3761-0">
              Det kan i debatten låta som om alla svenska elever går i friskolor
              och att friskolorna får jättemycket mer pengar än vad de kommunala
              skolorna får för eleverna. Den princip som ska gälla enligt bidrag
              på lika villkor det fungerar i de flesta kommuner är att det är
              kommunens kostnad som ska utgöra underlag för hur stor skolpeng
              som ska fördelas till friskolorna.
            </seg>
            <seg xml:id="i-864f8965da6d6799-0">
              I dag finns det ungefär 480 000 barn inskrivna i förskolan. I
              vissa kommuner är det ungefär hälften i enskilda förskolor. Men
              det är oftast i större städer. Vi har 900 000 barn i grundskolan.
              87 procent av dessa 900 000 går faktiskt i en kommunal grundskola.
              Vi har 352 000 elever i gymnasieskolan. 73 procent av dem går
              i en kommunal gymnasieskola.
            </seg>
            <seg xml:id="i-204e2feaa9438b2d-0">
              Vår uppgift som politiker är att se till att dessa barn och ungdomar
              erbjuds en trygg förskola, en skola med fokus på kunskap och kvalitet
              och en gymnasieskola som blir en språngbrända ut i arbetslivet
              eller till vidare studier.
            </seg>
            <seg xml:id="i-deb76fbafd059b64-0">
              Folkpartiet värnar elevernas och föräldrarnas rätt att tillsammans
              aktivt välja en skola. Vänsterpartiet är skyldigt dessa barn och
              föräldrar ett svar på varför detta inte ska vara möjligt. Vänsterpartiet
              vill också återinföra närhetsprincipen i syfte att förebygga skolsegregation,
              säger man. Analysen verkar vara att om det är min adress som avgör
              ska jag komma ifrån segregationen. Då kanske jag till och med
              låter bli att välja en friskola. Faktum är att detta förslag cementerar
              skolsegregationen i kommunerna eftersom jag inte får välja fritt.
              Med detta förslag får jag inte ens välja en annan kommunal skola.
            </seg>
            <seg xml:id="i-bb91fa4500741fe4-0">
              När jag var kommunalråd i Västerås var det första som jag gjorde
              att avskaffa närhetsprincipen när det gäller gymnasieskolan. Duktiga
              tjejer i en stadsdel med många personer med invandrarbakgrund
              kunde för första gången söka till en annan kommunal gymnasieskola
              i centrum i stället för den som de var hänvisade till på grund
              av sin bostadsadress. Varför, Lars Ohly, ska dessa tjejer inte
              få denna chans?
            </seg>
            <seg xml:id="i-9ba2025e8aa6ed2b-0">
              Glädjebetyg, obehöriga lärare och problem med arbetsro är bekymmer
              som finns oavsett huvudman och har funnits i många år. Men så
              låter det inte när man hör inläggen från de rödgröna.
            </seg>
            <seg xml:id="i-004c498bd61dbbcc-0">
              Vår uppgift är att se till att vi har skolor som håller måttet.
              Dåliga skolor ska läggas ned. Innan dess har de säkert fått både
              två och tre påpekanden i första hand utifrån den kommunala kvalitetsinspektionen.
              Har det gått så långt att de får på sig statens skolinspektion
              har de en viss tid på sig att fixa bristerna. Gör de inte det
              har skollagen skärpts den 1 juli 2010 med vitesförlägganden och
              som en sista åtgärd verksamhetsförbud.
            </seg>
            <seg xml:id="i-3eecd7a153c6145b-0">
              Det finns många skolor i landet som trots detta får fortsätta
              sin verksamhet, vilket är allvarligt. Där har kommunala aktörer
              och kommunala huvudmän ett ansvar att agera. Det gäller även de
              fristående skolorna.
            </seg>
            <seg xml:id="i-2074c3b9ffc90f95-0">
              Den nya skollagen, Alliansens skollag, ställer samma krav oavsett
              huvudman, och Skolinspektionen har möjlighet att använda sig av
              flera tuffa instrument. När ni satt i regering kunde ni inte ens
              enas om en skollag.
            </seg>
            <seg xml:id="i-6ade8a3548007252-0">
              Herr talman! Vi delar uppfattningen att Skolinspektionen kan
              bli tydligare och tuffare i sina granskningar. I så fall är det
              detta vi ska förändra, vilket nu kan ske genom överenskommelsen
              i Friskolekommittén.
            </seg>
            <seg xml:id="i-759fca6577f26b55-0">
              Det bekymrar mig att huvuddelen av denna skoldebatt har handlat
              om allting utom den viktiga och centrala överenskommelsen inom
              Friskolekommittén den breda sexpartiuppgörelsen. Här tar vi upp
              extrema punkter eller mycket små politiska punkter i betänkandet
              som ligger långt ifrån Friskolekommitténs betänkande.
            </seg>
            <seg xml:id="i-fcaf8a8c40381ceb-0">
              Detta gäller också kritiken mot etableringskontrollen. Folkpartiet
              och regeringen tillsatte Friskolekommittén i syfte att skärpa
              lagen genom bättre ägarkontroll och fler instrument för att kunna
              öppna ärenden och vid en tuff granskning kunna återkalla tillstånd.
              Redan i dag får inte alla aktörer som söker tillstånd sin ansökan
              bifallen. Av de beviljade tillstånden 20092012 var det hälften
              som sedan faktiskt startade verksamhet. Detta indikerar att fler
              aktörer nu följer utvecklingen när det gäller demografi och befintliga
              utbildningar i kommunerna.
            </seg>
            <seg xml:id="i-894c2ad16815335d-0">
              Vi såg i Skolinspektionens rapport från februari att söktrycket
              drastiskt har minskat. En av flera faktorer är att politiken regeringen
              och riksdagen har skickat signaler till Skolinspektionen att vara
              tuff i sin granskning, och det har fått effekt.
            </seg>
            <seg xml:id="i-9c9273f3c20bdd42-0">
              Herr talman! Samrådsförfarandet kan bidra till en bättre process.
              Jag noterade i Riksrevisionens granskning nyligen att kommunerna
              i sina yttranden i dag inte är bra på att förse Skolinspektionen
              med tillräckligt bra underlag. Det står i många rapporter att
              några kommuner avstår från att yttra sig. Ännu mer anmärkningsvärt
              är det att kommuner inte använder den insynsrätt som redan finns
              i skollagen i syfte att kunna följa verksamheten i de fristående
              skolorna. Problemet med den här typen av kommuner är att de är
              allmänt negativt inställda till fristående aktörer, trots att
              de kanaliserar skolpengen. Det är samma skolpeng som den kommunala
              aktören får, och det är kommunens egna unga invånare som går i
              dessa skolor. Jag förstår inte varför många kommunalråd inte bryr
              sig mer om hur det faktiskt förhåller sig i många friskolor på
              kommunal nivå.
            </seg>
            <seg xml:id="i-5acd9cb807cbae56-0">
              Nu har vi enats om att skärpa denna insynsparagraf, vilket vi
              tycker är helt okej. Vi välkomnar också punkten om meddelarfrihet.
              Om man är anställd i en friskola ska man kunna höra av sig till
              exempelvis medierna om missförhållanden. Det välkomnar vi.
            </seg>
            <seg xml:id="i-f825d2e6591e7749-0">
              Det viktigaste är att allt detta bidrar till att elever och lärare
              i skolverksamheterna får bra villkor, fokuserar på kunskapsuppdraget
              och nås av de satsningar som vi förtroendevalda gör på lokal och
              nationell nivå och inte minst att oseriösa aktörer nu nås av en
              ännu tydligare signal om att kortsiktiga experiment enbart med
              syftet att göra vinst inte kommer att vara möjliga och att inte
              heller tillstånd enkelt kan säljas över internet. Glöm inte att
              detta var den utlösande faktorn till att utbildningsminister Jan
              Björklund tillsatte Friskolekommittén.
            </seg>
            <seg xml:id="i-83b784c05717bdff-0">
              Herr talman! Svensk skola behöver ett brett utbud av skolor,
              kommunerna behöver friskolorna, och friskolorna i sin tur behöver
              den starka organisation som kommunerna representerar med de breda
              kompetenser som finns för samverkan. Det har gällt modersmålslärare,
              lärare i olika språk, skolhälsovården och så vidare. I kommuner
              med lång erfarenhet av alternativ och sjysta och lika ersättningsvillkor
              är detta inget problem. Låt oss därför justera reformerna där
              det finns brister och angripa rätt saker för att uppnå våra skolpolitiska
              mål där kvalitet och resultat är det absolut viktigaste.
            </seg>
          </u>
          <note type="speaker" xml:id="i-a95fb6fbf0a4fefc-0">
            Anf. 148 LARS OHLY (V) replik:
          </note>
          <u who="lars_ohly_9f9bb3" xml:id="i-c0482e10d0c476d0-1">
            <seg xml:id="i-182160fb5327b11a-0">
              Herr talman! Jag tror inte att någon tror att det finns ett enda
              företag i skolsektorn som skriver i sin verksamhetsplanering att
              deras enda syfte är att göra vinst. Det vore ovanligt korkat i
              så fall. Gör man det har man utmanat alla som tycker att skolor
              inte ska vara någon lekstuga för riskkapitalister. Det finns därför
              säkert inte ett enda företag som blir skrämt av Roger Haddads
              besked i talarstolen om att företag vars enda syfte är att göra
              vinst kommer att försvinna. Det kommer säkert inte att försvinna
              ett enda företag med en sådan formulering.
            </seg>
            <seg xml:id="i-1849aa873daa97af-0">
              Men det är inte det som är problemet. Problemet är att vinstintresset
              står över intresset av att erbjuda en bra utbildning och kunskap
              för eleverna.
            </seg>
            <seg xml:id="i-a0d893d18275ca56-0">
              Det är när vinstintresset tar överhanden vi ser de problem som
              många av de vinstdrivna friskolorna uppvisar att man inte har
              tillgång till skolgård, en bra gymnastiksal eller en bra matsal.
              På sina håll, som i Norrköping, ger man till och med snabbmatskuponger
              till eleverna. De får gå ut och handla på stan. Det finns en mängd
              olika sätt att inte dra på sig fasta kostnader. Ett av dem är
              att man struntar i skolbibliotek, trots lagen. Man låter bara
              några böcker stå uppställda, och så sätter man upp en skylt på
              dörren där det står Bibliotek.
            </seg>
            <seg xml:id="i-423c78b92bcfb924-0">
              Ingenting av det åtgärdas av de förslag ni har kommit överens
              med Baylan och Amin om. Allting kommer i stället att vara som
              förut: fri dragningsrätt för skattepengar för riskkapitalbolagen,
              och de stora företagen kan fortsätta att tjäna pengar på svenska
              elevers rätt till utbildning.
            </seg>
          </u>
          <note type="speaker" xml:id="i-88b9c2805f703e8c-0">
            Anf. 149 ROGER HADDAD (FP) replik:
          </note>
          <u who="roger_haddad_f79cd9" xml:id="i-9c34252d2fb9b73f-1">
            <seg xml:id="i-8a213f70d04b5940-0">
              Herr talman! Utgångspunkten i mitt anförande var kvalitet. Vi
              har från Folkpartiets sida tidigt sagt långt innan Friskolekommittén
              tillkom att det ska vara betungande om det vid Skolinspektionens
              rapporter och granskningar visar sig att vissa aktörer plockar
              ut vinst samtidigt som de har väldigt låg lärartäthet, väldigt
              dåliga resultat och andra brister utifrån kursplan, läroplan och
              skollagen. Det ska leda till krav på åtgärder, och som en sista
              åtgärd ska tillståndet dras in.
            </seg>
            <seg xml:id="i-ff657f52e6e4280a-0">
              Friskolekommittén har hanterat väldigt stora och breda områden,
              men flera av de insatser som nu presenteras kommer att komma åt
              detta. Skollagen gäller, och tack vare den här regeringen omfattar
              den för första gången även friskolor. Det gäller till exempel
              krav på behöriga lärare, tillgång till skolbibliotek och så vidare.
              Det är därför vi har Statens skolinspektion som ska granska detta.
            </seg>
            <seg xml:id="i-ef2b6735d4dad715-0">
              I Västerås, som i huvudsak har letts av vänsterpartister och
              socialdemokrater, har vi många friskolor som fungerar jättebra.
              Eleverna kan gå och äta mat nere på stan de får kuponger, ja.
              Det är helt okej; jag har inga problem med det. Skolorna får dock
              samma pengar som kommunen. I Västerås och i andra större städer
              är problemet alltså i så fall att vissa friskolor överkompenseras
              för att kostnaderna är för höga. När man borrar igenom går 3540
              procent av skolpengen till lokaler oftast tomma, dyra lokaler.
            </seg>
            <seg xml:id="i-2e7abc2e1f04910f-0">
              Ja, blir man effektivare kommer ersättningen till friskolor att
              sjunka. Det viktigaste är dock att de får lika förutsättningar
              och att det är kvalitet. Det betonas med ägarkontroll. När man
              gör ägarskiften och så vidare finns det tuffare skrivningar i
              överenskommelsen.
            </seg>
          </u>
          <note type="speaker" xml:id="i-bbdfd6ae544acb27-0">
            Anf. 150 LARS OHLY (V) replik:
          </note>
          <u who="lars_ohly_9f9bb3" xml:id="i-c0482e10d0c476d0-2">
            <seg xml:id="i-bf0ad77effb81512-0">
              Herr talman! Jag tyckte att Roger Haddad hade en ganska hög svansföring
              i talarstolen. Det skulle ske en verklig förändring.
            </seg>
            <seg xml:id="i-0dd9fc369547f665-0">
              Det jag har försökt visa när det gäller det Roger Haddad sade
              om att de företag vars enda syfte är att göra vinst kommer att
              försvinna är att inte ett enda företag kommer att försvinna från
              den här sektorn. Har Roger Haddad en annan uppfattning? Vilken
              riskkapitalbolagsägd koncern kommer att försvinna? Vilken skola
              som drivs med vinstintresse kommer att stängas igen med era förslag?
            </seg>
            <seg xml:id="i-fc8cb33ddf635585-0">
              Det är ganska retoriska frågor, för svaret är: ingen. Det kommer
              inte att ske någon som helst förändring, Roger Haddad. Ni kan
              prata hur mycket ni vill om kvalitet, men vinstintresset som är
              överordnat elevernas intresse av en god utbildning kommer att
              kvarstå i de företag som följer aktiebolagslagen och i de företag
              som ägs av ägare som mycket aggressivt försöker plocka ut pengar
              från svenska skattemedel.
            </seg>
            <seg xml:id="i-04f904a3b2ef1207-0">
              Det här är alltså ingen förändring, utan det är kosmetika. Jag
              som har varit med i morgon-tv några gånger vet att kosmetika sitter
              kvar i några timmar man är vacker fram på förmiddagen, men efter
              lunch börjar man se lika jävlig ut som förut. Det är precis så
              det kommer att bli med Friskolekommitténs förslag: Ni kommer att
              försöka låtsas som att verkligheten ser lite vackrare ut ett tag,
              och sedan kommer det att gå några månader och då ser ni lika jävla
              illa ut som förut.
            </seg>
            <seg xml:id="i-c6e2af09e5b22d2c-0">
              Det är sorgligt att se en av de viktiga framtidsfrågorna, nämligen
              skola och utbildning, behandlas på det sättet.
            </seg>
          </u>
          <note type="speaker" xml:id="i-a1f77191972c90dc-0">
            Anf. 151 ROGER HADDAD (FP) replik:
          </note>
          <u who="roger_haddad_f79cd9" xml:id="i-9c34252d2fb9b73f-2">
            <seg xml:id="i-46e574bb336dc8ab-0">
              Herr talman! Hade vi sett på detta i kosmetiska termer hade skollagen
              knappast ställt krav på att det också ska omfatta friskolorna.
              Vi skulle inte ha tillsatt en parlamentarisk friskolekommitté
              som ska förhindra att tillstånd bara kan föras över till personer
              utan kontroll utan att man tittar på personlig ekonomi, vandel
              och så vidare. Självklart kommer det att bli en skärpning av regelverket.
            </seg>
            <seg xml:id="i-9724077e038e9775-0">
              Redan nu, genom att vi tidigt signalerade och införde en förstärkt
              etableringskontroll våren 2012, ser vi att söktrycket och intresset
              för att bara testa att etablera sig sjunker, parallellt med de
              demografiska förändringarna.
            </seg>
            <seg xml:id="i-39a69a47501b2a18-0">
              Lars Ohly och Vänsterpartiet försöker komma bort från varför
              vi över huvud taget har friskolor. Det är för att många elever
              tillsammans med sina föräldrar inte är nöjda med det kommunala
              utbudet. Det kan handla om pedagogik eller arbetsro. Jag har ett
              antal grundskolor i min hemkommun där en hel klass flyttade till
              en annan del av staden på grund av mobbning som ingen kunde ta
              tag i under två års tid. Varför ska inte de föräldrarna kunna
              välja en annan skola för sina barn en skola där det råder trygghet
              och där man litar på att det är en tuff rektor och bra kvalitet?
            </seg>
            <seg xml:id="i-d745c1a018214bf9-0">
              Ingen av mina kolleger här har sagt att alla ska få gå med vinst
              oavsett hur verksamheten bedrivs. Det är bara retorik. Med de
              tuffare kraven kommer alla aktörer som vill etablera sig att tänka
              till både två och tre gånger innan de börjar investera i fastigheter,
              anställa lärare och gå ut och marknadsföra sin verksamhet. Nu
              är de nämligen verkligen under lupp, och det är vår ambition.
            </seg>
          </u>
          <note type="speaker" xml:id="i-ab98106b3555baea-0">
            Anf. 152 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-774159b17974965a-1">
            <seg xml:id="i-359e406d5938a160-0">
              Herr talman! De utmaningar vi har i det svenska skolsystemet
              är stora.
            </seg>
            <seg xml:id="i-9a28c324861e91bc-0">
              Vi kan vara överens om att det finns mycket bra saker som görs
              i våra förskolor. Det är en uppskattad verksamhet. Vi kan vara
              överens om att väldigt många elever växer, får nya kunskaper och
              kan göra egna livsval i vår grundskola. Det är bra. Vi kan vara
              överens om att det är lärare och rektorer som gör heroiska insatser.
              Oftast når de fram ibland inte hela vägen och det är bra. Vi kan
              vara överens om att vi har stora utmaningar i vår gymnasieskola.
              Trots att vi ser att mycket bra saker görs ser vi nämligen att
              avhoppen fortsätter och kanske till och med ökar något.
            </seg>
            <seg xml:id="i-6c3b7d955b6556b0-0">
              Skolans utmaningar är stora. En del vill reducera detta till
              att det skulle bli tipptopp om alla skolor i Sverige vore privata
              och fristående. Andra vill reducera det till att allting skulle
              bli tipptopp om alla skolor vore kommunala. Från Socialdemokraternas
              sida tror vi varken på det ena eller det andra. De utmaningar
              vi har i vårt skolsystem har vi. Vi har dem i kommuner där det
              finns fristående skolor, i väldigt hög grad, och vi har dem i
              kommuner där det över huvud taget inte finns en enda fristående
              skola. Det är nämligen samma utveckling vi har i vårt skolsystem.
            </seg>
            <seg xml:id="i-583d0074d4f7ece3-0">
              I grund och botten tror jag att det handlar om hur vi gemensamt
              kan se till att läraryrket blir mer attraktivt och hur vi kan
              se till att få en undervisning av hög kvalitet. Detta betyder
              dock inte att vi är nöjda med friskolesystemet som det har varit.
            </seg>
            <seg xml:id="i-efd53c10caa38b02-0">
              Det är mot den bakgrunden vi under en lång rad år har drivit
              på för resursfördelning efter behov, offentlighetsprincip i alla
              skolor, meddelarskydd för alla lärare oavsett vilken skola de
              jobbar på, öppna böcker så att man kan följa upp och se till att
              pengarna går till eleverna samt tillräckligt med lärarresurser
              i alla skolor. Jag är glad att vi numera är överens och att en
              majoritet är beredd att genomföra detta. Den uppgörelsen är vi
              inte bara stolta över, utan den kommer vi också att vårda.
            </seg>
            <seg xml:id="i-e873b9ce87d03d9c-0">
              Jag måste dock fråga Roger Haddad som representant för det parti
              som innehar utbildningsministerposten: Vad är er uppfattning om
              det som händer med konkurser just nu? Jag har inte hört ett ord
              från utbildningsministern när det gäller JB Educations konkurs.
              Jag skulle bara vilja veta hur ni vill undvika detta i framtiden.
            </seg>
          </u>
          <note type="speaker" xml:id="i-8401f9d41a4f19d2-0">
            Anf. 153 ROGER HADDAD (FP) replik:
          </note>
          <u who="roger_haddad_f79cd9" xml:id="i-9c34252d2fb9b73f-3">
            <seg xml:id="i-fa6ab0aef3341f2c-0">
              Herr talman! Jag kommer från en kommun som har väldigt många
              friskolor. Under mina i alla fall elva år som skolpolitiker har
              väl en enda gymnasieskola, på tio elever lagt ned. Det var Västerås
              Enskilda gymnasium. Eleverna erbjöds direkt platser i den kommunala
              gymnasieskolan, där det också finns en beredskap och kapacitet.
            </seg>
            <seg xml:id="i-4ead6b943dfc0f6f-0">
              JB-koncernen meddelade nyligen att man ska avveckla, och då tog
              Stiftelsen Stadsmissionen initiativ dagen efter. De har i alla
              fall ansökt hos Skolinspektionen. Därmed finns det alltså en lösning.
              Det är också viktigt att friskolan tar ett ansvar.
            </seg>
            <seg xml:id="i-336e7a8b0ddba096-0">
              Det är min och utbildningsministerns åsikt att det ska finnas
              en så kallad utbildningsgaranti. Ministern har också sagt offentligt
              att han tittar på det.
            </seg>
            <seg xml:id="i-94f9bcd1350aee75-0">
              Vi har ingen anledning att referera till just JB. Olika aktörer
              etablerar sig, avvecklar eller trappar ned av olika skäl. De kan
              hänvisa till ekonomi, till demografi och till att kommunen där
              de verkar förändrar de ekonomiska förutsättningarna så mycket
              att de vill trappa ned eller helt lämna marknaden. De måste ta
              ett ansvar för hur de agerar och hur de sprider bilden av sin
              verksamhet mer generellt sett.
            </seg>
            <seg xml:id="i-577968cf73ef522d-0">
              I den här debatten får vi inte tappa bort att JB-koncernen och
              andra stora aktörer, till exempel Academedia, har varit seriösa.
              De har bidragit och erbjudit program som kommunen inte har haft.
              De har tagit emot elever som inte har haft en egen gymnasieskola
              att gå till i vissa kommuner. Om kommunen har byggt ut en grundskola
              eller en gymnasieskola har man också kunnat räkna med att de fristående
              aktörerna kan ta en del av tårtan, det vill säga elevkapaciteten.
            </seg>
            <seg xml:id="i-7bab8db234b34eed-0">
              Det var några allmänna kommentarer.
            </seg>
          </u>
          <note type="speaker" xml:id="i-73e27f75dd1ff40f-0">
            Anf. 154 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-774159b17974965a-2">
            <seg xml:id="i-4ec8a521c590e8ca-0">
              Herr talman! Anledningen till att jag ställde frågan är att jag
              är nyfiken. Ända sedan JB Education meddelade att man skulle lägga
              ned verksamheten har jag inte hört ett knyst från utbildningsministern.
              Det är lite okarakteristiskt för utbildningsministern. Det tror
              jag att vi alla som har haft med honom att göra under en längre
              tid vet. Det var mot den bakgrunden jag ställde frågan: Vad är
              uppfattningen?
            </seg>
            <seg xml:id="i-82077a1be9c1e99c-0">
              Nu fick jag höra att man ska ställa krav på en utbildningsgaranti.
              Det är lite förmätet, men jag skulle bara vilja meddela utbildningsministern
              och Roger Haddad att det finns en utbildningsgaranti. Vi har en
              lag som säger att Sveriges kommuner i alla lägen, oavsett vilken
              skola elever eller föräldrar har valt, har att garantera utbildningen
              för eleverna i grundskolan där det råder skolplikt och naturligtvis
              också i gymnasieskolan där man har ett uppföljningsansvar. En
              sådan garanti finns, men den gäller inte en viss skola.
            </seg>
            <seg xml:id="i-a6fcac92e9877140-0">
              Om man djuplodar i frågan tror jag att man inser att det inte
              är så lätt som det låter att garantera att alla elever i alla
              lägen får fortsätta hela utbildningen på samma skola. För vem
              vill gå i en skola som är dömd att läggas ned om två tre år? Hur
              många lärare blir kvar då? Vilken kvalitet är det på undervisningen?
            </seg>
            <seg xml:id="i-82203d612acf689e-0">
              Garantin finns där. Problemet, Roger Haddad, och anledningen
              till att jag ställde min fråga är att ansvar och inflytande inte
              hänger ihop i dag. Jag är mycket glad att vi har kommit ett par
              steg framåt. Jag tror att kraven på långsiktighet kommer att få
              effekt. Jag tror att kraven på offentlighet och meddelarskydd
              kommer att påverka skolsystemet åt rätt håll. Jag tror att kravet
              på att man ska anställa lärare för pengarna kommer att höja kvaliteten
              i undervisningen.
            </seg>
            <seg xml:id="i-ff7680684c5631da-0">
              Men det system som innebär att de som har ansvar och de som ska
              betala för verksamheten inte har något inflytande över hur den
              planeras drabbar eleverna. Det är inte JB Education jag riktar
              mig emot, utan det är mot ett system som inte håller. Det är bakgrunden.
              Jag är nyfiken och vill veta vad det parti som i dag innehar utbildningsministerposten
              egentligen tycker. Vad är ert besked till eleverna? Vad ska de
              förvänta sig i framtiden?
            </seg>
          </u>
          <note type="speaker" xml:id="i-1245b74d57fded77-0">
            Anf. 155 ROGER HADDAD (FP) replik:
          </note>
          <u who="roger_haddad_f79cd9" next="cont" xml:id="i-d358261e7b3defc2-0">
            <seg xml:id="i-199d8330728df09d-0">
              Herr talman! I varje situation när en friskola håller på att
              gå omkull eller har kvalitetsproblem, i alla fall i min hemkommun
              Västerås, har jag och Folkpartiet varit de enda som har kritiserat
              de skolorna. Inte en enda socialdemokrat eller vänsterpartist
              har över huvud taget engagerat sig i hur det går eller kommer
              att gå för eleverna. Det var ett exempel.
            </seg>
            <seg xml:id="i-0ba71ed3c6a425d4-0">
              JB-koncernen är inte en oseriös aktör. Det är en av de aktörer
              som har verkat under lång tid. Detta sagt apropå kraven på långsiktighet
              i skolpolitiken.
            </seg>
            <seg xml:id="i-b5dda6468577bab4-0">
              Däremot håller jag med om att vi har haft brister i systemet.
              Det är därför vi har förhandlat i Friskolekommittén. Det har förhalats
              ett par gånger, men resultatet är viktigare än att det sköts upp
              tre fyra gånger. Vi är mycket tacksamma och glada över den här
              breda överenskommelsen.
            </seg>
            <seg xml:id="i-801982128496c545-0">
              Det är dessa justeringar som kommer att skicka signaler kanske
              inte till den person som startade och drev JB-koncernen under
              många år utan till dem som har gjort det under de senaste åren
              och som kanske haft andra motiv än den förra ägaren. Vi ska stötta
              och uppmuntra de sjysta aktörerna. Vi ska komma åt de oseriösa
              aktörerna. Det är budskapet från Folkpartiet och alliansregeringen.
            </seg>
            <seg xml:id="i-2deb2ad2a4b817c2-0">
              När det gäller utbildningsgarantin vill jag säga att det är de
              kommunala skolorna som har en skyldighet att erbjuda en plats.
              Friskolorna har inte haft ett uttalat krav på sig att erbjuda
              ungdomarna plats på samma skola och på samma utbildning. Jag anser
              att har man marknadsfört sig och varit på gymnasiemässor och lovat
              både det ena och det andra ska eleven rimligtvis också få avsluta
              sin utbildning på den skolan. Det måste vara det första steget.
            </seg>
            <seg xml:id="i-3a4aa6c3fe355884-0">
              Jag tror att vi generellt sett har väl fungerande friskolor,
              och det får man inte glömma bort i denna debatt.
            </seg>
          </u>
          <note xml:id="i-e6df7d577d33a0ae-0">
            Anf. 156 ULRIKA CARLSSON i Skövde (C):
          </note>
          <u who="roger_haddad_f79cd9" prev="cont" xml:id="i-83160c64b2364ab7-0">
            <seg xml:id="i-e8ce8f08751a5ca0-0">
              Herr talman! Jag vill börja med att yrka bifall till förslaget
              i betänkandet.
            </seg>
            <seg xml:id="i-38fcd81dcd0bec7e-0">
              Under hela våren 2013 har jag haft förmånen att besöka väldigt
              många olika skolor. Jag vet att jag har berättat det här för en
              del av er tidigare.
            </seg>
            <seg xml:id="i-e41b42895b4f8069-0">
              Mitt senaste besök var på Mockfjärdsskolan i Gagnefs kommun den
              31 maj. Där finns det jättespännande verksamheter. Den svenska
              skolan är inte enbart öar där it-utvecklingen sker, utan i många
              kommuner tar man ett mycket starkt grepp om att it är en del av
              en modern och viktig arbetsmiljö i barns vardag, och då jobbar
              man med det.
            </seg>
            <seg xml:id="i-ec5ee8e524dd51b6-0">
              Jag vill också nämna den fantastiska verksamhet som jag såg i
              särskolan på Mockfjärdsskolan. Man gör ett fantastiskt arbete
              där it och paddorna har en mycket viktig del i kommunikationen
              när det talade språket nästan inte var utvecklat över huvud taget.
              De andra språken som kunde användas tack vare den nya tekniken
              var så viktiga.
            </seg>
            <seg xml:id="i-8727aa78b1d72ab1-0">
              Jag vill nämna värdegrundsarbetet och rörelse- och hälsoprofilen
              på Mellösa skola i Örebro. Det är en fantastisk verksamhet på
              väldigt många olika sätt.
            </seg>
            <seg xml:id="i-3efd1ed0fdfa2a02-0">
              Jag vill nämna Väsby skola i Upplands Väsby. Där jobbar man mycket
              aktivt med de nyanlända för att integrera elever i den svenska
              skolan, och man lyckas också med det på ett bra sätt. Det är en
              stor utmaning där projektet heter: Alla i mål. Det är en jätteviktig
              verksamhet.
            </seg>
            <seg xml:id="i-5d5a9632602be9d7-0">
              Jag kan också nämna it-utvecklingen på Västerskolan i Knislinge
              i Östra Göinge kommun eller Isabergsskolan i Hestra i Gislaveds
              kommun.
            </seg>
            <seg xml:id="i-a46fd733cb1f6a3b-0">
              Det pågår oerhört mycket utvecklingsarbete runt om i Sverige.
              Då blir det nästan lite bedrövande att höra de dystra prognoserna
              från en del i oppositionspartierna. Det är klart att vi ska se
              problemen, men vi måste också se det som driver fram kvaliteten,
              det som är framgångsfaktorerna i den svenska skolan.
            </seg>
            <seg xml:id="i-6723dab0bdef31b9-0">
              Och vad är det? Jo, det är att man satsar på olika sätt och verkligen
              ser över lärarnas kompetens, gör satsningar på eleverna, vägrar
              att tro att elevernas hemförhållanden gör att resultatet blir
              misslyckat och bestämmer sig för att alla elever kan. Det var
              också det som var budskapet från Nossebro i går. De sade att de
              hade bestämt sig. De sade att uppdraget är att elever har rättigheten
              att nå målen, och det jobbar de mycket starkt med.
            </seg>
            <seg xml:id="i-f72eaab916649cf4-0">
              I dag behandlar vi ett motionsbetänkande som heter Skolväsendet
              . Det handlar om de olika motioner som har kommit in under den
              allmänna motionstiden. Därför kan det kanske kännas lite spretigt
              eftersom det lyfter upp ett antal olika frågor. Och man kan undra
              varför andra frågor inte finns med. Debatten kan kanske också
              låta lite spretig.
            </seg>
            <seg xml:id="i-01c54186e4cc12cf-0">
              Under de år som alliansregeringen har haft ansvar för utbildningspolitiken
              har det genomförts många reformer. Jag möter väldigt positiv respons,
              till exempel på den nya skollagen. När jag är ute i skolorna säger
              de så här: Vi tycker att den nya läroplanen Lgr 11 är ett viktigt
              dokument. Den har förtydligat vårt arbete. Den är ett redskap
              för oss som lärare att få veta mycket tydligare vad vi ska göra.
            </seg>
            <seg xml:id="i-67a0c4de64b465a9-0">
              Häromdagen blev jag lite bedrövad när jag hörde en annan berättelse
              om att man på en skola hade sagt att man inte hade vetat att det
              fanns mål att uppnå i fysik för årskurs 5. Det var inte lika positivt,
              men det är viktigt att få veta att det är viktigt att man lever
              upp till alla de delar som läroplanen ger uttryck för.
            </seg>
            <seg xml:id="i-b42e202d95362f6d-0">
              Lite lustigt blev det väl i partiledardebatten tidigare i dag
              när Mikael Damberg, för det var ju inte bara partiledare som var
              med, talade om att Socialdemokraterna skulle vara motorn i utvecklingen
              av svensk utbildningspolitik. Jag välkomnar mycket av att man
              har närmat sig allianspolitiken på många olika områden. Man har
              visserligen konsekvent röstat nej till många stora reformer, men
              i dag säger man att det är viktiga delar. Som jag uppfattar det
              omfamnar man skollagen, och man tycker även att många andra stora
              reformer är bra.
            </seg>
            <seg xml:id="i-f38e91e83f93869f-0">
              Man har bjudit in till olika samråd och så vidare, men vi vet
              att det pågår väldigt mycket arbete. Vi kan se det i den debattartikel
              som presenterades för lite drygt tio dagar sedan från SKL, Utbildningsdepartementet,
              de fackliga organisationerna och Friskolornas Riksförbund. Där
              listade man ett antal utmaningar som man verkligen är beredd att
              jobba vidare med och där man också pekar på det som kommer att
              leda till en ökad kvalitet.
            </seg>
            <seg xml:id="i-1ba5c6925dc95842-0">
              Jag och Centerpartiet har en stor tilltro till att de verktyg
              som man behöver på olika sätt finns ute i den svenska skolan.
              Men man måste använda dem. Det är klart att vi kan lyfta bort
              vissa delar, till exempel när det gäller administrationen. Det
              är vi beredda att göra framöver, men de verktyg man behöver ha
              finns på många olika sätt.
            </seg>
            <seg xml:id="i-17036aec5110fa4b-0">
              Ett exempel på det är en jättestor satsning i form av ett stort
              antal miljarder som har gjorts på Lärarlyftet. Vi såg att lärarnas
              kompetens är så viktig att vi också från den nationella nivån
              behöver satsa på det. Därför har både Lärarlyftet 1 och 2 genomförts,
              och det är jätteviktiga satsningar. Från Centerpartiets sida skulle
              vi också vilja ha ett digitalt lärarlyft, det vill säga att man
              lyfter upp och utvecklar arbetssätt kopplat till den nya tekniken.
            </seg>
            <seg xml:id="i-8fca2016a763a5c8-0">
              Där finns mycket spännande, och jag tror att det är viktigt att
              lärosätena följer den utveckling som sker. Det är ju precis som
              John Hattie sade i en artikel i Svenska Dagbladet häromdagen:
              Det handlar inte bara om att göra bra saker, utan vi måste faktiskt
              satsa på det som är det bästa möjliga. Det behöver man följa,
              och skolorna behöver också träna på att göra det bästa möjliga.
              Då behöver vi ge dem verktyg men också stärka ledarskapet i skolan.
            </seg>
            <seg xml:id="i-72e8fe7189faeb43-0">
              Det kan bli lite märkligt i debatten när vi jämför med Finland
              och säger att där har inte politiken blandat sig i så mycket,
              samtidigt som vi ropar på det ena politiska förslaget efter det
              andra just för att politiken ska ge verktygen. Men verktygen finns
              i den svenska skolan. Det finns många bra exempel. Låt oss sprida
              de goda exemplen och se att de också får ett mycket större fäste
              på olika sätt!
            </seg>
            <seg xml:id="i-d8228458c06dc420-0">
              Om vi går tillbaka till John Hattie så pekar han på i den stora
              sammanställningen när det gäller forskning på olika sätt att klasstorlek
              kan ha en liten effekt. Ändrar man arbetssättet kan det få en
              större effekt. Men vad vi behöver ha i den svenska skolan är riktigt
              duktiga lärare som oavsett klasstorlek tar sig an utmaningen och
              ser till att varje elev får möjlighet att nå så långt som möjligt
              utifrån sin potential.
            </seg>
            <seg xml:id="i-a003b41289e1b1f8-0">
              Det är där jag tror att det är så viktigt att vi inte hemfaller
              åt att tala om att ett antal elever är dömda till misslyckande
              utifrån de förutsättningar de har hemifrån. Alla elever har möjligheter!
              Vi har här på olika sätt lyft fram att skolan har ett kompensatoriskt
              uppdrag. Det är det som skolan måste ta på allvar och också genomföra.
              Förväntningarna på eleverna och att lärarna ger den feedback som
              de behöver blir då så viktiga saker. Det är klart att vi inte
              behöver fatta politiska beslut om vilken typ av feedback lärare
              ska ge till sina elever, utan det är professionen som utformar
              det på bästa möjliga sätt.
            </seg>
            <seg xml:id="i-bf35af2a4d261536-0">
              Jag tycker att det är en så härlig formulering som man pekar
              på när det gäller lärares kompetens. Förutom att ge feedback till
              eleverna är det så oerhört viktigt att läraren känner passion
              för sitt arbete, ett intresse och en passion för det ämne man
              har men också för att skapa de goda relationerna. Där ser jag
              fram emot arbetet att gemensamt på olika sätt lyfta lärares kompetens
              framöver.
            </seg>
            <seg xml:id="i-370b246d47225e69-0">
              Frågan har ställts: Varför kan vi inte ha en nationell it-strategi?
              Men läs då den digitala agendan som heter It i människans tjänst
              ! Läs s. 33 där det handlar om skolan och vilket uppdrag skolan
              har! Det är det man ska genomföra. Man har fått uppdraget i läroplanen
              att se till att varje elev efter genomgången grundskola ska kunna
              använda modern teknik för kunskapssökande, för kommunikation,
              för skapande och för lärande.
            </seg>
            <seg xml:id="i-962cabf7539c33d4-0">
              Om vi dessutom tillsätter och ger resurser för ett lyft för digitalt
              lärande finns det ju på plats. Vi behöver inte ha ytterligare
              debatter och anta ytterligare strategier. Jag förutsätter att
              också de socialdemokratiska kommunföreträdarna läser den digitala
              agendan och inte väntar på att Socialdemokraterna ska skriva en
              egen agenda för den nationella utvecklingen utan att man faktiskt
              tar till sig den delen som regeringen har arbetat fram och jobbar
              efter det.
            </seg>
            <seg xml:id="i-0fdf06acb8b13b4b-0">
              Det är skolavslutningstider. Jag skulle slutligen, herr talman,
              vilja önska alla elever som tar studenten och går ut skolan ett
              riktigt skönt sommarlov och välkommen tillbaka till hösten. Jag
              tror nämligen att man på olika sätt känner att man längtar tillbaka
              till skolan. Där vill man vara, och då behöver vi politiskt lyfta
              bilden av den svenska skolan och inte svartmåla den. Vi behöver
              på olika sätt lyfta lärares kompetens och ge alla elever möjligheter
              att nå målen, för det har de rätt till.
            </seg>
            <seg xml:id="i-31d4e6bc46571f9e-6">
              (Applåder)
            </seg>
          </u>
          <note type="speaker" xml:id="i-fae92e2bbdf6c046-0">
            Anf. 157 ANNIKA ECLUND (KD):
          </note>
          <u who="annika_eclund_8435c4" xml:id="i-2a2ba2939326b4b3-0">
            <seg xml:id="i-e8ce8f08751a5ca0-1">
              Herr talman! Jag vill börja med att yrka bifall till förslaget
              i betänkandet.
            </seg>
            <seg xml:id="i-053956fd9dbf918b-0">
              I dag debatterar vi en av de allra viktigaste frågorna för framtiden.
              Vi diskuterar våra barns och ungdomars utbildning och därmed hela
              nationens framtid. Jag tänker lämna friskoledebatten därhän. Vi
              har jobbat i två och ett halvt år och har nu slutligen en sexpartiuppgörelse.
              Jag tänker i stället använda mina få minuter här i talarstolen
              och tala om det som forskningen visar har verklig betydelse för
              elevers skolresultat.
            </seg>
            <seg xml:id="i-7833af8283f31b61-0">
              Vi är många som tagit del av John Hatties forskning. Senast i
              går var det en artikel i Svenska Dagbladet där han talar om vad
              som har verklig betydelse för elevernas prestationer. Visst kan
              gruppstorlek, ökade resurser och hemmiljö spela roll, men det
              som verkligen spelar roll är lärarens kompetens och att läraren
              brinner för sitt uppdrag. Stor betydelse har också, som Ulrika
              Carlsson just sade, feedback till eleverna och levande klassrumsdiskussioner.
            </seg>
            <seg xml:id="i-f367538ac8deb1db-0">
              Allt det här kräver att unga, begåvade människor vill välja läraryrket
              och att vi återupprättar läraryrkets status.
            </seg>
            <seg xml:id="i-26303a77b04965d1-0">
              Herr talman! Utbildningsutskottet besökte för ett par veckor
              sedan Finland. Det är ett land som vi ofta jämför oss med, eftersom
              Finland uppvisar klart bättre elevresultat än Sverige i de så
              kallade PISA-mätningarna. Vi ställde åtskilliga gånger under besöket
              frågan om varför Finland står sig bättre i mätningarna och varför
              läraryrket fortfarande är attraktivt i Finland, där de har tio
              sökande per plats till lärarutbildningen. De svarade alla i unison
              kör: Ni litar inte tillräckligt på era lärare i Sverige. Vi placerar
              tillit och ansvar före utvärdering och kontroll på alla nivåer,
              medan ni litar mer till skolinspektion, nationella prov och dokumentation.
            </seg>
            <seg xml:id="i-60f03691dd9918fc-0">
              Det är nu dags att uppvärdera lärarrollen i Sverige, att ge läraren
              den tilltro och autonomi som borde vara självklar efter fyra till
              sex års akademiska studier.
            </seg>
            <seg xml:id="i-7f366dde5e4a86b3-0">
              Herr talman! Mycket tyder på att senare decenniers resultatförsämringar
              i den svenska skolan kan förklaras av att den faktiska lärarledda
              undervisningen har minskat. Tiden för ämnesundervisning trängs
              undan av fler och fler uppgifter som läggs på lärare. Skolans
              utökade roll som fostrare, lärare som experter inom ett otal frågor
              och en ökad administrativ börda gör att allt mindre tid ägnas
              huvuduppgiften, nämligen undervisningen. Problemet är att ingenting
              har tagits bort, utan allt annat har lagts på. En revisionsrapport
              från Helsingforss stad visar att endast 4050 procent av lärares
              totala arbetstid ägnas åt kärnverksamheten, det vill säga undervisningen.
              För att öka den lärarledda ämnesundervisningen krävs därför att
              olika uppgifter ses över och vid behov rensas bort.
            </seg>
            <seg xml:id="i-119b144325db9bcf-0">
              Herr talman! Enligt statistik från SCB saknas drygt 40 000 lärare
              år 2020. Enligt Skolverket behöver 10 000 nya lärare examineras
              varje år mellan 2011 och 2015. Samtidigt finns alltför få sökande
              till lärarutbildningen, och under år 2011 ökade antalet lediga
              lärarjobb kraftigt. Frånvaron av konkurrens om platserna på utbildningen
              leder till att även de som inte är lämpade för läraryrket kommer
              in på utbildningen. Läraryrkets status riskerar att sjunka ytterligare
              och kvaliteten i undervisningen att bli undermålig. Därmed skapas
              en ond cirkel som är svår att bryta.
            </seg>
            <seg xml:id="i-d8a698efaea262af-0">
              För att åstadkomma en förändring krävs ökad konkurrens om platserna
              så att endast ett urval av de sökande antas. Förutom grundläggande
              behörighet krävs i dag minst betyget E i vissa ämnen för att vara
              behörig till lärarutbildningen. Vi kristdemokrater menar att det
              inte räcker. För att kunna antas till lärarutbildningen ska minst
              betyget B krävas i vissa ämnen. Exempelvis ska en grundlärare
              ha ett högre betyg i svenska och engelska och en ämneslärare i
              undervisningsämnena.
            </seg>
            <seg xml:id="i-a4f851f8a992022f-0">
              För att ytterligare stärka urvalsprocessen så att rätt personer
              blir lärare bör vi ha någon form av antagningsprov eller lämplighetsprov,
              vilket nu är på gång. I Finland testas studenter till lärarutbildningen
              och även till andra högre utbildningar. Alliansregeringen har
              tillsatt en utredare som ska se över frågan om lämplighetsprov
              för lärare. Enligt utredaren ligger utmaningen i att hitta prov
              som är objektiva och rättssäkra; det troliga är att de framtida
              studenterna kommer att intervjuas och prövas i muntlig framställning.
              Det kommer nu att genomföras försök med lämplighetsprov på utvalda
              högskolor, vilket är glädjande.
            </seg>
            <seg xml:id="i-58ddea0c2657d63b-0">
              Herr talman! Samtidigt som vi behöver öka kraven på blivande
              lärare är behovet av lärare stort. Vi måste därför ha flexibla
              kompletteringsutbildningar som snabbt ökar tillgången på kvalificerade
              lärare. Alliansregeringen har avsatt medel för vidareutbildning
              av obehöriga lärare, den så kallade VAL-satsningen. De som varit
              yrkesverksamma som lärare men är obehöriga ska kunna komplettera
              med en pedagogisk utbildning för att nå lärarexamen. Det är ett
              steg i rätt riktning.
            </seg>
            <seg xml:id="i-fe80321f7db577da-0">
              Det finns flera grupper som skulle kunna omfattas av en liknande
              vidareutbildning. I en proposition tas frågan upp om att även
              den som har tillräckliga ämneskunskaper i minst ett ämne men inte
              är verksam som lärare bör kunna få en ämneslärarexamen efter en
              kompletterande pedagogisk utbildning. Till skillnad från VAL-satsningen
              finns inga riktade medel för ändamålet och inte heller krav på
              lärosätena att tillhandahålla utbildningen. Det vill vi kristdemokrater
              ändra på.
            </seg>
            <seg xml:id="i-fd3e939a23a61d07-0">
              Herr talman! Det finns ytterligare möjligheter att höja kvaliteten
              i undervisningen. I många länder ingår det som en naturlig del
              i undervisningen att ha en kollega som observerar samt utvärderar
              och utvecklar undervisningsmetodiken. Det så kallade kollegiala
              lärandet har visat sig vara en av de effektivaste metoderna för
              att uppnå en god kvalitet i undervisningen.
            </seg>
            <seg xml:id="i-7fd8e107eb248b60-0">
              I Sverige saknar vi en kultur där lärare stöder varandra för
              att utveckla undervisningen. I den matematiksatsning som Skolverket
              ansvarar för används det kollegiala lärandet som utgångspunkt
              för att utveckla undervisningsmetoder. Vi menar att denna metod
              ska kunna användas i all undervisning, dagligen och i varje skola.
              Den skickligaste läraren ska kunna ansvara för handledningen av
              kolleger och på så sätt utveckla kvaliteten i undervisningen.
              Det kan även handla om arbetslag som arbetar på detta sätt.
            </seg>
            <seg xml:id="i-09fe55e338621067-0">
              Det är viktigt att vetenskapliga utvärderingar i ökad utsträckning
              ligger till grund för de pedagogiska metoder som tillämpas i skolan,
              för föreskrifterna och de allmänna råden från Skolverket. Därför
              är det nyligen aviserade skolforskningsinstitutet mycket välkommet.
            </seg>
            <seg xml:id="i-cb2a13574e4422c3-0">
              Herr talman! God läsförståelse är nyckeln till framgång i de
              flesta av skolans ämnen. Det är dessutom grunden för ett livslångt
              lärande och ett aktivt liv som samhällsmedborgare. Därför är det
              oroande att de senaste internationella kunskapsmätningarna visar
              att den nedåtgående trenden vad gäller svenska elevers läsförståelse
              fortsätter. Mycket tyder på att senare decenniers resultatförsämringar
              i den svenska skolan kan förklaras av att den lärarledda undervisningen
              har minskat. Sedan 1990-talets början har skolans arbetssätt förändrats
              i riktning mot mer individualisering genom ökat eget arbete. Forskning
              pekar på att det negativa sambandet finns mellan denna typ av
              individualisering och elevernas resultat.
            </seg>
            <seg xml:id="i-6545bcecc7954e0b-0">
              Det totala antalet undervisningstimmar i den svenska grundskolan
              har minskat över tid, vilket drabbar undervisningstiden i bland
              annat svenska. Antalet undervisningstimmar i den svenska obligatoriska
              skolan är lägre än genomsnittet i de europeiska länderna. Svenska
              elever i åldern 911 har drygt 50 färre undervisningstimmar per
              år jämfört med genomsnittet för motsvarande åldersgrupper i EU-länderna.
              Svenska elever i åldern 1214 har ca 130 färre undervisningstimmar
              per år jämfört med genomsnittet för motsvarande åldersgrupper
              i EU-länderna.
            </seg>
            <seg xml:id="i-6f6d4a79ac7601e9-0">
              Vi behöver vända den utvecklingen. Därför vill vi kristdemokrater
              ge elever mer lärarledd tid och särskilt prioritera svenska och
              läsning. Vi vill öka undervisningstiden motsvarande en normal
              skolvecka. Vi vill även se över vad lärarna i själva verket lägger
              sin arbetstid på. Utvecklingen under ett flertal år har varit
              att den faktiska tiden för ämnesundervisning trängs undan av fler
              och fler uppgifter som läggs på lärarna.
            </seg>
            <seg xml:id="i-bd51a771718c7e41-0">
              Herr talman! Mitt anförande har helt ägnats åt det som visar
              sig ha allra störst betydelse för elevers resultat, nämligen lärarnas
              möjlighet att vara lärare och elevernas tillgång till mer lärarledd
              undervisning. Allt det som jag har nämnt är förslag som Kristdemokraterna
              föreslår i den skolrapport som vi snart lägger fram, men de nu
              nämnda förslagen är redan kända genom olika utspel i medierna
              under det senaste året.
            </seg>
            <seg xml:id="i-23abab3241afdfa5-0">
              Det finns naturligtvis mycket annat som också är viktigt och
              som vår skolrapport tar upp. Detta ber jag att få återkomma till
              i debatten på onsdag då vi i utbildningsutskottet, efter att våra
              kolleger gått på sommarlov, fortsätter med den sommarskola som
              Socialdemokraterna begärt att få införa även i kammaren.
            </seg>
          </u>
          <note type="speaker" xml:id="i-d0a68010df6bf15c-0">
            Anf. 158 LARS OHLY (V) replik:
          </note>
          <u who="lars_ohly_9f9bb3" xml:id="i-c0482e10d0c476d0-3">
            <seg xml:id="i-907f3ec0cfec8415-0">
              Herr talman! Det var en ganska mörk bild som Annika Eclund skissade
              av den svenska skolan lärarbrist och stora skillnader mot Finland.
              En del skulle nog kalla det för svartmålning. Själv tycker jag
              att det var en ganska realistisk bild. Det finns stora problem,
              men det är ni kristdemokrater som tillsammans med Moderaterna,
              Folkpartiet och Centern är ansvariga. Det är ni som sitter i regeringen
              sedan sju år tillbaka.
            </seg>
            <seg xml:id="i-a2c0dbff83005ece-0">
              Annika Eclund åker till Finland och frågar varför de är så framgångsrika.
              Jag tror inte att man behöver åka dit för att hitta två saker
              som skiljer. Den ena skillnaden är att de inte har några vinstdrivande
              skolor. Regleringen av skolverksamheten är mycket hårdare inte
              bara i Finland utan i alla länder i världen utom Chile. Om man
              nu ändå åker till Finland och inte ser det måste man ha stora
              skygglappar för ögonen.
            </seg>
            <seg xml:id="i-eb89a118d93a5a6d-0">
              Den andra skillnaden är att man i Finland har uppvärderat de
              estetiska ämnena. I Sverige har Jan Björklund och den regering
              som Annika Eclund stöder gjort precis motsatsen. De estetiska
              ämnena är numera frivilliga på gymnasiet, och en företrädare för
              regeringspartierna har till och med sagt att han ville att färre
              skulle söka estetiska program på gymnasiet. Det tror jag är ett
              gammaldags sätt att se på de estetiska ämnena. Om man får utbildning
              i den typen av ämnen underlättas kunskapsinhämtningen i andra,
              teoretiska, ämnen.
            </seg>
            <seg xml:id="i-ea32dea9fd3a0215-0">
              Därför var det kanske inte så nödvändigt att fråga de finska
              lärarna. De har en hårt reglerad skolmarknad utan vinstdrivande
              skolor, och de har estetiska ämnen som är högt värderade. Ta efter
              det i stället, Annika Eclund!
            </seg>
          </u>
          <note type="speaker" xml:id="i-ec9448622759feeb-0">
            Anf. 159 ANNIKA ECLUND (KD) replik:
          </note>
          <u who="annika_eclund_8435c4" xml:id="i-2a2ba2939326b4b3-1">
            <seg xml:id="i-ae51c48cc1702a8b-0">
              Herr talman! Det jag fick med mig från Finland var inte diskussionen
              om vinst eller inte vinst. Det var att de har långsiktiga, stabila
              regler för skolan och en samsyn om skolan. Det är glädjande att
              vi nu har det vad gäller friskolesektorn.
            </seg>
            <seg xml:id="i-48952aa2c26449c6-0">
              Vi har ständigt kommit tillbaka till debatten om att skolresultaten
              har sjunkit de senaste sex åren då Alliansen har haft makten.
              Så är det inte. Kurvan har stadigt gått ned sedan början av 90-talet.
            </seg>
            <seg xml:id="i-35b2fc137321bd08-0">
              Vi har sett detta. Vi svartmålar inte, men vi ser problemen och
              reformerar på ett sätt som gör att vi kan vända utvecklingen.
              De som har tittat på hur lång tid det tar för reformerna att träda
              i kraft menar att det tar upp till tio år innan vi kan se resultatet.
            </seg>
            <seg xml:id="i-5509218e4ff26c5b-0">
              Jag tycker inte att jag svartmålar. Jag är realistisk. Jag kommer
              själv från skolans värld. Vi måste kunna vända en trend som vi
              har sett från början av 90-talet.
            </seg>
          </u>
          <note type="speaker" xml:id="i-25a3fabf3f479716-0">
            Anf. 160 LARS OHLY (V) replik:
          </note>
          <u who="lars_ohly_9f9bb3" xml:id="i-c0482e10d0c476d0-4">
            <seg xml:id="i-41b676770688cc18-0">
              Herr talman! Det är nog riktigt att de inte har en debatt om
              vinster i skolan i Finland eftersom ingen vill ha det. De ser
              Sverige som ett skräckexempel. Vi har infört fri dragningsrätt
              på skattepengar åt riskkapitalbolag. Vi är unika i världen med
              det systemet. Det är klart att de inte vill ta efter det.
            </seg>
            <seg xml:id="i-cdd9655b7a682f32-0">
              Jag har varit aktiv i Nordiska rådet och har haft ganska många
              diskussioner med kolleger i Norge, Danmark, Island, Finland och
              för den delen också från Färöarna och Grönland. Det finns ingen
              som har någon som helst förståelse för att stora vinstdrivande
              företag ska kunna gå in och köpa upp skolor, bedriva skolverksamhet
              under ett antal år, sälja med god förtjänst eller göra stora vinster
              under tiden och sedan när det går dåligt helt enkelt lägga ned,
              som JB-koncernen gör.
            </seg>
            <seg xml:id="i-e704db263e1fe469-0">
              Det är klart att den debatten inte förs i Finland. Det är klart
              att det är lättare att bli överens ifall man utesluter den typen
              av vinstdrivande verksamhet inom välfärden.
            </seg>
            <seg xml:id="i-9b0b3fad63ecd5c2-0">
              Sedan sade inte Annika Eclund någonting om de estetiska ämnenas
              betydelse. Den regering som du stöder har sett till att nedvärdera
              de ämnena på gymnasieskolan. Den regering som du stöder har inte
              insikten att estetiska ämnen är livsviktiga för att kunna inhämta
              annan kunskap. Den regering som du stöder skiljer sig därmed när
              det gäller en av de faktorer som har gjort den finska skolan mer
              framgångsrik.
            </seg>
          </u>
          <note type="speaker" xml:id="i-e7f8ba59f2882fd6-0">
            Anf. 161 ANNIKA ECLUND (KD) replik:
          </note>
          <u who="annika_eclund_8435c4" next="cont" xml:id="i-b6c5c792fa130863-0">
            <seg xml:id="i-3b1a761b5ba88ec8-0">
              Herr talman! Lars Ohly vill ha detta till en vinstdebatt igen.
              Jag försökte att vara tydlig i talarstolen förut om vad jag fick
              med mig från Finland.
            </seg>
            <seg xml:id="i-b6b025b2cc50eeed-0">
              Från Finland fick jag med mig att skolpolitiken inte får bli
              slagträ i varje valrörelse. Vi måste ha regler och en samsyn som
              håller över mandatperioder. En så viktig fråga som skolan får
              inte vara ett politiskt slagträ i valdebatten.
            </seg>
            <seg xml:id="i-f9c54d78071ab04c-0">
              Jag fick också med mig att man hade tilltro till lärarna. Det
              får inte bli en politisk fråga hela tiden.
            </seg>
            <seg xml:id="i-3e6348d65cd678fd-0">
              De estetiska ämnena är en jätteviktig fråga för mig. Jag vet
              att man genom att utöva estetiska uttryck i olika former också
              lär sig teoretiska ämnen mycket bättre. Jag är villig att kämpa
              för det.
            </seg>
            <seg xml:id="i-e701c2ee94fdf9e9-0">
              Jag kämpar för de kommunala musikskolorna och de estetiska programmen
              på gymnasiet. Det vill jag vara tydlig med.
            </seg>
          </u>
          <note xml:id="i-11ef16ecdbe89d04-1">
            Överläggningen var härmed avslutad.
          </note>
          <note xml:id="i-2f04f0d06fbd694d-0">
            10 § Studiemedel utan prövning av äldre studieresultat
          </note>
          <note xml:id="i-8b5c305b5f71f031-2">
            Föredrogs
          </note>
          <note xml:id="i-1e105b4c1443f16f-0">
            Tredje vice talmannen konstaterade att ingen talare var anmäld.
          </note>
          <note xml:id="i-e24a200848bbf7ea-0">
            Ajournering
          </note>
          <note xml:id="i-12b1d9286dbdad14-0">
            Kammaren beslutade kl. 15.53 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="annika_eclund_8435c4" prev="cont" xml:id="i-dc462609087c3e8a-0">
            <seg xml:id="i-5af3e373260681bb-0">
              Återupptagna förhandlingar
            </seg>
          </u>
          <note xml:id="i-980050d253027488-0">
            Förhandlingarna återupptogs kl. 16.00.
          </note>
          <note xml:id="i-6e72cb9412f44a3a-0">
            11 § Beslut om ärenden som slutdebatterats den 10 juni
          </note>
          <note xml:id="i-a69117ffa7eca85f-0">
            Punkt 1
          </note>
          <note xml:id="i-87a3764b849c91d5-0">
            Punkt 2
          </note>
          <note xml:id="i-1a5a51b23868e2f1-0">
            Punkt 3
          </note>
          <note xml:id="i-a1c0d9e95c1d04df-0">
            Punkt 5
          </note>
          <note xml:id="i-1eb48acdbba98d00-0">
            Punkt 6
          </note>
          <note xml:id="i-3d6f64f34c3420fe-0">
            Punkt 7
          </note>
          <note xml:id="i-08355ad4910dcb35-0">
            Punkt 8
          </note>
          <note xml:id="i-d2433bbc5a0f0b75-0">
            Punkt 11
          </note>
          <note xml:id="i-fd825c05277af2fa-0">
            Punkt 12
          </note>
          <note xml:id="i-10b4cd006e513973-0">
            Punkt 13
          </note>
          <note xml:id="i-54fe9438ffa06eec-0">
            Punkt 15
          </note>
          <note xml:id="i-7829d6d48b068352-0">
            Punkt 16
          </note>
          <note xml:id="i-f0f300f5d06216f5-0">
            Övriga punkter
          </note>
          <note xml:id="i-4131b474055782e8-0">
            12 § Beslut om ärenden som slutdebatterats vid dagens sammanträde
          </note>
          <note xml:id="i-1eb48acdbba98d00-1">
            Punkt 6
          </note>
          <note xml:id="i-3d6f64f34c3420fe-1">
            Punkt 7
          </note>
          <note xml:id="i-208fb9ba89944d8d-0">
            Punkt 14
          </note>
          <note xml:id="i-7829d6d48b068352-1">
            Punkt 16
          </note>
          <note xml:id="i-4e3a4c0e3bd279e8-0">
            Punkt 19
          </note>
          <note xml:id="i-15ad0ea3710f6393-0">
            Punkt 22
          </note>
          <note xml:id="i-f0f300f5d06216f5-1">
            Övriga punkter
          </note>
          <note xml:id="i-4ce028e19fdc177f-0">
            13 § Kulturmiljöns mångfald
          </note>
          <note xml:id="i-8b5c305b5f71f031-3">
            Föredrogs
          </note>
          <note type="speaker" xml:id="i-d0472a4418f03eef-0">
            Anf. 162 PER SVEDBERG (S):
          </note>
          <u who="per_svedberg_b73356" xml:id="i-5ff6a997304d2056-0">
            <seg xml:id="i-e522ff91677ccc60-0">
              Herr talman! Nu har det kommit en proposition, och det är bra.
              Jag kan deklarera redan nu att detta inte har varit så komplicerat.
              Vi är rätt överens. Därvidlag lär det inte blir en så stor debatt
              om just propositionens innehåll. Men i betänkandet finns det ett
              antal motionsyrkanden. Där tänkte jag fördjupa mig lite mer. Vi
              har två reservationer med anledning av motioner. Det är reservation
              13 som handlar om Nationalmuseum och reservation 14 som handlar
              om det rullande och flytande kulturarvet. Jag yrkar bifall till
              båda dessa reservationer. Vi står naturligtvis bakom även övriga
              motionsyrkanden.
            </seg>
            <seg xml:id="i-ecbdbd35bc379140-0">
              Kulturmiljöns mångfald är kanske inte en kioskvältare om man
              tittar publikt på det. Men om man problematiserar och diskuterar
              lite grann kring det kan man nog öka intresset för frågan.
            </seg>
            <seg xml:id="i-9b4062d7eadf9548-0">
              I den bygd där jag bor har vi berikats med mycket kulturmiljö.
              Jag vet att ministern nyligen var uppe i Hälsingland och hälsade
              på och studerade hälsingegårdarna. Jag antar att hon passerade
              en hel del skog och en hel del berg i det fagra landskapet Hälsingland.
              Vi har enorma mängder lämningar från svunna tider i våra skogar.
            </seg>
            <seg xml:id="i-bc1f68d1e06be7b4-0">
              I dag rapporterade SVT om att ett ganska stort skogsbolag hade
              gjort en ganska stor skövling utan att ta hänsyn till den kulturmiljö
              och de fornminnen som finns i området. Det är ganska beklagligt.
            </seg>
            <seg xml:id="i-7773dc66a8aadfbb-0">
              Det som kanske är mer anmärkningsvärt är att när man har gjort
              sin avverkning och är klar kan man konstatera att det fanns något
              där. Men detta får inga konsekvenser.
            </seg>
            <seg xml:id="i-9f64e5c9b02aae65-0">
              Kan det möjligen vara så ministern får väl rätta mig sedan om
              jag har läst på lite dåligt att den nya lagstiftningen innebär
              en förstärkning, alltså att det kan få effekter och konsekvenser
              om man gör detta på ett otillbörligt sätt?
            </seg>
            <seg xml:id="i-08e422331dd07b67-0">
              I propositionen står det naturligtvis också att vi inte kan spara
              allt. Det går inte att bevara allt. Vi har mängder av kolbottnar
              i Hälsingland eftersom vi var ett kolande folk på järnbrukens
              tid, men det är omöjligt att spara allt. Men vi måste spara några.
            </seg>
            <seg xml:id="i-07cf9d0d41431ebe-0">
              Då kan man lyfta blicken en smula och tänka på att när vi talar
              om kulturmiljön måste vi också tala om berättelser. Berättelserna
              är oftast förknippade med den kulturmiljö som vi lever i. Ibland
              kan vi förledas att lyssna på skrönor. Men det är inte riktigt
              samma sak.
            </seg>
            <seg xml:id="i-2da2bb260c1393ed-0">
              Jag tänker återkoppla igen till min hembygd. Vi har en stenåldersby
              strax utanför där vi bofasta bor nu. Uppskattningsvis är det 5
              procent av oss i byn som vet att denna stenåldersby finns. Vad
              beror det på? Beror det på oss själva, beror det på Riksantikvarieämbetets
              utgrävningar eller beror det på skyltning att de inte är upplysta,
              eller vad handlar det om?
            </seg>
            <seg xml:id="i-9ab095c1a92cf2e6-0">
              Detta är inget höjdarämne att diskutera när jag pratar med mina
              kompisar. Men när vi börjar diskutera betydelsen av att det fanns
              folk där långt bak i tiden blir det helt plötsligt en helt annan
              bild av uppkomsten av vårt samhälle och av vår by. Då blir det
              intressant. Vad vill jag då ha sagt med detta?
            </seg>
            <seg xml:id="i-e6ef16b69fe69c54-0">
              I ganska många motioner hänvisas det till att man vill bevara
              bruksmiljöer och hus och att man vill att staten ska ta hand om
              det. Man vill att samhället ska föra traditioner, byggnader och
              även naturmark vidare. Så måste det kanske vara. Vem ska annars
              göra det?
            </seg>
            <seg xml:id="i-e48950177e88f4be-0">
              Man kan konstatera att det inte anslås några mer pengar i budgeten
              till detta område. Men det blir å andra sidan skrivningar som
              gör att det kanske blir annorlunda prioriteringar. Då blir frågeställningen
              till ministern: Vad händer om man ser att prioriteringsordningen
              börjar bli skev?
            </seg>
            <seg xml:id="i-3daa9d10207cabac-0">
              Det är några som har ringt och gett uttryck för detta och frågat
              ungefär följande: Kommer den nya lagstiftningen per automatik
              att innebära att just vårt kulturarv, det som finns nära oss och
              som är en del av oss, inte ska komma i åtnjutande av någon typ
              av stöd?
            </seg>
            <seg xml:id="i-ce1b579ee7adb3c8-0">
              Jag har inte kunnat svara på det. Jag har sagt till dem att de
              ska kontakta de som sitter i regeringen eller Riksantikvarieämbetet
              för att få ett svar på denna fråga.
            </seg>
            <seg xml:id="i-33b1b9fd06899c6c-0">
              Det finns alltså en oro kring dessa frågor som kanske inte är
              de hetaste. Men när man talar med rätt folk är de otroligt heta.
            </seg>
            <seg xml:id="i-d8a47f27e5d534a9-0">
              Jag nämnde de reservationer som vi har. En reservation, med anledning
              av vår motion, handlar om uppförandet av ett Nobelmuseum. Detta
              är intressant och något som man kan vädja om. Om man nu lokaliserar
              ett Nobelmuseum till den plats som man har tankar kring omöjliggör
              man en utbyggnad av Nationalmuseum. Då har man byggt fast sig.
              Min vädjan till ministern blir därför att kanske gå ett varv till
              i frågan och inte låsa sig alltför snabbt. Även om renoveringen
              av Nationalmuseum pågår och kommer att bli bra kan vi nog inte
              utesluta att vi kan utveckla vår klenod och vår skatt i framtiden.
            </seg>
            <seg xml:id="i-960561dc1e8da1eb-0">
              En annan reservation, med anledning av en motion, handlar om
              det rullande kulturarvet, det vill säga de kulturbärare som inte
              ligger 150 år bakåt i tiden men som ligger kanske 6070 år bakåt
              i tiden, det vill säga alla våra veteranfordon både på fyra och
              på två hjul. Såvitt jag har kunnat läsa mig till finns det ingenting
              som reglerar det. Det finns därför en oro bland veteranbilsklubbar
              och veteranmotorklubbar. De undrar om de är helt och hållet utelämnade.
              Jag vill påstå att detta är en stor kulturskatt likaväl som någon
              annan. Man kan nästan drista sig till att säga att det är fråga
              om en folkrörelse med tanke på det engagemang och de arrangemang
              som de har.
            </seg>
            <seg xml:id="i-6784799bf36069f3-0">
              Jag hörde ministerns tal på Stenegård i Järvsö när ministern
              var i Hälsingland och tittade på hälsingegårdarna. Det var jättevackert
              och bra; det var mycket folk och vackert väder. Jag tillät mig
              att problematisera kring det här med några av dem som äger gårdarna.
              De signalerade lite blygsamt att de nog hade förväntat sig att
              de skulle kunna få lite stöd för att de håller sina gårdar öppna
              men att det inte verkar som att det blir så. En sade ungefär:
              Om jag ska kommersialisera min verksamhet kommer jag inte att
              kunna jobba med det jag håller på med för att hålla gården i skick.
            </seg>
            <seg xml:id="i-5d943b9a7c5fc0c8-0">
              Då blev min grundfråga om inte de här diskussionerna fördes innan.
              Nu vet jag att du kommer att säga att det handlar om en lokal
              nivå, ministern, men ändock. Svaret på frågan var att man kanske
              hade gjort det lite grann. Men då var det någon som sade: Ja,
              vi har tänkt kommersialisera ganska mycket vi kommer att anställa
              två personer som kommer att driva vår gård under sommaren. Det
              är väl också så vi ska ha det sedan, för att vi ska kunna uppnå
              skyltdockan för Hälsingland.
            </seg>
            <seg xml:id="i-6dc01dab35351b14-0">
              Ja, sade jag det kanske är så det ska vara. Men så började man
              diskutera andra saker, och nu kommer jag tillbaka till det här
              med kulturmiljö. Det kanske är så att vi ska kommersialisera våra
              fångstgropar också, sade en vi kan sätta upp en sparbössa ute
              i skogen. Jag undrade vad det var han egentligen ville säga. Jo,
              kontentan av alltihop landade i att vi kommer att tappa en massa
              saker om de här människorna inte känner samhällets stöd och kan
              få någon typ av uppmuntran.
            </seg>
            <seg xml:id="i-404d74c27a889b16-0">
              I bästa fall leder propositionen om den nya lagstiftningen till
              att man utvecklar möjligheterna man skapar ett större engagemang
              för att upprätthålla det kulturarv vi alla bär på. Om man skulle
              vilja problematisera skulle man å andra sidan kunna undra: Är
              det här ett led i att kommersialisera kulturarvet? Då tänker jag
              främst utifrån att det budgettekniskt inte är mer pengar.
            </seg>
            <seg xml:id="i-c4b560b39dc8f941-0">
              Det ska alltså bli intressant att följa utvecklingen på kulturmiljöns
              område. Jag vill dock göra en liten flaggning: Hur kommer regeringen
              att ställa sig till att vi ser att det finns vissa bruksorter,
              fastigheter och markområden som helt plötsligt bara stryks från
              listan? Finns det någon typ av backup så att vi inte hamnar i
              ett läge där vi blir av med kulturskatter vi egentligen skulle
              behöva bevara för framtiden?
            </seg>
            <seg xml:id="i-31d4e6bc46571f9e-7">
              (Applåder)
            </seg>
          </u>
          <note type="speaker" xml:id="i-aba6dc238512b7e0-0">
            Anf. 163 TINA EHN (MP):
          </note>
          <u who="tina_ehn_94fa72" xml:id="i-19174fd57fd3d4f5-0">
            <seg xml:id="i-c9a8a269a89a8fa0-0">
              Herr talman! Kulturmiljöns mångfald är på många sätt ett tungt
              ämne. Det handlar mycket om vår mänskliga historia vår strävan,
              våra tillkortakommanden, våra framsteg och våra mänskliga liv.
            </seg>
            <seg xml:id="i-6d3bccb9f7cfb095-0">
              Det här med kulturarv, vilket avser både materiella och immateriella
              uttryck, omfattar traditioner. Det omfattar egentligen språk,
              konstnärliga verk, historiska lämningar, arkiv och föremålssamlingar
              samt miljöer och landskap. Det är också någonting som överförs
              mellan generationer. Vad som betraktas som kulturarv förändras
              med tiden och är ett uttryck för samhällets skiftande värderingar,
              men överallt finns spåren av det förflutna i vår omgivning.
            </seg>
            <seg xml:id="i-8400049b50988860-0">
              Kulturmiljö avser den av människan påverkade fysiska miljön,
              och det kan vara såväl enskilda objekt som landskapsavsnitt. En
              fornlämning eller ett fornminne är en kvarleva efter människors
              verksamheter under forna tider som nu inte längre är i bruk. Man
              kan dela in dem i olika typer, nämligen lösa fornfynd och fasta
              fornlämningar. Fasta fornlämningar är sådant som ingår i landskapet,
              som gravar, offerplatser, husgrunder, vägbankar och boplatser.
              Fornminnen finns också i form av sägner och berättelser sådant
              som är kopplat till en viss plats med tradition.
            </seg>
            <seg xml:id="i-3f8d9173910ce736-0">
              Världens äldsta fornlämningar har hittats i Afrika. Det är stenverktyg
              från den äldsta delen av paleolitikum, vilket är den första delen
              av stenåldern. Då bodde dock ingen i det som i dag är Sverige;
              här har vi bara hittat lämningar från den senare delen av denna
              tid.
            </seg>
            <seg xml:id="i-4d7240470ed91c35-0">
              I Sverige regleras skyddet av fornminnen i kulturminneslagen.
              Det är den lag vi i dag har framför oss och som vi här föreslår
              ska ändras till kulturmiljölagen. Det finns liknande lagstiftningar
              i många andra länder. Namnbytet i sig har vi ingenting emot. Namnet
              på dagens betänkande är Kulturmiljöns mångfald , vilket är ett
              i mitt tycke väldigt passande namn. Jag är nämligen övertygad
              om att kulturmiljö och kulturmiljöarbete har ett samband och att
              det i mångt och mycket är tvärsektoriellt.
            </seg>
            <seg xml:id="i-ea7f7d5779d98d3e-0">
              Historia, nutid och framtid hänger ihop, liksom orsak, verkan
              och våra handlingar och beslut. Min tillvaro är ihopkopplad med
              dem som har levt här före mig. Deras tillvaro är i sin tur ihopkopplade
              med dem som levt före dem, och så vidare. Samtidigt har vi människor
              alltid rört på oss, bytt varor och erfarenheter och lärt känna
              varandra. Tyvärr startar vi även krig. Det har utkämpats blodiga
              strider mellan oss människor, och det görs fortfarande.
            </seg>
            <seg xml:id="i-bf849508ff812a14-0">
              Kulturmiljöns inneboende historia kan i mångt och mycket sätta
              saker och oss människor i sammanhang vi förstår att det sällan
              är något riktigt nytt under solen, som en mycket nära släkting
              till mig förmodligen skulle säga.
            </seg>
            <seg xml:id="i-ab26ba3f53cc38e5-0">
              Vi i Miljöpartiet har lyft upp ett par saker som berör propositionen,
              och ytterligare några förslag från den allmänna motionstiden som
              berör dagens områden finns med i betänkandet. Bland annat finns
              det en motion om de delar av betänkandet som handlar om kulturmiljöns
              mångfald. Det handlar om målen.
            </seg>
            <seg xml:id="i-f697564ad569b896-0">
              Det är mål för ett hållbart samhälle med en mångfald av kulturmiljöer
              som bevaras, används och utvecklas. Det handlar om människors
              delaktighet i kulturmiljöarbetet och möjligheten att förstå och
              ta ansvar för kulturmiljön. Det handlar om ett inkluderande samhälle
              med kulturmiljön som gemensam källa till kunskap, bildning och
              upplevelser. Det handlar även om en helhetssyn på förvaltningen
              av landskapet som innebär att kulturmiljön tas till vara i samhällsutvecklingen.
            </seg>
            <seg xml:id="i-347f580e1ba1f812-0">
              Det är i sig bra mål, men vi tycker ofta att målen bör vara utformade
              och genomarbetade så att de går att följa upp. Vi säger också
              i en reservation att det bör finnas en vägledning för hur man
              når målen. Vi tycker nämligen att det är bra att man sätter upp
              mål men att man när man sätter upp dem också behöver kunna följa
              dem. Det handlar reservation 1 om.
            </seg>
            <seg xml:id="i-32c3bd394b30b37d-0">
              I de inledande bestämmelserna i propositionen pekas också på
              länsstyrelsernas förnyade ansvar. I dag har länsstyrelserna ett
              ansvar för tillsynen av kulturminnesvården i ett län. Den nya
              lydelsen anger att länsstyrelsen har ansvar för det statliga kulturmiljöarbetet
              i länet. Det är en del som pekar på att det finns ett utökat ansvar
              och en utökad arbetsinsats för länsstyrelserna. Den reservation
              vi har skrivit handlar om att medföljande finansiering ska ske
              om länsstyrelserna får ett utökat ansvar.
            </seg>
            <seg xml:id="i-2eb483ed4b262bf0-0">
              Jag upplever att det finns en önskan från regeringen att lämna
              över mycket nya uppdrag till Sveriges länsstyrelser att utföra
              viktiga samhällsuppgifter men att man många gånger gör det utan
              att lägga med pengar. I viss mån kan man lösa det, men jag upplever
              att länsstyrelserna får många uppdrag som de sedan inte kan klara
              av för att prioriteringarna är svåra att göra. Reservation 2 handlar
              precis om detta.
            </seg>
            <seg xml:id="i-06fdf138adc3ce07-0">
              Regelverket om metallsökare behöver förtydligas så att det står
              i överensstämmelse med EU-rätten. Detta är sådant som vi måste
              genomföra, och det är svårt att protestera mot. Det som ändå är
              ett frågetecken och som i sig kan ge en öppning för att fuska
              är att definitionen av vad som kan betraktas som metallsökare
              inte är helt klar. Vi kan se en viss problematik i det, och det
              är också därför som vi har en reservation, nr 6, om en tydligare
              definition.
            </seg>
            <seg xml:id="i-37c625ea7d88920f-0">
              Ytterligare en reservation handlar om svenska fyrar. I vårt land
              finns det 2 200 fyrar varav ca 130 tidigare har varit bemannade.
              En del ägs av myndigheter som Statens fastighetsverk och Fortifikationsverket,
              länsstyrelser, städer, kommuner, museer, skärgårdsstiftelser och
              så vidare. Flera av de här fyrarna blev våra vid freden i Roskilde
              1658.
            </seg>
            <seg xml:id="i-65e351b41a996164-0">
              Vi upplever att det i dag är oklart hur samordningen fungerar
              mellan Riksantikvarieämbetet och Statens fastighetsverk på platser
              som är besvärliga att nå. Det är alltså fyrplatserna som jag pratar
              om. Vi tycker att man behöver se över frågan om samordning. I
              dag har Statens fastighetsverk underhållsansvar för en del av
              dessa fyrar. Man ska åka ut till de här fyrarna, och man planerar
              säkert för det, men det är inte alltid som det sammanfaller med
              exempelvis bra väder. Om jag har uppfattat det hela rätt är det
              svårt med dagens regelverk att utnyttja dem som befinner sig mer
              lokalt och som skulle kunna utöva den här verksamheten. Det handlar
              alltså om människor som befinner sig närmare fyrarna.
            </seg>
            <seg xml:id="i-6de38b6ef16bc5fb-0">
              Detta är vad vi tar upp i motionen, och svaret vi får är att
              man ska utreda en samlad förvaltning och utreda vilka fastigheter
              som ska ägas och vilka som kan säljas av staten. Jag blir inte
              så övertygad om att man har förstått eller tagit hänsyn till själva
              problematiken som finns inbakad i det här med underhållet och
              skötseln av fyrarna. Det handlar reservation 8 om.
            </seg>
            <seg xml:id="i-d755d05e9de8b6cf-0">
              Avslutningsvis vill jag säga någonting om fornminnesbrott. När
              det gäller brott som rör fornminnen och kulturmiljön finns det
              ett problem. Andelen skador på forn- och kulturlämningar är oacceptabelt
              hög i skogsbruket. Det här sägs i många debattartiklar, i många
              diskussioner runt om i landet och i många skogspolitiska debatter.
              Men det sägs också i den årliga utvärderingen av miljömålen.
            </seg>
            <seg xml:id="i-edfe11ad4ba47dd9-0">
              Vi i Miljöpartiet driver frågor runt den gällande skogslagstiftningen
              där det framförallt pekas på problem med skogsmaskiners framfart.
              Vi arbetar med just frågan om en skogspolitik som tar större hänsyn
              till både natur- och kulturvärden. I ett sådant perspektiv har
              vi kopplat ihop frågorna runt de svenska miljömålen och vad vi
              kan tillåta i den svenska naturen i brukandet av jord och skog.
              När det gäller budgetmedel har vi varje år lagt på ordentligt
              med resurser till skydd av värdefulla skogsbiotoper och värdefull
              natur för att vi ska nå de svenska miljömål som vi sätter upp.
              Annars kommer vi aldrig att nå dem.
            </seg>
            <seg xml:id="i-f664d9de64c420a0-0">
              När det gäller skogspolitiken och brukandet av skogen vittnar
              många om att det är näringsverksamhet som orsakar flest rapporterade
              skador på fornlämningarna. Här anser vi att regeringen inte har
              en tillräckligt bra politik.
            </seg>
            <seg xml:id="i-ba0460b4c326c78f-0">
              Slutligen är det bra att yrka bifall också. Jag ställer mig naturligtvis
              bakom samtliga Miljöpartiets reservationer men yrkar här bifall
              till reservation 1.
            </seg>
          </u>
          <note type="speaker" xml:id="i-007cb2b07a14a7ab-0">
            Anf. 164 ADAM MARTTINEN (SD):
          </note>
          <u who="unknown" xml:id="i-88e3bea1f47b1e92-41">
            <seg xml:id="i-47cbece2cc1514fc-0">
              Herr talman! Jag ställer mig bakom samtliga våra reservationer
              men yrkar här bifall till reservationerna 7, 10 och 11.
            </seg>
            <seg xml:id="i-ccb5591ed59e099e-0">
              I kulturutskottets betänkande för kulturmiljöns mångfald ska
              nya mål för kulturmiljöarbetet slås fast. Att vårt gemensamma
              kulturarv har ett stort värde är förmodligen en åsikt som delas
              av samtliga partier i den här kammaren. På vilket sätt det är
              värdefullt och vad vårt kulturarv kan ha för betydelse för vårt
              samhälle är kanske där vi börjar skilja oss åt.
            </seg>
            <seg xml:id="i-a4bbcf79d81fe302-0">
              Vi sverigedemokrater anser att vårt gemensamma kulturarv kan
              bidra till att skapa en nödvändig inre sammanhållning i vårt land
              och lära oss och kommande generationer om vårt gemensamma historiska
              arv. Tyvärr finns det intressen som ser ett värde i våra gemensamma
              kulturhistoriska föremål, vilket på olika sätt drabbar möjligheten
              för oss andra att ta del av vårt kulturarv. Stölder av kulturföremål
              från kyrkor och museer, olaglig utförsel av föremål med exportförbud,
              plundring av fornminnen, illegal handel med arkeologiska föremål
              och vrakplundringar är exempel på allvarliga brott mot vårt kulturarv.
              Jag återkommer till plundring av fornminnen lite senare.
            </seg>
            <seg xml:id="i-178660ffda9099e3-0">
              Ett brott som riktar sig mot kulturarvet är ett brott som drabbar
              oss alla. Brotten kan utföras av enskilda personer eller av organiserade
              ligor. Kenneth Mandergrehn, polisintendent på Rikskriminalpolisen,
              jämför kulturarvsbrott och fornminnesbrott med narkotikahandel,
              handel med illegala vapen och trafficking när det gäller de ekonomiska
              värden som det kan röra sig om. Det som skiljer är straffskalorna
              där kulturarvsbrotten framstår som jämförelsevis mycket lindriga.
            </seg>
            <seg xml:id="i-1f6cda0e76f8aa4e-0">
              I vår reservation om fornminnesbrott belyses att denna typ av
              brottslighet alltför ofta hamnar långt ned på polisens och åklagarnas
              prioriteringslista. En naturlig följd av vår ambition att stävja
              denna typ av brott blir att höja straffvärdena och förlänga preskriptionstiden
              för denna typ av brottslighet.
            </seg>
            <seg xml:id="i-8c9f11382e95e132-0">
              Herr talman! I dag får inte vem som helst använda metallsökare,
              eller så kallade metalldetektorer, för att utforska allmän eller
              privat mark. Det kan vi nog vara tacksamma för med tanke på att
              dessa sökare sällan används för att hitta borttappade garagenycklar
              på den egna gräsmattan. Anledningen till dessa restriktioner i
              användningen av metallsökare baseras såklart på ett värnande av
              skyddet av våra fornfynd.
            </seg>
            <seg xml:id="i-31afd1bd345a708a-0">
              Man skulle kunna kalla metallsökare för gravplundrarens mest
              effektiva vapen, och i dag är det inte olagligt att sälja eller
              äga metallsökare. Med tanke på de låga straffvärdena för att olagligen
              använda dessa metallsökare är det inte så konstigt att de används
              flitigt av exempelvis gravplundrare.
            </seg>
            <seg xml:id="i-5931562a2e61756e-0">
              I vår reservation om metallsökare föreslås att köp, försäljning
              och användning av metallsökare endast ska tillåtas för personer
              med tillstånd att använda metallsökare. Vi föreslår också att
              straffskalan för att olovligen använda metallsökare bör göras
              strängare. Att inte göra något i denna fråga är att lämna våra
              fornfynd alltför tillgängliga för den som har illasinnade avsikter.
            </seg>
            <seg xml:id="i-2f952c7727fc8433-0">
              Herr talman! För att levandegöra vårt kulturarv och få vår historia
              att leva med oss krävs att hela samhället bidrar till att vårda
              och synliggöra våra fornminnen. I vår reservation om ideell fornminnesvård
              lyfter vi fram ett initiativ om att stödja det intresse och de
              goda krafter som finns i vårt land och som vill vara med och bidra
              till en god forminnesvård. På flera håll i landet bedrivs redan
              i dag lokala och regionala projekt där enskilda medborgare, skolklasser
              och föreningar erbjuds att adoptera eller bli fadder för ett fornminne.
              Som fornminnesfadder får man genomgå en kortare utbildning, ofta
              i länsstyrelsens eller ett länsmuseums regi, kring vård och skötsel.
              Man åtar sig sedan att göra fornminnet tillgängligt genom att
              röja bort sly, kontrollera informationsskyltar och regelbundet
              kontrollera och rapportera eventuella skador på fornlämningen.
            </seg>
            <seg xml:id="i-9e0c3344c0c218e7-0">
              Att detta är ett värdefullt åtagande både för samhället och för
              de personer som involveras råder det för oss ingen tvekan om.
              Däremot ser vi att det finns stora utvecklingsmöjligheter där
              staten med relativt små medel skulle kunna göra en stor insats,
              till exempel när det gäller marknadsföring och ökad information
              om vår fornminnesvård.
            </seg>
            <seg xml:id="i-11b8a62a407b45f6-0">
              Genom våra fornminnen är Sverige ett rikt land.
            </seg>
            <seg xml:id="i-483ac662aeaf43ec-0">
              Herr talman! Låt oss göra en insats för att synliggöra detta
              för oss och för kommande generationer.
            </seg>
          </u>
          <note type="speaker" xml:id="i-e2fc0df5ab9392ed-0">
            Anf. 165 BENGT BERG (V):
          </note>
          <u who="bengt_berg_48756a" xml:id="i-496d02fdc9a54497-0">
            <seg xml:id="i-31046ff58fa90498-0">
              Herr talman! Min lärare i filosofi på gymnasiet hemma i Torsby
              lärde mig någon gång förra århundradet att vi människor har svårt
              att orientera oss utan begreppen tid och rum, här och nu eller
              då och där. Vi vet också att det som är nu snart blir nyss. Vår
              stund på jorden är inte mer än en blinkning i evigheten, och ändå
              betyder just den blinkningen allt i den enskilda människans liv.
            </seg>
            <seg xml:id="i-480072915d2bfa63-0">
              När vi nu behandlar det stora och viktiga ämnet kulturmiljö har
              vi att förhålla oss till just detta med tid och rum. Den berättelse
              som vi ingår i med våra liv och med vårt arbete fortsätter också
              efter oss när nya generationer tar över och utvecklar vårt gemensamma
              kulturarv.
            </seg>
            <seg xml:id="i-179fb561d7f27676-0">
              Det är ett stort ansvar som vi förvaltar, och det är bra att
              betänkandet betonar just hållbarhetens betydelse. Detta innebär
              rimligen att vi ska förvalta och bruka naturen och miljön på ett
              ekologiskt rimligt sätt och att vår stads- och samhällsplanering
              underordnar sig andra lagar än den kortsiktiga lönsamhetens krav.
            </seg>
            <seg xml:id="i-2d428ec43f3b7d69-0">
              Herr talman! Kulturmiljöns mångfald innebär förutom den vackra
              tanken också olika prioriteringar. Som en magisk tidsgräns har
              årtalet 1850 satts upp, men det finns också möjligheter att göra
              undantag när det gäller speciellt viktiga lämningar som har en
              alldeles särskild betydelse. Men, som sagt, prioriteringarna bestäms
              inte alltid på strikt objektiva grunder.
            </seg>
            <seg xml:id="i-872a9573809540f9-0">
              Vi människor bär med oss olika miljöer i vilka vår barndom ägde
              rum. Själv kommer jag ur skogen och den nordvärmländska landsbygden
              där spelmannen har lärt sig takten av den vajande granskogen i
              de glittrande vattnens land.
            </seg>
            <seg xml:id="i-c99c28f40fe8fbb1-0">
              Vattnets sammanlänkande betydelse i forna tider går inte att
              ta miste på. Det var vid forsen som järnbruket anlades. Det var
              med båtens hjälp som avstånd överbryggades och såväl folk som
              gods kunde fraktas.
            </seg>
            <seg xml:id="i-aa6627bf1621c74b-0">
              Herr talman! Jag ska för en kort stund ägna mig åt de värden
              som finns inympade i det marina kulturarvet och som verkligen
              inte tillhör de välgödda mottagarna av statligt stöd. Statens
              maritima museer fördelar en futtig miljon till bevarandet av fartyg.
            </seg>
            <seg xml:id="i-42bdf8dd60d96df2-0">
              Sveriges kuster har en spännande och lärorik historia. Impulser
              från vida världen har givetvis först nått fram till hamnstädernas
              säregna miljö. Stora avstånd och stora olikheter har överbryggats
              och kommit att ingå i tidens brokiga väv.
            </seg>
            <seg xml:id="i-3282cc611ad345de-0">
              Det finns flera aspekter på bevarandet av detta vårt maritima
              kulturarv. Det gäller inte bara att rädda våra flytande byggnadsminnen
              till eftervärlden, utan det handlar också om att bevara ett hantverkskunnande
              som mycket väl kan få en nödvändig renässans i en klimatföränderlig
              framtid.
            </seg>
            <seg xml:id="i-575f96e7aa0303c1-0">
              Till alla arbetslivsmuseer i Sverige, varav ca 400 är organiserade
              i Arbetslivsmuseernas samarbetsråd, är det Riksantikvarieämbetet
              som fördelar futtiga 6 miljoner kronor. Det är en summa som verkligen
              skulle behöva en rejäl uppräkning.
            </seg>
            <seg xml:id="i-adb3dcbe2cb8ef8c-0">
              Herr talman! Kulturarvet består av betydligt mer än konstfullt
              utsmyckade kyrkor och herrgårdar. Det finns industriminnen, äldre
              typer av transportmedel och arbetsmiljöer som utgör ett nog så
              viktigt kulturarv för folkflertalet.
            </seg>
            <seg xml:id="i-182d2c61c456b3ee-0">
              Med dessa ord vill jag yrka bifall till reservationerna 1 och
              2.
            </seg>
          </u>
          <note type="speaker" xml:id="i-46a5c317048c93e5-0">
            Anf. 166 Kultur- och idrottsminister LENA ADELSOHN LILJEROTH
            (M):
          </note>
          <u who="unknown" xml:id="i-88e3bea1f47b1e92-42">
            <seg xml:id="i-aa57c17f92bd5f61-0">
              Herr talman! Sverige är i mångt och mycket ett rikt land, inte
              bara därför att vi har fyra årstider och nu kanske upplever den
              allra vackraste av dem utan också för att Sverige är ett land
              som är rikt på minnen som vi värnar och vårdar.
            </seg>
            <seg xml:id="i-0491000c03705a5f-0">
              Den första fornminnesinventeringen startade redan på 1600-talet.
              Det vet vi som har läst propositionen. På Riksantikvarieämbetet
              finns nu 1,7 miljoner registrerade fornlämningar och övriga kulturhistoriska
              lämningar på 600 000 olika platser. Det är imponerande, och fler
              hittas hela tiden.
            </seg>
            <seg xml:id="i-d52337e13b575b77-0">
              I våra smarta telefoner kan vi nu ladda ned appar som ger information
              och enkelt vägleder oss till närmaste historiska plats. Jag är
              övertygad om att den digitala tekniken starkt bidragit till det
              ökade intresset för historia och för kulturarvet. Kulturarvet
              har blivit mer tillgängligt, och nyfikenheten stillas inte av
              det vi ser på nätet. Det göder nyfikenheten, för det vi har sett
              där vill vi också uppleva i verkligheten.
            </seg>
            <seg xml:id="i-b58400c4f67dc351-0">
              Vi ska kunna vara stolta över vår kultur och vårt kulturarv och
              se dem som tillgångar i samhället som inte stänger människor ute
              utan tvärtom bjuder in, väcker nyfikenhet, lägger grunden till
              gemenskap och blir det kitt som binder oss människor samman.
            </seg>
            <seg xml:id="i-78795d4c560893c9-0">
              Herr talman! Det är med stor tillfredsställelse som jag står
              här nu och debatterar propositionen Kulturmiljöns mångfald , och
              jag är glad över kulturutskottets positiva behandling av regeringens
              förslag.
            </seg>
            <seg xml:id="i-7f74430ffbbfa3e1-0">
              I propositionen lämnar regeringen förslag till nya nationella
              mål för kulturmiljöarbetet. Målen ska styra de statliga insatserna
              på kulturmiljöområdet men också vägleda och inspirera politiken
              i kommuner och landsting. De moderniserade målen kommer att bidra
              till bättre förutsättningar för en statlig samordning och ge ett
              effektivare kulturmiljöarbete.
            </seg>
            <seg xml:id="i-dddba5337ad13252-0">
              Men det är lika viktigt att vinna allmänhetens intresse och skapa
              förståelse för och tillgång till kulturmiljön. Det skapar i sin
              tur legitimitet och engagemang.
            </seg>
            <seg xml:id="i-2ffbb2860e82e516-0">
              Vår förståelse av omvärlden bygger inte bara på vad vi känner
              till om den dagsaktuella politiken eller om andra nationer och
              folk. Den beror också på kunskap om det förflutna. Att på olika
              sätt trygga våra kollektiva minnesnycklar är en avgörande fråga
              för vår tid. Då känns det tryggt att veta att så många är engagerade
              i vården av kulturmiljöarbetet, nämligen Riksantikvarieämbetet,
              våra museer på såväl riks- och regionnivå som lokalnivå, länsstyrelserna,
              markägare och många, många ideella krafter.
            </seg>
            <seg xml:id="i-fceb394f581f8f10-0">
              I arbetet med kulturmiljön och spåren av det förflutna ryms också
              viktiga framtidsfrågor. Kulturmiljön är inte ett slutet reservat.
              Den är en öppen tillgång för oss alla genom att den också har
              stor betydelse för bland annat folkhälsa, friluftsliv och tillväxt
              i hela landet. Det vittnar inte minst den växande besöksnäringen
              om. Vi vill ha berättelser, som Per Svedberg sade.
            </seg>
            <seg xml:id="i-d0d1a70cfff9ceaf-0">
              Kulturmiljön är ofta avgörande för bilden av och attraktionskraften
              hos en plats, en region eller till och med ett land. På fler och
              fler platser inser man det här och värderar kulturmiljön och kulturlandskapet
              som resurser som kan ligga till grund för utveckling och förnyelse.
            </seg>
            <seg xml:id="i-b064621da482a11b-0">
              Det kan ske i liten skala, som när man inom ett hembygdsmuseum
              eller ett arbetslivsmuseum, vilket även Bengt Berg var inne på,
              hittar nya vägar för att nå andra grupper av besökare och därmed
              också breddar engagemanget och samtidigt stärker besöksnäringen
              på den ort där man är verksam. Det kan också vara i stor skala
              när kulturmiljöns värden får slå an grundtonen i omfattande stadsutvecklingsprojekt.
            </seg>
            <seg xml:id="i-e1d7f9f0a4084065-0">
              I ett skapande, kreativt och dynamiskt Sverige ska också de humanistiska
              och historiska perspektiven ha goda förutsättningar att påverka
              samhällsutvecklingen och omställningen till en hållbar användning
              av landskapet. Det framgår också i landskapskonventionen som Sverige
              har ratificerat.
            </seg>
            <seg xml:id="i-7a764e3d5b2af061-0">
              När vi tar till vara och använder de spår av det förflutna som
              finns runt omkring oss handlar det givetvis om klok hushållning
              med resurser men också om att det skapar incitament för att bygga
              samhället långsiktigt och med respekt för olika perspektiv.
            </seg>
            <seg xml:id="i-4ef1022e349839fe-0">
              När tidens trådar om vi får vara poetiska, Bengt får väva samman
              vår gemensamma miljö trivs vi bättre och känner större samhörighet
              med platsen där vi lever och, tror jag, också större samhörighet
              med varandra.
            </seg>
            <seg xml:id="i-ab49a44f01dbe747-0">
              Men för att det här arbetet ska kunna fortsätta att utvecklas
              krävs att mål, lagstiftning och andra styrande verktyg hela tiden
              utvecklas. Regeringen har i den här propositionen redovisat en
              samlad politik för kulturmiljöområdet. Om riksdagen nu beslutar
              i enlighet med utskottets förslag kommer regeringen så snart det
              över huvud taget är möjligt att besluta om de förändringar i förordningar
              och uppdrag som krävs.
            </seg>
            <seg xml:id="i-3d3ee53732e10a4a-0">
              För myndigheterna inom kulturmiljöområdet gäller det att implementera
              de nya målen och den nya lagstiftningen. Därmed har vi också en
              bas för ett offensivt kulturmiljöarbete som kan fortsätta att
              utvecklas.
            </seg>
            <seg xml:id="i-ccb37538aff0e567-0">
              För mig är det viktigt att kulturen kommer nära medborgarna.
              Den visionen finns också i hög grad förverkligad i den regionala
              kultursamverkansmodellen.
            </seg>
            <seg xml:id="i-e9eeb9a4528dc46f-0">
              Kulturarvet handlar också om traditioner och språk. Minoritetsspråkiga
              ortnamn är en värdefull del av det svenska kulturarvet.
            </seg>
            <seg xml:id="i-e5d119916c009282-0">
              Så har vi det här med fornlämning och fornfynd. Vad är det egentligen?
              Under flera år har många påpekat att begreppet fornlämning måste
              bli tydligare, dels för att skydda fornlämningarna men också för
              att öka möjligheterna att leva i, bruka och utveckla kulturskyddade
              fastigheter och miljöer.
            </seg>
            <seg xml:id="i-29aedbd8c8fb62c0-0">
              I det nya lagförslaget ändras egentligen inte den allmänna definitionen,
              men det införs ett förtydligande med innebörden att en lämning,
              som kan antas ha tillkommit eller i fråga om fartygslämning förlist
              1850 eller senare inte ska omfattas av den allmänna definitionen.
              Men för att inga värdefulla lämningar från senare tider, det vill
              säga efter 1850, ska gå förlorade får länsstyrelserna möjlighet
              att skydda sådana genom ett särskilt beslut i det enskilda fallet.
            </seg>
            <seg xml:id="i-30b7e2b3615e7ff2-0">
              Det här är viktigt, för vi vet att den historiska utvecklingen
              inte är linjär utan tvärtom mycket variationsrik. Vår uppfattning
              är att det kommer att leda till att intresset för yngre lämningar
              och dessas kulturhistoriska värden kommer att öka hos såväl professionellt
              verksamma inom kulturmiljöområdet som hos allmänheten.
            </seg>
            <seg xml:id="i-5dfdc0b6dfdf3273-0">
              Den del i lagen som gäller metallsökare har varit en tämligen
              besvärlig fråga. Det tillstår jag mer än gärna. Nu förtydligas
              bestämmelserna om metallsökare på ett sådant sätt att de står
              i överensstämmelse med EU-rätten och samtidigt ger skydd för kulturarvet.
              Det senare har varit en mycket viktig fråga för mig.
            </seg>
            <seg xml:id="i-53b6a98fb422677f-0">
              Det ska fortfarande krävas tillstånd för att använda metallsökare
              och för att föra med metallsökare på fornlämningar utom i särskilt
              angivna fall. Tillstånd för metallsökare får bara lämnas för verksamhet
              som antingen avser sökning efter annat än fornfynd eller som ingår
              i vetenskaplig forskning hos det allmänna. Därmed anser vi att
              vi har tryggat den frågan.
            </seg>
            <seg xml:id="i-7305397303ffbd4e-0">
              Avslutningsvis, herr talman, vill jag säga några ord om den arkeologiska
              uppdragsverksamheten. Den här frågan har utretts ett antal gånger.
              Den kom på tal redan på 1980-talet, och jag är därför mycket nöjd
              med att vi nu funnit en bra lösning.
            </seg>
            <seg xml:id="i-dbb5482029516cf9-0">
              Riksantikvarieämbetet får i förslaget genom ändringen nu en renodlad
              myndighetsroll och därmed bättre förutsättningar för att genom
              vägledning, tillsyn och uppföljning stärka och utveckla det uppdragsarkeologiska
              området.
            </seg>
            <seg xml:id="i-588e2ee45a259f5d-0">
              Den uppdragsarkeologiska verksamheten ska utgöra en separat,
              avgiftsfinansierad verksamhet inom Statens historiska museer och
              särredovisas i årsredovisningen. Grundprincipen är att den statliga
              arkeologiska uppdragsverksamheten ska bedrivas med full kostnadstäckning.
            </seg>
            <seg xml:id="i-04e84257b4cb5684-0">
              Under ett antal år har det här inte nåtts, och verksamheten tyngs
              i dag av ett ackumulerat underskott. Det blir en viktig uppgift
              för Statens historiska museer att säkerställa att verksamheten
              i framtiden kan bedrivas med full kostnadstäckning och att ett
              överskott kan genereras som på längre sikt innebär att ekonomin
              kan komma i balans.
            </seg>
            <seg xml:id="i-c8a6e253f92d7d90-0">
              Jag stannar där, och så får vi se om det blir repliker. Då kan
              jag svara på en del av de frågor som togs upp tidigare.
            </seg>
            <seg xml:id="i-31d4e6bc46571f9e-8">
              (Applåder)
            </seg>
          </u>
          <note xml:id="i-59877ff5aa6cec4c-0">
            I detta anförande instämde Peter Jutterström (M).
          </note>
          <note type="speaker" xml:id="i-f127d5684814b82c-0">
            Anf. 167 PER SVEDBERG (S) replik:
          </note>
          <u who="per_svedberg_b73356" xml:id="i-5ff6a997304d2056-1">
            <seg xml:id="i-cc1f082067fe7d05-0">
              Herr talman! Tack, ministern, för genomgången av propositionen!
            </seg>
            <seg xml:id="i-24c2c6a94ccaa55a-0">
              Vi nämnde lite grann om det flytande och det rullande kulturarvet.
              I skrivningarna i propositionen står det att man har lagt ett
              tilläggsuppdrag till Trafikverket att hålla koll på kulturhistoriskt
              intressanta samlingar inom luftfartsområdet. Då undrar jag: Hur
              tänker man kring de tågmuseer som finns? Ligger de bara inom Trafikverkets
              skrå, eller har ministern någon tanke kring detta? Det händer
              ju saker på det området som kanske inte är så önskvärda. Jag kanske
              kan få en kommentar kring det.
            </seg>
            <seg xml:id="i-dc2341fc55bca398-0">
              Den andra frågan som ministern lyfte ganska högt var digitaliseringen.
              Där tror jag att vi är ganska överens om att det är ett annat
              sätt att kunna ta del. Vi behöver inte befinna oss på plats, utan
              vi kan röra oss var som helst. Har ministern för avsikt att anslå
              mer medel så att man kan utveckla och bygga ut digitaliseringstakten
              men också metoderna för att göra det möjligt att ta del av de
              här sakerna på ett annat sätt? Appen är en sak, men det finns
              många andra modeller och system som man kan testa.
            </seg>
            <seg xml:id="i-94d215a2a05cb95c-0">
              Jag pratade även lite grann med Riksantikvarieämbetet. De kände
              att de skulle vilja göra så mycket mer. Det vore därför bra om
              jag kunde få svar på det.
            </seg>
          </u>
          <note type="speaker" xml:id="i-e191bc265281837b-0">
            Anf. 168 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-88e3bea1f47b1e92-43">
            <seg xml:id="i-2abaa1172590e733-0">
              Herr talman! När det gäller det uppdrag som tidigare gavs och
              den rapport som Trafikverket lämnade inte till oss, men det berörde
              ändå frågor på kulturområdet föreslog man att museiverksamhet
              inom Luftfartsverket, tror jag, och inom Trafikverket skulle överföras
              till Kulturdepartementet med en viss påse pengar. Det tycker jag
              är ett intressant förslag. Sedan fick de också ett tilläggsuppdrag
              att ta reda på hur det här skulle ske. Det uppdraget har redovisats
              men till Näringsdepartementet så sent som i mars i år, tror jag.
              Den här frågan ber jag därför att få återkomma till.
            </seg>
            <seg xml:id="i-6b5fbba329172743-0">
              När det gäller museijärnvägarna har det varit en diskussion om
              kostnader och avgifter. De har sänkts. Det fick jag också bekräftat
              när jag var på arbetslivsmuseernas årsmöte i Kristianstad. Man
              var väldigt glad och tacksam över att det här går åt rätt håll.
            </seg>
            <seg xml:id="i-8d67b28fd90f2b68-0">
              När det gäller digitalisering är det en fråga som i stort sett
              samtliga våra myndigheter arbetar med. Jag nämnde Fornsök, och
              det finns flera andra applikationer. Bland annat har Google sådana
              på konstområdet så att man har möjlighet att gå in på museerna;
              Nationalmuseum är ett av många museer som haft den möjligheten.
              Riksarkivet har ett uppdrag att via Digisam arbeta med dessa frågor.
              Det arbetet sker löpande.
            </seg>
            <seg xml:id="i-03ae66250eabae1c-0">
              Det här är alltså en högt prioriterad fråga, och jag skulle säga
              att arbetet går starkt framåt.
            </seg>
          </u>
          <note type="speaker" xml:id="i-da32af1ee09ec6cd-0">
            Anf. 169 PER SVEDBERG (S) replik:
          </note>
          <u who="per_svedberg_b73356" xml:id="i-5ff6a997304d2056-2">
            <seg xml:id="i-231d3abfa9ee2ffe-0">
              Herr talman! Det är bra, men man kör det inom ram. Man får inga
              utvecklingsmedel för det, vilket kanske vore önskvärt.
            </seg>
            <seg xml:id="i-e5379b1d720678ef-0">
              En sak som jag glömde bort i mitt anförande jag ber om ursäkt
              för det är hembygdsrörelsens betydelse för kulturarvet. Här har
              vi lagt fram ett kraftfullt förslag om att tillföra ett antal
              föreningsjobb, vilket kunde stötta hembygdsrörelsen och andra
              att utveckla verksamheten. Kulturministern berörde betydelsen
              av att det lokala kan lyftas upp och visas.
            </seg>
            <seg xml:id="i-2b84a943c09b55bc-0">
              Har ministern för avsikt att på något sätt stötta hembygdsrörelsen?
              Hembygdsrörelsen befinner sig i en ganska knepig situation med
              tanke på att de orter där den är som mest aktiv också är de med
              den största avfolkningen, om jag får uttrycka mig så. De skulle
              nog bli oerhört lyckliga om det kom signaler om en satsning på
              det lokala och på hembygdsrörelsens aktiviteter.
            </seg>
          </u>
          <note type="speaker" xml:id="i-f92e6bfc5d8e958b-0">
            Anf. 170 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-88e3bea1f47b1e92-44">
            <seg xml:id="i-b8b4f029a03c9ad0-0">
              Herr talman! Det är roligt att Per Svedberg tar upp just hembygdsrörelsen.
              En av de första uppvaktningar jag hade var nämligen från hembygdsrörelsen.
              De var rätt molokna över det dåliga stödet de fått tidigare, kanske
              via Per Svedbergs partikamrater i regeringen. Vi har givit stöd,
              både ekonomiskt och i form av uppdrag, till hembygdsrörelsen.
              Satsningen Hus med historia har betytt väldigt mycket för hembygdsrörelsen.
              Jag har varit på flera av deras konferenser och vet vilket oerhört
              bra arbete de gör. Dessutom ökar antalet medlemmar och börjar
              nu närma sig en halv miljon.
            </seg>
            <seg xml:id="i-7034276b2be3c8fb-0">
              Jag kan försäkra Per Svedberg att hembygdsrörelsen vilar tryggt
              under våra vingar och tillhör absolut en prioriterad verksamhet.
            </seg>
          </u>
          <note type="speaker" xml:id="i-58282b3fd6812331-0">
            Anf. 171 BENGT BERG (V) replik:
          </note>
          <u who="bengt_berg_48756a" xml:id="i-496d02fdc9a54497-1">
            <seg xml:id="i-c757403feac60acb-0">
              Herr talman! Jag tänkte uppehålla mig vid en annan folkrörelse,
              nämligen idrottsrörelsen, och illustrera med ett exempel hur en
              framgång kan drabba ett litet fotbollslag. I min grannkommun Sunne
              har de ett framgångsrikt damlag som är i allsvenskan, Mallbackens
              IF. Jag var där på självaste nationaldagen och fick se en folkfest.
              Man åker genom skogen, kommer fram till en fotbollsplan och det
              riktigt lyser glädje om folk. Damerna i grannskapet har bakat,
              och det säljs bullar och serveras kaffe.
            </seg>
            <seg xml:id="i-83f9cf82e45d28a0-0">
              Allt är verkligen frid och fröjd, skulle man kunna inbilla sig.
              Men framgången har medfört att Svenska fotbollförbundet kommit
              med krav på strålkastare som ska möjliggöra tv-sändningar, även
              om jag inte tror att det kommer att bli så många direktsända matcher
              från Mallbacken. Uppvärmning och annat kommer att gå på mellan
              25 och 30 miljoner. Då tänker jag på hur en sådan anläggning är
              ett värde i sig. Många människor kommer dit inte bara för att
              se Mallbacken förlora med 13 mot Vittsjö utan också för att uppleva
              gemenskapen.
            </seg>
            <seg xml:id="i-ab4e4cb0e063fc05-0">
              Jag skulle vilja höra kultur- och idrottsministerns reaktion
              på hur krav från högre ort ofta kan drabba de mindre föreningarna.
              Det är min undring.
            </seg>
          </u>
          <note type="speaker" xml:id="i-d6f58c7edd4cbbab-0">
            Anf. 172 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-88e3bea1f47b1e92-45">
            <seg xml:id="i-f98e850318ecc7de-0">
              Herr talman! Nu ska jag på något sätt försöka få in det i kulturmiljöarbetet.
              Jag känner inte alls till de lokala förhållandena kring fotbollsarenan
              i Sunne. Det är snarast fråga om vilka villkor som råder för fotboll
              som spelas på en speciell nivå var det så? Ja. Det är något som
              Svenska fotbollförbundet kommit överens om med Uefa och Fifa.
              Det förs diskussioner på många håll i landet om möjligheterna
              att kunna svara upp mot de nya kraven.
            </seg>
            <seg xml:id="i-4d4bd876fbeb450a-0">
              Jag har diskuterat frågan med Karl-Erik Nilsson som är ny ordförande
              i Fotbollförbundet. Han hävdar att det kommer man nog att kunna
              lösa genom olika former av dispenser. Om det är det som frågan
              handlar om borde det även kunna gälla i Sunne. Jag föreslår att
              Bengt Berg vänder sig till Svenska fotbollförbundet.
            </seg>
          </u>
          <note type="speaker" xml:id="i-7f1fbcfa7cf54f30-0">
            Anf. 173 BENGT BERG (V) replik:
          </note>
          <u who="bengt_berg_48756a" xml:id="i-496d02fdc9a54497-2">
            <seg xml:id="i-868dba4f19f8b177-0">
              Herr talman! Dispenserna kan man se åtminstone som en förhoppning,
              men det jag menar är att det helt enkelt är olika skalor på verkligheten
              till exempel när det gäller kravallsäkerhetsbestämmelser och sådant.
              Det går mycket lugnare till ute på landsbygden än i stora städer.
              Den arenakultur som blivit norm är också den en sorts kulturmiljö
              som inte nödvändigtvis tillför så mycket gott ens i de stora städerna,
              för det uppstår ofta problem.
            </seg>
            <seg xml:id="i-81a6958c16077d7f-0">
              Det jag vill återkomma till är att man borde kunna ha mycket
              större flexibilitet. Jag förstår att det inte är kulturministerns
              sak att bestämma Svenska fotbollförbundets normer och sådant,
              men jag tycker ändå att frågan hör hemma i kulturdebatten på så
              sätt att det är en miljö som är värd att bevara. Det spelar stor
              roll också regionalpolitiskt eftersom det skapar sammanhållning
              i bygden. Det blir helt enkelt en injektion.
            </seg>
          </u>
          <note type="speaker" xml:id="i-4f118b112fa16ee7-0">
            Anf. 174 Kultur- och idrottsminister LENA ADELSOHN LILJEROTH
            (M) replik:
          </note>
          <u who="unknown" xml:id="i-88e3bea1f47b1e92-46">
            <seg xml:id="i-9a8e5de55cd2a602-0">
              Herr talman! Jag vet inte riktigt vad jag ska säga, för nu är
              vi inne i en delvis annan debatt som handlar om ordningsstörningar
              inom idrotten. Det är riktigt att det ofta är lugnare på mindre
              orter, men jag ser fram emot damfotbollen i Göteborg. Även om
              det är en stor ort kan jag nästan ta gift på att det kommer att
              gå mycket lugnt till. Sedan får vi återkomma och se hur vi kan
              knyta ihop fotbollen med kulturmiljöarvet. Det är ingenting som
              ryms inom den nya kulturmiljölagen, och det kanske Bengt Berg
              inte heller avsåg. Men visst kan man se fotboll som en kulturyttring,
              det håller jag med om.
            </seg>
          </u>
          <note type="speaker" xml:id="i-f56de893aa1abe80-0">
            Anf. 175 ULF NILSSON (FP):
          </note>
          <u who="ulf_nilsson_b2871f" xml:id="i-0508fc3d0c8ce386-0">
            <seg xml:id="i-99b83607c3190e4c-0">
              Herr talman! Propositionen vi i dag diskuterar, efter att ha
              behandlat den i utskottet, heter som bekant Kulturmiljöns mångfald
              . I den titeln ryms nyheten att regeringen lanserar ett heltäckande
              begrepp inte bara gällande kulturarv, som det ofta talats om,
              utan nu är det ett mer heltäckande begrepp, kulturmiljö.
            </seg>
            <seg xml:id="i-ad915437e5829f9b-0">
              Kulturmiljö är allt som gör att vi förstår eller anar historiska
              sammanhang och kulturutveckling. Det är händelser och människor
              som påverkat utvecklingen. I kulturmiljön ingår därmed kulturarvet
              med fornlämningar och sådant som en mycket viktig del.
            </seg>
            <seg xml:id="i-52b9de94a8e571b5-0">
              Jag har alltid haft den uppfattningen att om man lever utan någon
              som helst kunskap om historia är det som att leva ett liv med
              permanent minnesförlust. Kulturmiljö är inte bara saker och hus,
              utan det är också minnen, berättelser, språk, dialekter, musik
              och helhetsmiljöer med bebyggelse och, inte minst, natur. Kulturmiljö
              omfattar inte enbart gamla miljöer utan, vilket också uttrycks
              i propositionen, även samspelet mellan ett modernt samhällsliv,
              ett medvetet miljötänkande och levande kulturmiljöer.
            </seg>
            <seg xml:id="i-dfa9019f8211bbad-0">
              Det är bra att regeringen arbetat fram en proposition med utveckling
              och förnyelse av det gamla kulturarvsbegreppet och delvis gett
              det ett rikare och bredare innehåll. Regeringen sätter upp fyra
              mål som utskottet i sin helhet har accepterat.
            </seg>
            <seg xml:id="i-08764cf3eb36a16b-0">
              De målen tycker jag skapar bra förutsättningar för ett offensivt
              kulturmiljöarbete. Sedan finns ett antal konkreta förslag som
              bland annat kulturministern redan har nämnt.
            </seg>
            <seg xml:id="i-541653904b4c7db8-0">
              Ett viktigt förslag är att fornlämningsbegreppet ska förtydligas
              och få en fast tidsgräns. I dag handlar det om att en sak generellt
              betraktas som fornlämning om det antas vara äldre än 100 år. Nu
              får vi den fasta tidsgränsen att föremål som antas vara från före
              1850 ska betraktas som fornminnen.
            </seg>
            <seg xml:id="i-abc9b5ea6b05c403-0">
              Samtidigt är man noga med att påpeka att länsstyrelsen mycket
              väl genom beslut i enskilda fall kan förklara att antingen miljöer
              eller föremål av olika skäl är bevarandevärda, skyddsvärda och
              viktiga för kulturarvet.
            </seg>
            <seg xml:id="i-d20f791b260605ad-0">
              Det finns många bra skäl för att vi har en fast tidsgräns. Bland
              annat har detta att gränsen hela tiden flyttats inneburit att
              till exempel lite mindre ansvariga amatördykare jag menar inte
              på något sätt att de flesta är det dyker och försöker att plocka
              upp grejer från ett förlist skepp bara för att de vet att det
              bara är ett år kvar till att de inte får röra det.
            </seg>
            <seg xml:id="i-6be2267ac72d20be-0">
              På samma sätt finns risken att människor börjar gömma undan föremål
              därför att de vet att de nästa år måste rapportera dem. Det är
              bra med en fast tidsgräns som ligger så långt bak i tiden men
              samtidigt med möjlighet till utvidgningar.
            </seg>
            <seg xml:id="i-96b6ea5e70ff9f4f-0">
              En annan konkret fråga som har nämnts är att Riksantikvarieämbetet
              inte längre både ska upphandla uppdrag om arkeologiska utgrävningar
              och så vidare och samtidigt själv utföra det. Man renodlar det
              så att det blir en upphandlande myndighet, helt enkelt. Statens
              historiska museer får däremot vara den statliga myndighet som
              utför arkeologiska uppdrag i konkurrens med andra och även privata
              aktörer.
            </seg>
            <seg xml:id="i-1f2f311e64b720a3-0">
              Målet är att vi ska få en myndighet som blir expert på upphandling
              och blir expert på att sätta en ribba för vilken kvalitet man
              kan kräva. Samtidigt accepterar vi argumenten som kom från Kulturmiljöutredningen
              att det är bra i ett sådant svårt område som arkeologi att det
              också finns en statlig utförare.
            </seg>
            <seg xml:id="i-d8f5f4e6df882dc3-0">
              Det är särskilt bra att det är Statens historiska museer. Det
              är generellt viktigt i Sverige att museer har en koppling mellan
              forskning och publik verksamhet. Museerna har den viktiga uppgiften
              att ställa ut föremål, visa och så vidare. Men de har också den
              viktiga uppgiften att vara aktiva i arbetet, i det här fallet
              med arkeologisk forskning. Jag tycker att det är bra.
            </seg>
            <seg xml:id="i-73db0aa884cbdedf-0">
              Herr talman! Fornlämningar och fynd håller inte för evigt. Det
              är tyvärr så att ingenting håller för evigt. Fastän vi kan tala
              om att vi har tusenåriga fornlämningar vet vi att vi egentligen
              bara har dem till låns. Vi förvaltar dem. Om vi förvaltar dem
              väl kan ganska många generationers kulturmiljöer berikas av arvet.
              Men det är ganska viktigt att påminna sig om att de är till låns.
            </seg>
            <seg xml:id="i-2d1d7a05cf13847d-0">
              För att allmänhetens intresse, som blir större och större, ska
              kunna tillmötesgås och för att också försiktigheten med och omtanken
              om fornfynd ska öka är det viktigt att informationen ökar. Den
              som inte förstår vad ett kulturarv är eller inte inser värdet
              kan av misstag förstöra unika värden. Det kan vara människor som
              brukar skogen eller människor som inte riktigt vet vad det handlar
              om.
            </seg>
            <seg xml:id="i-77fb76aeefca14eb-0">
              Ett viktigt sätt att skydda kulturarvet, förutom med lagar och
              bestämmelser och även med straff, är att sprida kunskap och information.
              Det gäller dels om hur värdefullt och unikt det är, dels var det
              finns och hur man beter sig när man är i miljöer som bland annat
              har ett värdefullt kulturarv.
            </seg>
            <seg xml:id="i-c26b660f89a3279c-0">
              Därför är det viktigt att Riksantikvarieämbetet med det uppdrag
              som det nu ska få gör mycket tydliga och informativa upplysningar
              på sin hemsida och även ger tydligare information än i dag om
              hur människor som tror sig hitta fornfynd ska bete sig med dem,
              vart de ska anmäla och så vidare. Det är viktigt, och det framgår
              här, att vi kommer att få bättre information om sådant framöver.
            </seg>
            <seg xml:id="i-eda4e2d94b323655-0">
              Herr talman! Det finns ett stort intresse för kulturmiljö och
              historia i Sverige, och det blir allt större. Det är också fascinerande
              att det hela tiden dyker upp nya trådar bakåt i tiden som vi kan
              hitta som vi inte visste om fanns.
            </seg>
            <seg xml:id="i-e8aca946a5a8dc6f-0">
              Jag kan som ett exempel nämna Uppåkra utanför Lund. Det var inte
              för så många årtionden sedan som man inte riktigt visste vad som
              dolde sig där. Så insåg man att fantastiska lämningar av ett järnålderssamhälle
              dolde sig under åkerjorden.
            </seg>
            <seg xml:id="i-a661deb2bb3bf97b-0">
              Här har man för första gången någonsin hittat rester av ett skandinaviskt
              tempel från järnåldern. Man har också hittat väldigt tydliga lämningar
              från bebyggelse och samhällsliv.
            </seg>
            <seg xml:id="i-dea3847161d12154-0">
              Man har hittat så mycket att man kan dra en slutsats som man
              inte hade en aning om för 30 år sedan, nämligen att Uppåkra var
              ett ekonomisk, politiskt och religiöst maktcentrum och eventuellt
              ett centrum för ett sydsvenskt rike.
            </seg>
            <seg xml:id="i-13201c9741ed7603-0">
              Det är fantastiskt att vi i dag kan få helt nya kunskaper om
              helt okända samhällen och sammanhang. Det handlar om nya kunskaper
              om kläder, smycken och handelsförbindelser som gällde för mer
              än tusen år sedan.
            </seg>
            <seg xml:id="i-6443bfafea0e7548-0">
              Jag är övertygad om att fler sådana upptäckter väntar på oss
              om vi fortsätter att bedriva ett aktivt arbete för att hela tiden
              utveckla kulturmiljön och ta hand om kulturarvet.
            </seg>
            <seg xml:id="i-e449e7fea7e732de-0">
              Herr talman! Jag yrkar bifall till motionen. Jag vill gärna i
              det sammanhanget påpeka att det är en bred enighet bakom det mesta.
              Det är inte breda reservationer mot till exempel de fyra målen,
              den nya tidsgränsen, uppdragsarkeologin och reglerna om metallsökare.
            </seg>
            <seg xml:id="i-7c8015427ac485af-0">
              Även om man alltid kan hitta frågor att diskutera mer känns det
              positivt att det är ett så pass brett stöd för huvudlinjerna i
              regeringens proposition.
            </seg>
            <seg xml:id="i-ea90bbe536c2201c-0">
              Herr talman! Avslutningsvis vill jag säga att även om det kan
              verka otroligt finns det nya fornlämningar, nya kulturarv och
              kulturmiljöer som väntar på oss i framtiden. Det handlar inte
              bara om att bevara. Det handlar också om att utveckla kulturmiljön.
            </seg>
            <seg xml:id="i-80c389fe6b978c09-0">
              Vi ska fortsätta att satsa på kulturmiljön genom att ge museer,
              forskning och utbildning tillräckliga möjligheter. Med det yrkar
              jag återigen bifall till motionen.
            </seg>
          </u>
          <note type="speaker" xml:id="i-746fca22119aeb74-0">
            Anf. 176 PER LODENIUS (C):
          </note>
          <u who="per_lodenius_87c57d" xml:id="i-32d40195b84249b5-0">
            <seg xml:id="i-fb96de0ce1e7ed59-0">
              Förutom att det är viktigt att vi bevarar och dokumenterar vår
              gemensamma historia för framtida generationer kan kunskapen också
              ge oss förståelse för det som händer i dag i vårt samhälle. För
              Centerpartiet är det viktigt att vårda kulturarvet och stimulera
              det nya det som blir morgondagens kulturarv.
            </seg>
            <seg xml:id="i-2d23923ef4b97e45-0">
              Det handlar om att vårda och utveckla ett kulturarv som förmedlar
              viktiga insikter om vår historia och hembygd. Det handlar om att
              ge alla, oberoende av var vi bor och av vilken kulturell och social
              bakgrund vi har, en chans att få ta del av och få förståelse för
              vårt kulturarv. Det här är en mycket viktig uppgift.
            </seg>
            <seg xml:id="i-206b6659f7b6cb74-0">
              I betänkandet tar vi upp regeringens proposition Kulturmiljöns
              mångfald . Propositionen lyfter fram nya nationella mål för kulturmiljöarbetet
              som ska ersätta de nuvarande övergripande målen för verksamhet
              inom kulturmiljöområdet. Ulf Nilsson tog upp dessa punkter i sitt
              anförande alldeles nyss, men jag tänkte ändå repetera dem, herr
              talman.
            </seg>
            <seg xml:id="i-035cbbd6a0a1403d-0">
              Det statliga kulturmiljöarbetet ska främja det som lyfts fram
              i följande fyra punkter:
            </seg>
            <seg xml:id="i-81eb95624571794a-0">
              Detta är viktiga punkter som lyfts fram i propositionen bland
              annat därför att alla kulturmiljöer i dag ännu inte är så tillgängliga
              som man skulle önska. Det kan handla om att informationen om platsen
              är bristfällig. I många fall är möjligheten att ta sig dit komplicerad,
              och ibland är det kanske inte lämpligt att utomstående besökare
              närvarar på platsen. Det kan också vara så att platsen som sådan
              inte inbjuder till besök. Det kanske krävs ett väldigt intresse
              och specifik kunskap för att tillgodogöra sig det som finns på
              just denna plats.
            </seg>
            <seg xml:id="i-b59358dfa6824188-0">
              Man kan också göra som man gör vid Pilane gravfält på Tjörn.
              Ni får ursäkta uttalet, för jag kan inte västkustdialekten riktigt.
              Pilane är ett spännande gravfält med fornlämningar. Där finns
              bland annat ett femtontal domarringar som är ett par tusen år
              gamla lämningar. Men att gravfältet besöks av upp till 60 000
              personer en sommar beror nog inte på dessa fantastiska lämningar
              och den natur de finns i eller? Jo, det är en starkt bidragande
              orsak till det höga besökarantalet. Men det hela har inte kommit
              av sig självt.
            </seg>
            <seg xml:id="i-d2e113a87048da04-0">
              År 2007 tog Peter Lennby, som arrenderar marken för fårbete,
              initiativ till att skapa en skulpturpark i miljön kring detta
              kulturarv. Lennby har sedan starten 2007 lockat många stora konstnärer
              att ställa ut i Pilane skulpturpark. Förra året fanns verk av
              bland andra Claes Hake och den brittiske konstnären Tony Cragg
              att beskåda. Årets utställning, som invigs nu på lördag, innehåller
              verk av bland andra Per Agelii och Claes Eriksson just den Claes
              Eriksson som är känd från revysammanhang med Galenskaparna. Men
              i Pilane har han en installation som han kallar En himla många
              telefonsamtal. Enligt förhandstipsen är det en garanterat galen
              installation. Det är inte en alltför vild gissning att antalet
              besökare till Pilane gravfält i sommar kommer att överstiga 60
              000.
            </seg>
            <seg xml:id="i-2b6fb0378320ddc4-0">
              Det unika med Pilane är kombinationen av en kulturmiljö och ett
              kulturarv som bär på en viktig historia som görs tillgänglig för
              fler genom den idé som Peter Lennby fick och det initiativ han
              tog för sex år sedan. Lennby såg potentialen i att använda miljön
              till något utöver en historisk plats. Han satte platsen och miljön
              i en nutid som samtidigt visar respekt för forntiden. Peter Lennbys
              initiativ har gjort att fler har fått ta del av och lära sig mer
              om det historiska som finns i Pilane gravfält.
            </seg>
            <seg xml:id="i-91f23de59c6add6d-0">
              Herr talman! Jag vill med detta exempel visa hur man praktiskt
              kan tillämpa de nationella målen för kulturmiljöarbetet. Det är
              egentligen vad Peter Lennby gjorde långt innan dess att målen
              sattes upp. Kulturmiljön behöver inte vara en plats där tiden
              står stilla. Det är viktigt att bevara kulturarvet, men det är
              lika viktigt att vi bejakar initiativ där man vill pröva nya sätt
              att lyfta fram kulturarv och kulturmiljöer utan att förstöra eller
              förbruka dem. För mig handlar det om att tillgängliggöra och synliggöra
              vår historia och vårt gemensamma kulturarv.
            </seg>
            <seg xml:id="i-b6c30238874ae0b4-0">
              Herr talman! Kulturutskottets betänkande tar upp en mångfald
              frågor. Jag vill passa på att kort kommentera en av dessa. Det
              handlar om den statliga arkeologiska uppdragsverksamheten. I propositionen
              från regeringen föreslås att den uppdragsarkeologiska verksamheten
              förs över från Riksantikvarieämbetet till Statens historiska museer.
              Det faktum att den uppdragsarkeologiska verksamheten i dag finns
              hos Riksantikvarieämbetet har varit föremål för flera utredningar
              och även ett flertal motioner till riksdagen sedan många år tillbaka.
            </seg>
            <seg xml:id="i-a8711fa3b444b612-0">
              Förslaget innebär att man avskiljer uppdragsverksamheten från
              Riksantikvarieämbetet. Det ger myndigheten en mer renodlad myndighetsroll
              och bättre förutsättningar att utveckla just det uppdragsarkeologiska
              området. Inte minst handlar det om att skapa förutsättningar för
              en välfungerande marknad med möjlighet för fler aktörer att verka
              på densamma. Då tänker jag inte minst på de företag som redan
              i dag agerar på denna marknad. Det är ett bra steg mot en öppnare
              marknad att renodla Riksantikvarieämbetets roll inom uppdragsverksamheten.
              Men det kan, som jag ser det, finnas fler steg som man kan behöva
              ta framöver. Bland annat handlar det om de ekonomiska förutsättningarna
              för just uppdragsverksamheten något som också ministern lyfte
              fram till viss del. Det handlar om hur det ser ut i jämförelse
              med exempelvis villkoren för de privata alternativen på marknaden.
              Jag har fått reda på att flera rättsliga prövningar pågår i ämnet.
              Det handlar om överklaganden av anbud inom uppdragsverksamheten.
              Jag förutsätter att man från regeringens håll liksom från berörda
              myndigheter håller sig informerad och följer utvecklingen på området.
            </seg>
          </u>
          <note xml:id="i-097ed23385535ae5-0">
            Med det, herr talman, yrkat jag bifall till utskottets förslag
            och avslag på motionerna.
          </note>
          <note type="speaker" xml:id="i-f6e304e93eb97113-0">
            Anf. 177 LARS-AXEL NORDELL (KD):
          </note>
          <u who="lars-axel_nordell_883b98" next="cont" xml:id="i-53c0bc98dbbf2192-0">
            <seg xml:id="i-298dff804eab4ad9-0">
              Herr talman! I Lillhärdal i södra Härjedalen, i den bygd där
              jag själv har haft förmånen att växa upp, finns Lillhärjåbygget,
              som är landets enda kvarvarande levande fjälljordbruk i väglöst
              land med tillhörande fäboddrift. De äldsta delarna av gården är
              från början av 1800-talet och brukas numera av femte generationen
              av samma familj. Det unika är att gården alltjämt brukas som den
              har gjort sedan mitten av 1800-talet. Jordbruket bedrivs traditionellt
              med lantrasdjur på utmarksbete, fäboddrift, lieslåtter och hässjning.
              I gårdens mejeri bereds mjölk samt tillverkas smör och ost. Detta
              sker alltså i dag.
            </seg>
            <seg xml:id="i-a6dbd6269b1d904b-0">
              På grund av att gården alltid har legat så isolerat finns där
              en av Sveriges bäst bevarade och mest unika besättningar av renrasiga
              fjällkor, så kallade fjällnära kor. De har genom århundraden anpassat
              sig till det magra fjällbete som de har haft att tillgå.
            </seg>
            <seg xml:id="i-50ac8b1db33c054d-0">
              Gården, som sammanlagt har drygt ett 40-tal byggnader, saknar
              alltjämt fast elektricitet. Man installerade dock för några år
              sedan ett solcellsdrivet elverk som tillsammans med ett dieselaggregat
              förser de boende på Lillhärjåbygget med nödvändig elektricitet.
              Detta har gjort livet lättare att leva för dem som bor där.
            </seg>
            <seg xml:id="i-17a8862de9d23438-0">
              För att skydda och bevara den unika gården på fjället förklarades
              den för elva år sedan för ett av Sveriges första kulturreservat
              av länsstyrelsen i Jämtland. I dag finns ett 40-tal sådana i Sverige.
            </seg>
            <seg xml:id="i-ecc2b979df479ab9-0">
              I regeringens proposition Kulturmiljöns mångfald betonas att
              det finns starka skäl att understryka kulturmiljöperspektivet.
              De objekt som skyddas genom lagen behöver förvaltas utifrån en
              helhetssyn för att kunna bevaras långsiktigt. Förvaltningen måste
              utgå ifrån och ta hänsyn till det enskilda objektets kulturhistoriska
              och landskapsmässiga sammanhang. Där framgår att fornlämningar
              förutom till exempel gamla husgrunder, stigar, mynt och bruksföremål
              även är resta stenar och bergytor med inskrifter, symboler, märken
              och bilder samt andra ristningar och målningar.
            </seg>
            <seg xml:id="i-b3bc080fbce8d9c7-0">
              I begreppet andra ristningar och målningar fångas också inskriptioner
              i form av trädristningar in. Det är ristningar som framför allt
              har tillkommit under vallning av kreatur i skogen en aktivitet
              som nu har upphört i Sverige. Det finns exempel på månghundraåriga
              trädristningar i gamla torrakor. Sådana finns bland annat inte
              långt från just Lillhärjåbygget i Härjedalen, som jag nämnde.
              Där finns trädristningar från 1700-talet alltjämt bevarade. Detta
              är lämningar och spår av ett kulturarv och berättelser och kunskaper
              som representerar ett unikt immateriellt kulturarv.
            </seg>
            <seg xml:id="i-198f0ec9744bc20a-0">
              Herr talman! Jag ska villigt erkänna att jag har haft svårt att
              logiskt ta till mig och acceptera ett ålderskriterium med en fast
              åldersgräns för tiden före 1850 för klassning av fornlämningar.
              Att den valda tidsgränsen inte blev 1750, som utredningen föreslog,
              utan 1850 är jag glad för. Det är viktigt och bra. På detta sätt
              blir också många torpargrunder från början av 1800-talet klassade
              som lämningar.
            </seg>
            <seg xml:id="i-5db16e52bcfd471c-0">
              Men i takt med att tiden går skulle en rullande tidsgräns kännas
              mer naturlig, tyckte jag. Efter att ha talat med kunniga personer
              på dels länsstyrelsen i mitt hemlän Örebro, dels på Riksantikvarieämbetet
              har jag dock förstått att det är enkelt, praktiskt, ändamålsenligt
              och rättssäkert att ha en fast gräns som denna, 1850. I framtiden
              kan vi sätta en ny tidsgräns, men för dagen gäller 1850.
            </seg>
            <seg xml:id="i-cfae1fe482f6443a-0">
              Länsstyrelsens uppgifter för kulturmiljöområdet tydliggörs i
              den nya kulturmiljölagen, bland annat genom att begreppet tillsyn
              har ersatts med att länsstyrelsen ansvarar för det statliga miljöarbetet
              i respektive län. En viktig uppgift är bland annat att bevaka
              och via förvaltningsbeslut kunna klassa fynd från tiden efter
              1850 som fornlämning.
            </seg>
            <seg xml:id="i-46fc6474bcade2b3-0">
              Herr talman! Att göra lagstiftning över lag lättförståelig och
              enkel att både tillämpa och tolka är något som Kristdemokraterna
              länge har kämpat för. Det handlar om vilket perspektiv man har
              och om att lagstiftningen ska vara så begriplig som möjligt även
              för brukaren och den enskilde medborgaren.
            </seg>
            <seg xml:id="i-f4526500cf9cf7df-0">
              Det gäller exempelvis den relativt svårbegripliga lagen om kulturminnen
              från 1988 som regeringen föreslår en förenkling av. Begreppet
              fornminne tydliggörs, och begreppet fast fornminne utgår. Den
              långa uppräkningen av olika kategorier av fornlämningar utgår
              likaså. Vidare preciseringar hänskjuts till antikvariska bedömningar,
              vilket känns rimligt eftersom vår syn på vad som klassas som fornlämningar
              kan förändras över tid.
            </seg>
            <seg xml:id="i-2a58ed49e80c14af-0">
              Regeringen uttrycker att ambitionen är att göra lagen rimlig,
              tydlig och förutsägbar i förhållande till dess syfte, det vill
              säga att skyddade lämningar från äldre tider långsiktigt ska kunna
              upprätthållas.
            </seg>
            <seg xml:id="i-a51c635cf0554ef1-0">
              Herr talman! Regeringen föreslår i propositionen flera förändringar,
              eller snarare förtydliganden, i Riksantikvarieämbetets roll. Av
              särskild betydelse är att Riksantikvarieämbetet föreslås stärka
              sitt arbete med att utveckla och kvalitetssäkra den information
              om fornlämningar som myndigheten förvaltar.
            </seg>
            <seg xml:id="i-3df5d3be5a6ad91e-0">
              Kartläggning och inventering av fornlämningar i Sverige har,
              som vi hörde ministern nämna, en månghundraårig historia. Det
              har skett i omgångar, och det har inte alltid varit lättillgänglig
              information för den enskilde som är intresserad av att ta del
              av detta.
            </seg>
            <seg xml:id="i-fcb0f4d777a220f1-0">
              Sedan 2005 har fornminnesregistret i sin helhet funnits tillgängligt
              digitalt. På Riksantikvarieämbetets hemsida kan alla numera enkelt
              ta del av kända uppgifter om fornlämningar i hela landet.
            </seg>
            <seg xml:id="i-6fdae17ca31a74dc-0">
              Att regeringen understryker behovet av att fortlöpande kvalitetssäkra
              och vidga kunskaperna om de lämningar som finns i registret är
              mycket välkommet. För att detta ska bli verklighet avser regeringen
              att avsätta medel för detta ändamål under en femårsperiod.
            </seg>
          </u>
          <note xml:id="i-e7a91e5129752c93-0">
            Herr talman! Jag yrkar bifall till utskottets förslag i betänkandet
            och avslag på reservationerna.
          </note>
          <note xml:id="i-11ef16ecdbe89d04-2">
            Överläggningen var härmed avslutad.
          </note>
          <note xml:id="i-ee0df3a9de2a93ae-0">
            14 § Granskning av grönbok om den långsiktiga finansieringen
            av den europeiska ekonomin
          </note>
          <note xml:id="i-8b5c305b5f71f031-4">
            Föredrogs
          </note>
          <note xml:id="i-2b1147362ee6d8fe-0">
            Talmannen konstaterade att ingen talare var anmäld.
          </note>
          <note xml:id="i-e64867a3b48d8a2c-0">
            15 § Bordläggning och beslut om förlängd motionstid
          </note>
          <note xml:id="i-0a3f9e4e33dbbff8-0">
            Anmäldes och bordlades
          </note>
          <u who="lars-axel_nordell_883b98" prev="cont" xml:id="i-d0e7b809c6270055-0">
            <seg xml:id="i-3681410690a7361b-0">
              Motionstiden för framställning RS7 skulle löpa ut 15 dagar från
              denna dag enligt vanliga regler, det vill säga torsdagen den 27
              juni .
            </seg>
          </u>
          <note xml:id="i-7fe3e142934e99b0-0">
            Kammaren biföll talmannens förslag att motionstiden för ovanstående
            propositioner skulle förlängas till onsdagen den 25 september
            .
          </note>
          <note xml:id="i-a9c8017e72918102-0">
            16 § Anmälan om interpellation
          </note>
          <note xml:id="i-23c52d947a8618e5-0">
            Anmäldes att följande interpellation framställts
          </note>
          <note xml:id="i-739254d571c279a6-0">
            den 12 juni
          </note>
          <note xml:id="i-22398de02d58a03b-0">
            Hans Ekström
          </note>
          <note xml:id="i-5615fa79481730d6-0">
            Interpellationen redovisas i bilaga som fogats till riksdagens
            snabbprotokoll tisdagen den 18 juni.
          </note>
          <note xml:id="i-f308f9ab8a970c98-0">
            17 § Anmälan om frågor för skriftliga svar
          </note>
          <note xml:id="i-ac6a4128bd7342a5-0">
            Anmäldes att följande frågor för skriftliga svar framställts
          </note>
          <note xml:id="i-739254d571c279a6-1">
            den 12 juni
          </note>
          <note xml:id="i-c534a730ce10876a-0">
            Lars Mejern Larsson
          </note>
          <note xml:id="i-b9f5aff958fd0452-0">
            Gunvor G Ericson
          </note>
          <note xml:id="i-b4d64d3925ef67da-0">
            Fredrik Lundh Sammeli
          </note>
          <note xml:id="i-c534a730ce10876a-1">
            Lars Mejern Larsson
          </note>
          <note xml:id="i-34c64c32665d74b6-0">
            Christina Oskarsson
          </note>
          <note xml:id="i-34c64c32665d74b6-1">
            Christina Oskarsson
          </note>
          <note xml:id="i-d37f8e3627062728-0">
            Billy Gustafsson
          </note>
          <note xml:id="i-0b6aa12b373598c4-0">
            Hans Olsson
          </note>
          <note xml:id="i-a2ea07fb0d5d37ea-0">
            Maria Stenberg
          </note>
          <note xml:id="i-33af8dad8ac52d60-0">
            Jens Holm
          </note>
          <note xml:id="i-c3059845a241bcd4-0">
            Amineh Kakabaveh
          </note>
          <note xml:id="i-216fa9e0ee48f807-0">
            Frågorna redovisas i bilaga som fogats till riksdagens snabbprotokoll
            tisdagen den 18 juni.
          </note>
          <note xml:id="i-fac622fccc86e500-0">
            18 § Anmälan om skriftliga svar på frågor
          </note>
          <note xml:id="i-ff85602897ce8742-0">
            Anmäldes att skriftliga svar på följande frågor inkommit
          </note>
          <note xml:id="i-739254d571c279a6-2">
            den 12 juni
          </note>
          <note xml:id="i-1819f048bc67bdaf-0">
            Meeri Wasberg
          </note>
          <note xml:id="i-75077ae9c9dda822-0">
            Carina Adolfsson Elgestam
          </note>
          <note xml:id="i-49dc2d2327dcda62-0">
            Tomas Eneroth
          </note>
          <note xml:id="i-c534a730ce10876a-2">
            Lars Mejern Larsson
          </note>
          <note xml:id="i-c0f5c118a5cbdb8c-0">
            Anders Karlsson
          </note>
          <note xml:id="i-c0f5c118a5cbdb8c-1">
            Anders Karlsson
          </note>
          <note xml:id="i-947716949bd277ce-0">
            Eva Olofsson
          </note>
          <note xml:id="i-f38a2b4fbe65dda5-0">
            Lena Sommestad
          </note>
          <note xml:id="i-c3059845a241bcd4-1">
            Amineh Kakabaveh
          </note>
          <note xml:id="i-ddc8ee77e0b934e4-0">
            Hans Linde
          </note>
          <note xml:id="i-7a979d0b84feb5a6-0">
            Svaren redovisas i bilaga som fogats till riksdagens snabbprotokoll
            tisdagen den 18 juni.
          </note>
          <note xml:id="i-518863cab90a104f-0">
            19 § Kammaren åtskildes kl. 17.54.
          </note>
          <note xml:id="i-c6cc03adffc08073-0">
            Förhandlingarna leddes
          </note>
          <note xml:id="i-684c6282385db3a2-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
