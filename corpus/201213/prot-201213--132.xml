<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2012</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2012</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201213--132</head>
          <docDate when="2012-08-15">2012-08-15</docDate>
        </div>
      </front>
      <body>
        <div>
          <note xml:id="i-ec03969c2bc67035-0">
            ﻿
          </note>
          <note xml:id="i-65d94db69a3203f8-0">
            Riksdagens protokoll
          </note>
          <note xml:id="i-d2248adfb0492e9f-0">
            2012/13:132
          </note>
          <note xml:id="i-91d0fab34a5732e9-0" type="date">
            Torsdagen den 15 augusti
          </note>
          <note xml:id="i-457a04616137ff92-0">
            Kl. 13:00 - 15:04
          </note>
          <note xml:id="i-72fd6f03779aeb1d-0">
            1 § Anmälan om återtagande av plats i riksdagen
          </note>
          <note xml:id="i-b36a26b3695d2d49-0">
            Andre vice talmannen meddelade
          </note>
          <note xml:id="i-2b7110794f620cff-0">
            att Roza Güclü Hedin (S) återtagit sin plats i riksdagen från
            och med den 1 augusti, varigenom uppdraget som ersättare upphört
            för Hans Unander (S) och
          </note>
          <note xml:id="i-88736e4ca38c3f35-0">
            att Fredrik Malm (FP) återtagit sin plats i riksdagen som ersättare
            för statsrådet Birgitta Ohlsson (FP) från och med den 15 augusti,
            varigenom uppdraget som ersättare upphört för Gulan Avci (FP).
          </note>
          <note xml:id="i-2dfcb04e12cb7984-0">
            2 § Justering av protokoll
          </note>
          <note xml:id="i-82f5b635ef4b6e8f-0">
            Justerades protokollen för den 24, 25, 26, 27 och 28 juni.
          </note>
          <note xml:id="i-ecae5907fbfcf5c2-0">
            3 § Anmälan om interpellationer
          </note>
          <note xml:id="i-a1b0ed3e1de9ca43-0">
            Andre vice talmannen anmälde att under tiden den 28 juni15 augusti
            hade 5 interpellationer framställts.
          </note>
          <note xml:id="i-c7fe3c5d71d13b18-0">
            Interpellationerna redovisas i bilaga som fogas till riksdagens
            snabbprotokoll tisdagen den 17 september.
          </note>
          <note xml:id="i-0150a2efff90aa31-0">
            4 § Anmälan om skriftliga frågor och skriftliga svar
          </note>
          <note xml:id="i-521a85196fcf1d18-0">
            Andre vice talmannen anmälde att under tiden den 28 juni15 augusti
            hade 83 skriftliga frågor framställts samt att det under samma
            tid hade inkommit 58 svar på skriftliga frågor.
          </note>
          <note xml:id="i-78db836629eba86e-0">
            Frågorna och svaren redovisas i bilaga som fogas till riksdagens
            snabbprotokoll tisdagen den 17 september.
          </note>
          <note xml:id="i-b24d3ecb0d8d4f7a-0">
            5 § Anmälan om protokollsutdrag från utskott
          </note>
          <note xml:id="i-8886dddd8bbc8e07-0">
            Andre vice talmannen anmälde att ett utdrag ur prot. 2012/13:37
            för tisdagen den 25 juni i ärende om subsidiaritetsprövning av
            EU-förslag inkommit från trafikutskottet.
          </note>
          <note xml:id="i-2cfa9804b7908085-0">
            6 § Anmälan om uppteckningar vid EU-nämndens sammanträden
          </note>
          <note xml:id="i-0fab40bc31e794de-0">
            Andre vice talmannen anmälde att uppteckningar från följande
            EU-nämndssammanträden inkommit:
          </note>
          <note xml:id="i-4dfdedae5f2fc319-0">
            7 § Anmälan om inkomna faktapromemorior om förslag från Europeiska
            kommissionen, m.m.
          </note>
          <note xml:id="i-eb05cce481cce032-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-07a5629c65cbee51-0">
            KOM(2013) 293
          </note>
          <note xml:id="i-fdc6fc54618af89b-0">
            KOM(2013) 311
          </note>
          <note xml:id="i-8775cc6a74f667b7-0">
            KOM(2013) 312
          </note>
          <note xml:id="i-6dce5d39fc3536e2-0">
            KOM(2013) 407
          </note>
          <note xml:id="i-d905b4cf4ae9aa37-0">
            KOM(2013) 404
          </note>
          <note xml:id="i-7188b866194c3b39-0">
            KOM(2013) 447
          </note>
          <note xml:id="i-7e2133bf89dbece1-0">
            KOM(2013) 298
          </note>
          <note xml:id="i-f458e958f2d444af-0">
            KOM(2013) 296
          </note>
          <note xml:id="i-43b17009a66a35ed-0">
            KOM(2013) 327
          </note>
          <note xml:id="i-c4fba3f5d28d5242-0">
            KOM(2013) 342
          </note>
          <note xml:id="i-4d2120cd58d9bc9f-0">
            KOM(2013) 484
          </note>
          <note xml:id="i-328b8b4144963713-0">
            KOM(2013) 454, KOM(2013) 460
          </note>
          <note xml:id="i-c71e93ed74e9213c-0">
            KOM(2013) 315, KOM(2013) 316
          </note>
          <note xml:id="i-94410e26595e0f81-0">
            KOM(2013) 450
          </note>
          <note xml:id="i-f297f07ce3091693-0">
            KOM(2013) 472
          </note>
          <note xml:id="i-f32f52b599551c33-0">
            KOM(2013) 408, KOM(2013) 409, KOM(2013) 410
          </note>
          <note xml:id="i-f6124ffc4ce29d4b-0">
            KOM(2013) 430
          </note>
          <note xml:id="i-091aec4450756378-0">
            KOM(2013) 324
          </note>
          <note xml:id="i-d71e32c9f4b1d4e3-0">
            KOM(2013) 468
          </note>
          <note xml:id="i-4626d468b9dbf4c5-0">
            8 § Anmälan om fördröjda svar på interpellationer
          </note>
          <note xml:id="i-674e8d0225e38c0c-0">
            Till riksdagen hade inkommit följande skrivelser:
          </note>
          <note xml:id="i-01c63e9b4ffa6e9c-0">
            Interpellation 2012/13:497
          </note>
          <note xml:id="i-d551db9bf03ed95e-0">
            Interpellation 2012/13:497 Kvotering som medel för att uppnå
            jämn könsfördelning i bolagsstyrelser
          </note>
          <note xml:id="i-7fc1c457c2864329-0">
            Interpellationen kommer att besvaras torsdagen den 5 september
            2013.
          </note>
          <note xml:id="i-f1c0035e202c373f-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-4b8c7fe00cf0b3d2-0">
            Maud Bergkvist
          </note>
          <note xml:id="i-a0c04ba068e22574-0">
            Interpellation 2012/13:503
          </note>
          <note xml:id="i-da6f942715a60fe2-0">
            Interpellation 2012/13:503 Nedskärning på högskoleutbildning
          </note>
          <note xml:id="i-211af8651b46610d-0">
            Interpellationen kommer att besvaras torsdagen den 12 september
            2013.
          </note>
          <note xml:id="i-9ef1d8010f3a3e57-0">
            Skälet till dröjsmålet är sedan tidigare inbokade engagemang
            och resor.
          </note>
          <note xml:id="i-bafdb2d8f8c3b44b-0">
            Jan Björklund
          </note>
          <note xml:id="i-f174157aa841a831-0">
            9 § Svar på interpellation 2012/13:486 om samordnare för föräldrar
            till barn med funktionsnedsättning
          </note>
          <note type="speaker" xml:id="i-14a41041322b21df-0">
            Anf. 1 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-0">
            <seg xml:id="i-852920384a1b1e96-0">
              Herr talman! Lennart Axelsson har frågat mig när en försöksverksamhet
              med samordning av insatser för barn med funktionsnedsättning kommer
              i gång och varför den ännu inte påbörjats. Vidare frågar Lennart
              Axelsson varför inte riksdagen informerats om att försöksverksamheten
              inte har startat.
            </seg>
            <seg xml:id="i-63a3aa7ab968bd6d-0">
              I likhet med Lennart Axelsson anser jag att det är ett stort
              problem att samordning av insatser för barn och familjer med stora
              behov på grund av funktionsnedsättning i många fall fungerar dåligt.
            </seg>
            <seg xml:id="i-af1f04faf9d2e4bf-0">
              Vi har i Sverige på många sätt ett världsledande stöd till familjer,
              ett system som ger förutsättningar för de flesta barn att växa
              upp i trygghet samtidigt som deras föräldrar har möjlighet att
              förvärvsarbeta. Vi ska också vara stolta över det omfattande stödsystem
              vi byggt upp kring de barn och familjer som lever med funktionsnedsättning.
            </seg>
            <seg xml:id="i-7d29066ee74a771e-0">
              Att ha ett barn med omfattande funktionsnedsättning innebär dock
              för många familjer att dagligen behöva samordna en logistik och
              kommunikation utöver det rimliga.
            </seg>
            <seg xml:id="i-5f76aa1fbc991d7e-0">
              Problemet med bristande samordning är inte nytt. I sin granskning
              konstaterar Riksrevisionen att regeringar under lång tid tagit
              många initiativ men inte lyckats nå en lösning. Min övertygelse
              är att samordning är något som måste beredas plats och synliggöras
              inom ramen för det befintliga stödsystemet. Här finns och upprätthålls
              mycket av kunskapen kring behov, utvecklingsmöjligheter och förutsättningar
              för barn och unga med funktionsnedsättning. Det är också här barnen
              och deras familjer finns. Samordning är något som i allra högsta
              grad ska utgå ifrån den som är berörd och dess närstående.
            </seg>
            <seg xml:id="i-d026b4466d21112d-0">
              Efter Riksrevisionens granskning gav regeringen Socialstyrelsen
              ett uppdrag att föreslå en försöksverksamhet med samordnare samt
              kartlägga hur landstingen använder de statliga medel som betalas
              ut för rådgivning och annat personligt stöd enligt LSS.
            </seg>
            <seg xml:id="i-05ed9ab65d09e040-0">
              När Socialstyrelsen återkom i början av året kunde jag konstatera
              att något förslag på försöksverksamhet inte fanns med. Socialstyrelsen
              uppfattade att arbete med samordning pågår inom flera landsting
              men att det saknas tillräcklig evidens för att lyfta fram ett
              nationellt exempel.
            </seg>
            <seg xml:id="i-60c7538d68839183-0">
              Men regeringen nöjer sig inte med detta svar. Vi har nu inlett
              en dialog med Sveriges Kommuner och Landsting för att tillsammans
              hitta ett fungerande sätt att prova hur arbetet med samordning
              ska kunna stimuleras, inte bara tillfälligt utan på lång sikt.
            </seg>
            <seg xml:id="i-095ecae96a655e9a-0">
              Jag vill också poängtera att en viktig aspekt på frågan om samordning
              är hur barnen och ungdomarna själva upplever sin situation. Jag
              har därför, nu under sommaren, gett Myndigheten för handikappolitisk
              samordning, Handisam, ett uppdrag att föra samtal med barn som
              lever med många insatser och myndighetskontakter. Samtidigt har
              Barnombudsmannen fått ett uppdrag att vidareutveckla sina metoder
              för att i ännu större utsträckning direkt involvera barn med omfattande
              funktionsnedsättningar i sitt arbete. Att lyssna på barn och unga
              är helt nödvändigt för att få veta hur de upplever sin situation
              och utifrån den kunskapen se vad som behöver göras.
            </seg>
          </u>
          <note type="speaker" xml:id="i-9044e0d2facfe169-0">
            Anf. 2 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-0">
            <seg xml:id="i-dd12a5faa63bcfdc-0">
              Herr talman! Jag tackar Maria Larsson för svaret. Det är kanske
              på sin plats att jag går tillbaka lite i historien och förklarar
              varför jag ställt denna interpellation.
            </seg>
            <seg xml:id="i-bf2ed21aa3ac56a4-0">
              Det började egentligen med att Riksförbundet för Rörelsehindrade
              Barn och Ungdomar i en rapport 2008 konstaterade att föräldrar
              till barn med funktionsnedsättning i genomsnitt har 17 kontakter
              per år med myndighetspersoner. Det finns exempel där man haft
              ända upp till 90 kontakter per år. Förbundet har föreslagit att
              man skulle försöka införa någon form av samordning i kommunerna
              för att hjälpa de här föräldrarna.
            </seg>
            <seg xml:id="i-c4ea97648a1eca36-0">
              Sedan har förbundet fått stöd för de här kraven av många andra,
              bland annat från oss socialdemokrater som har drivit frågan i
              riksdagen tillsammans med en hel del av de andra partierna. Under
              en period fanns det och det finns det förmodligen fortfarande
              en majoritet i riksdagen för den här typen av prövning. Riksrevisionen
              konstaterade 2011 samma sak och föreslog en försöksverksamhet
              med särskilda samordnare.
            </seg>
            <seg xml:id="i-dfb8df7c9ce510e2-0">
              I riksdagens socialutskott konstaterade man också att detta var
              ett problem och skrev i ett betänkande som antogs av riksdagen
              2011: Utskottet har fått veta att regeringen har för avsikt att
              påbörja en försöksverksamhet med samordnare. Utskottet förutsätter
              att försöksverksamheten ges hög prioritet och påbörjas under 2012.
              Bakgrunden till att vi skrev så här i utskottets text var att
              ordföranden i utskottet hade fått besked från regeringen om att
              det här skulle komma till stånd. Då valde vi att inte göra ett
              tillkännagivande; vi tyckte att det var dumt att ge ett uppdrag
              till regeringen om något man ändå tänkte genomföra.
            </seg>
            <seg xml:id="i-bf7dd48e5446c640-0">
              Nu har det visat sig att man inte tänker genomföra det här försöket,
              vilket man i det läget sade att man skulle göra. Jag ställde en
              skriftlig fråga till Maria Larsson om detta för ungefär ett år
              sedan. Då svarade hon att det är en prioriterad fråga och att
              man skulle ge i uppdrag till Socialstyrelsen att föreslå en prövoperiod.
              Frågan var inte om man skulle genomföra det, utan när.
            </seg>
            <seg xml:id="i-63e9c2ff4044fed2-0">
              Jag tycker att man har lurat de föräldrar som tyckte sig se en
              ljusning i frågan. Men man har också lurat riksdagen genom att
              inte fortsätta med det som man sade att man skulle göra. Det är
              beklämmande att läsa i svaret att det inte kommer att bli någon
              försöksverksamhet, om jag förstått det rätt. Det vore intressant
              att få ett väldigt tydligt klarläggande av om det är det som är
              tanken.
            </seg>
          </u>
          <note type="speaker" xml:id="i-d2747ebbe70d24c4-0">
            Anf. 3 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-1">
            <seg xml:id="i-96f307c9b5c6a4d4-0">
              Herr talman! Det finns som en ärlig ambition från min sida, Lennart
              Axelsson. Jag har också haft många kontakter med handikapporganisationer,
              funktionshindersrörelsen och föräldrar till funktionsnedsatta
              barn.
            </seg>
            <seg xml:id="i-e52f652b3d6f73c4-0">
              De har berättat för mig om hur deras vardag ser ut och hur den
              präglas av väldigt stora insatser som man som förälder behöver
              göra med logistik, kommunikation och samordning för sitt barns
              räkning utöver de ordinarie föräldraplikterna. Det var därför
              som jag tog initiativ till detta. Den avsikten fortlever naturligtvis.
            </seg>
            <seg xml:id="i-ef633a47552c64c0-0">
              Den vanliga vägen som vi brukar gå när vi försöker få fram ett
              beslutsunderlag är i regel att vi kontaktar våra expertmyndigheter
              och ber dem om förslag på hur vi ska göra det. Det var precis
              det som vi gjorde. Vi riktade ett uppdrag till Socialstyrelsen
              om att ta fram hur en försöksverksamhet skulle kunna se ut.
            </seg>
            <seg xml:id="i-fe17d94728cd381a-0">
              Jag ska därför säga att jag blev ärligt förvånad när jag fick
              tillbaka förslaget från Socialstyrelsen utan att de egentligen
              gav oss det redskap som vi efterfrågat, nämligen hur det skulle
              kunna se ut.
            </seg>
            <seg xml:id="i-2cecafee4e44eaf8-0">
              Eftersom min ambition är att få till stånd en bättre samordning
              för dessa familjer ger vi oss inte även om vi inte fick det färdiga
              förslaget som vi hade förväntat oss. Vi söker då andra vägar.
            </seg>
            <seg xml:id="i-1e2539a17cfbbf7c-0">
              Det är anledningen till att vi nu har inlett kontakter med Sveriges
              Kommuner och Landsting för att se hur vi kan samordna bättre.
              Signalerna från Socialstyrelsen var att det sker en utveckling
              i en del landsting men inte i alla. Det finns olika modeller.
              Vi vet inte vilken modell som egentligen är funktionell ur familjernas
              synpunkt. Därför måste vi göra ett kartläggningsarbete.
            </seg>
            <seg xml:id="i-c74673dc89bc88e3-0">
              Det har vi bett Socialstyrelsen att komma tillbaka med. Det kartläggningsarbetet
              ska de redovisa till oss i år. Samtidigt för vi förhandlingar
              med Sveriges Kommuner och Landsting för att kunna starta någon
              form av försöksverksamhet för att hitta en modell som kan bli
              funktionell för familjerna.
            </seg>
            <seg xml:id="i-4ed04d27b63a3429-0">
              En annan sak som Socialstyrelsen hade identifierat när de hade
              intervjuat familjer inför sitt arbete var att föräldrar upplevde
              att det var problematiskt att hitta en samlad och tillgänglig
              information om både regelverk och ansvarsområden för olika verksamheter
              och vilka stödinsatser som finns.
            </seg>
            <seg xml:id="i-e213904058e9732d-0">
              Det fanns en efterfrågan från föräldrarnas sida att ha en samlad
              plats där såväl nationell som regional och lokal information kan
              samlas. Socialstyrelsen föreslog att man kan använda sig av 1177.se
              och utveckla ett sådant system inom ramen för det.
            </seg>
            <seg xml:id="i-7c522dcb3ae697c3-0">
              Det är också ett förslag som vi har gått vidare med. Vi har kontakter
              med SKL, som har lämnat en delrapport om hur de ser på detta.
              Vi kommer, om allt går som det ska, att starta en försöksverksamhet
              i tre län, i Jönköping, Västerbotten och Kronoberg, vid årsskiftet.
              Det är en del. Den andra delen handlar om den mer praktiska samordningen
              i vardagen.
            </seg>
            <seg xml:id="i-ad98e3c254af2dd8-0">
              Där försöker vi nu komma fram tillsammans med Sveriges Kommuner
              och Landsting. Ibland skulle man önska att saker skulle gå både
              fortare och efter de riktlinjer som vi har hoppats på enligt det
              vanliga sättet som vi sköter våra myndighetskontakter. Men ibland
              stöter man på patrull. Då brukar jag inte ge upp, utan då söker
              vi andra vägar.
            </seg>
          </u>
          <note type="speaker" xml:id="i-596838dad3561fff-0">
            Anf. 4 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-1">
            <seg xml:id="i-ff9cb340f5a84fd6-0">
              Herr talman! Om jag uppfattade Maria Larsson rätt nu var det
              någonting som inte fanns med i det skriftliga svaret. Det kändes
              som att det ändå är på gång någon typ av försöksverksamhet. Det
              stod inte med i svaret.
            </seg>
            <seg xml:id="i-f9a05d9e59916a37-0">
              Det är i så fall väldigt positivt om det innebär att det är någon
              typ av verksamhet som handlar om samordnare, som faktiskt var
              det uppdrag som riksdagen gav till Maria Larsson för snart ett
              par år sedan.
            </seg>
            <seg xml:id="i-33172b6e01260614-0">
              När jag hade lämnat in interpellationen fick jag ett brev från
              en kvinna. Det är säkert samma som varit i kontakt med Maria Larsson
              vid olika tillfällen och berättat om sin situation.
            </seg>
            <seg xml:id="i-75727d4c5b47decb-0">
              Hon skriver så här: Jag är mamma till två grabbar med Asperger
              och adhd. Den kamp jag fick föra mot samhället är helt sjuk för
              att få rätt hjälp och förståelse kring dem. Hon skriver längre
              ned i brevet: I dagsläget är jag sjukskriven för utmattningssyndrom
              och depression till följd av allt kämpande kring mina barn och
              ett samhälle som inte backade upp tillräckligt. Jag är långt ifrån
              den enda föräldern som är sjukskriven därför att livet med våra
              barn är övermäktigt många gånger.
            </seg>
            <seg xml:id="i-96592a5c1d9f80bd-0">
              Det är den här typen av berättelser som gör att man ändå måste
              känna ett väldigt stort ansvar som politiker för att vi som samhälle
              på ett bättre sätt än vad vi gör i dag borde ställa upp för de
              föräldrarna.
            </seg>
            <seg xml:id="i-8a713a56fc71fa10-0">
              Jag kände i svaret och i hanteringen av detta med samordnare
              tidigare att det inte riktigt visats från regeringens sida att
              man tar den här frågan på allvar. Jag är väldigt tacksam om det
              visar sig att jag har fel och att Maria Larsson faktiskt kommer
              att se till att det händer något och inte bara hänvisar till kommuners
              och landstings ansvar. Vi har även på riksnivå ett ansvar att
              se till att det utvecklas.
            </seg>
            <seg xml:id="i-2aef094e1ea393c2-0">
              Det är ingen tvekan om att det är på samma sätt i dag, om inte
              ännu värre, som i den rapport som man hänvisade till från organisationen
              2008. De föräldrar som har rättigheter enligt andra lagstiftningar
              får dem inte tillgodosedda för att de inte orkar och inte får
              den hjälp och det stöd som de borde ha rätt till.
            </seg>
            <seg xml:id="i-eeada226d1688483-0">
              Jag kommer att fortsätta att skriva interpellationer och frågor
              så länge vi inte ser någon förändring i detta. Jag skulle mycket
              väl kunna tänka mig att socialutskottet, som tidigare gav uppdraget
              till Maria Larsson, skulle kunna ta upp det igen.
            </seg>
            <seg xml:id="i-75bad2cdad9397e9-0">
              En av de frågeställningar som jag hade i min interpellation var
              varför det inte har redovisats till socialutskottet att den verksamhet
              som utlovades inte har kommit i gång. Det är ett år sedan som
              det skulle ha kommit i gång eller kanske ännu tidigare.
            </seg>
            <seg xml:id="i-aa539a82c754fd43-0">
              Det vore lite intressant att höra hur Maria Larsson ser på förhållandet
              mellan riksdag och regering. Riksdagen är den som stiftar lagar
              och talar om för regeringen att vi vill ha det på det här sättet,
              och sedan nonchalerar man det bara. Det känns inte bra. Det kanske
              Maria Larsson har en förklaring till.
            </seg>
          </u>
          <note type="speaker" xml:id="i-3a263bef7595f3b7-0">
            Anf. 5 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-2">
            <seg xml:id="i-a1e0da97e8db133d-0">
              Herr talman! Jag har i grunden en djup förståelse för att många
              av dessa familjer har en mycket svår situation. Det är därför
              som jag som ansvarig minister men också hela regeringen verkligen
              har tagit ansvar.
            </seg>
            <seg xml:id="i-1fc0afb66a0d8108-0">
              Det var därför som hela regeringen stod bakom att vi skulle ge
              Socialstyrelsen uppdraget att ta fram hur det skulle se ut. Det
              var också vårt besked till riksdagen när riksdagen diskuterade
              frågan. Initiativet hade redan kommit från regeringens sida.
            </seg>
            <seg xml:id="i-8a6ee0302ddef9c8-0">
              Det finns en fullständig enighet om detta. Det finns redan statliga
              pengar avsatta för någonting som heter råd och stöd. Men det finns
              en valhänthet. De pengarna ska svara för den här typen av en ganska
              praktisk möjlighet till samordning, men de nyttjas inte. Det har
              funnits pengar kvar. Man har i olika län inte gjort på ett likartat
              sätt.
            </seg>
            <seg xml:id="i-bcae0909351cedfd-0">
              Vi håller också på med ett kartläggningsarbete. Vi har tagit
              ansvar för den här frågan, och vi har enighet i regeringskretsen.
              Vi har verkligen inte lurat riksdagen. I förra budgetpropositionen
              redovisade vi hur långt vi hade kommit i frågan. Där skrev vi
              att Socialstyrelsen har fått det här uppdraget. Det är så vi alltid
              arbetar. Om man läser budgetpropositionen ordentligt kan man se
              att vi där har rapporterat var frågan ligger. Det finns ingenting
              som är dolt under vägen, utan budgetinformationen innehåller väldigt
              många saker. Sedan kan man naturligtvis glömma saker, och man
              lusläser kanske inte varje ord. Det har jag stor förståelse för,
              men det finns redovisat där.
            </seg>
            <seg xml:id="i-ecdc31c808e432d8-0">
              Vårt samarbete med Sveriges Kommuner och Landsting, som är vårt
              sätt att försöka komma vidare i den här frågan, handlar bland
              annat om uppdraget när det gäller 1177.se. Där försöker vi samla
              nationell, regional och lokal information så att den blir lättillgänglig
              och lättöverskådlig för föräldrar och andra anhöriga som kan behöva
              den här typen av information. Dessutom försöker vi hitta en väg
              till en bättre samordning.
            </seg>
            <seg xml:id="i-a1c46490e034634d-0">
              Även om Socialstyrelsen inte har pekat ut en modell och sagt
              att detta borde alla göra eftersom det fungerar väl försöker vi
              nu tillsammans med SKL hitta var det har fungerat väl och vad
              vi kan utveckla vidare när det gäller samordning för de här föräldrarna.
            </seg>
            <seg xml:id="i-cda646ab216ee469-0">
              Jag är övertygad om att vi måste använda de befintliga strukturerna
              och inte tillsätta en ny struktur. Det är tillräckligt många inblandade,
              men någon måste ha det övergripande ansvaret för samordningen
              med de andra.
            </seg>
            <seg xml:id="i-85c5039cba350330-0">
              Här arbetar vi vidare, och det är mycket bra om också Lennart
              Axelsson vill fortsätta att följa den här frågan. Lennart Axelsson
              kan vara fullständigt trygg i att det här är en fråga som inte
              på något sätt glöms bort. Det finns ett stort engagemang för att
              komma framåt i frågan, och inte bara från min sida utan också
              inom ramen för SKL och alla dess medlemmar. De ser behovet av
              en förändring på det här området.
            </seg>
          </u>
          <note type="speaker" xml:id="i-bdbf715524a11fd0-0">
            Anf. 6 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-2">
            <seg xml:id="i-4f97bab72f89de28-0">
              Herr talman! Maria Larsson säger att det är tillräckligt många
              inblandade. Ja, det är väl det som är problemet. Jag tror att
              de flesta som befinner sig i den här situationen och som kanske
              lyssnar på debatten eller senare läser protokollet nog ser framför
              sig att man skulle kunna ringa till en person i kommunen när man
              befinner sig i den här utsatta situationen och få hjälp med alla
              de kontakter som man får klara själv i dag.
            </seg>
            <seg xml:id="i-8053f0c6c74c6952-0">
              Jag tycker att det låter lite underligt att det skulle kallas
              för att man bygger upp en ny organisation. Det måste ändå vara
              de människor som har hamnat i den här situationen som vet allra
              bäst vad de behöver, och de har uttryckligen önskat sig den här
              typen av samordning. Det spelar ingen roll om det sker inom en
              befintlig organisation eller inte. Det viktiga är att man kan
              ringa till en person som man förhoppningsvis kan känna förtroende
              för och få hjälp med allt detta.
            </seg>
            <seg xml:id="i-1ea1588840d5cb91-0">
              Jag är den förste att tycka att det är bra om Maria Larssons
              engagemang resulterar i att vi får en lösning på det här problemet,
              men än så länge tycker jag inte att Maria Larsson har visat det
              i handling. Det har faktiskt gått ganska många år sedan det här
              kom upp, och vi har inte sett någon lösning.
            </seg>
            <seg xml:id="i-620744ce9d693bfc-0">
              När det gäller uppdraget till Socialstyrelsen vill jag säga att
              om regeringen ville få igenom en försöksverksamhet hade man naturligtvis
              sagt åt Socialstyrelsen att man inte var nöjd med beskedet och
              att de skulle göra om det och komma med ett förslag på hur det
              ska gå till. Svårare än så kan det knappast vara.
            </seg>
          </u>
          <note type="speaker" xml:id="i-a26ecfd81c4d2029-0">
            Anf. 7 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-3">
            <seg xml:id="i-163cba85b30e801b-0">
              Herr talman! Jag har träffat en hel del familjer med barn med
              funktionsnedsättning. När jag har frågat dem hur deras behov av
              samordning ser ut har jag fått lite olika svar. Alla familjer
              upplever inte samma behov och inte likartade behov. De har inte
              heller fått ett likvärdigt mottagande, utan det har varit beroende
              av var de bor i landet.
            </seg>
            <seg xml:id="i-9116a0ff3b666e80-0">
              Vi behöver en struktur för det här, och det är den vi försöker
              hitta. Jag har använt mig av de myndigheter som står till förfogande
              och fått nej från dem. Då söker jag vidare. Man kan komma vidare
              i frågor på olika sätt. Min absoluta vilja och mening är att försöka
              hitta en lösning på problemet, men en del saker tar längre tid.
            </seg>
            <seg xml:id="i-09d9981b16706d66-0">
              Om Lennart Axelsson läser mitt svar inser han att vi inte har
              varit overksamma på det här området utan i allra högsta grad aktiva.
              Det kommer jag att fortsätta att vara. Jag är angelägen om att
              komma en lösning på spåren som kan vara funktionell för de här
              familjerna.
            </seg>
            <seg xml:id="i-d8cea59ba12784a2-0">
              Men låt oss också säga att behoven är olika för olika familjer.
              Därför måste det finnas en flexibilitet inbyggd i systemet, och
              därför måste det tas fram en struktur inom de nuvarande inblandade
              parterna. Det finns pengar till förfogande, och nu söker vi efter
              modellen. Det har hittills varit ett aktivt arbete, och det kommer
              det att fortsätta att vara. Det kan jag lova Lennart Axelsson.
            </seg>
            <seg xml:id="i-f970f7a6230d7896-0">
              Tack så mycket för debatten!
            </seg>
          </u>
          <note xml:id="i-d44eab280f00e33f-0">
            Överläggningen var härmed avslutad.
          </note>
          <note xml:id="i-a131af4e0ac653eb-0">
            10 § Svar på interpellation 2012/13:487 om organisation för tolktjänsten
          </note>
          <note type="speaker" xml:id="i-6f34fee848e73d41-0">
            Anf. 8 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-4">
            <seg xml:id="i-3670d47970a57712-0">
              Herr talman! Lennart Axelsson har frågat mig vad som händer i
              frågan om att söka andra vägar för att lösa frågan om en ändamålsenlig,
              kostnadseffektiv och brukarorienterad tolktjänst.
            </seg>
            <seg xml:id="i-a2d72f24aa83a8bb-0">
              Bakgrunden till frågan är att jag i november förra året, i svar
              på fråga 2012/13:62, meddelade att regeringen inte har för avsikt
              att remittera Tolktjänstutredningens betänkande (SOU 2011:83)
              och att regeringen söker andra vägar för att lösa frågan om en
              ändamålsenlig, kostnadseffektiv och brukarorienterad tolktjänst.
              Det huvudsakliga skälet var att de kostnadsberäkningar utredningen
              redovisade inte gav en heltäckande bild av alla de konsekvenser
              som följde av utredningens förslag.
            </seg>
            <seg xml:id="i-0b28976cd2b07078-0">
              Ca 1,3 miljoner personer i Sverige är vuxendöva, barndomsdöva,
              hörselskadade eller dövblinda. Av dessa är drygt 6 000 personer
              aktiva tolkanvändare. Det står att läsa i SOU 2011:83. Modern
              teknik och medicin har under senare år förändrat innehållet i
              tolkbehovet men samtidigt också skapat helt nya möjligheter för
              döva och hörselskadade personer att delta aktivt i samhällslivet
              och på arbetsmarknaden. Tolkbehovet kommer sannolikt också att
              se annorlunda ut i framtiden. Tolkanvändarna är mer aktiva i dag
              än tidigare generationer i arbetslivet, inom utbildningen och
              på fritiden. Alternativa tekniska lösningar utvecklas och kommer
              sannolikt också att kunna ersätta tolkbehov i vissa situationer.
            </seg>
            <seg xml:id="i-eb0279114fb2aa63-0">
              En grundläggande förutsättning för att barndomsdöva, vuxendöva
              och hörselskadade personer samt personer med dövblindhet ska kunna
              vara fullt delaktiga i samhället och kunna tala sitt språk på
              lika villkor som alla andra är att det finns en väl fungerande
              tolktjänst som kan möta både dagens och morgondagens behov och
              som kan anpassas till den utveckling som sker på ett ändamålsenligt
              och kostnadseffektivt sätt.
            </seg>
            <seg xml:id="i-f4a768446859d3e3-0">
              Tolktjänstutredningen gjorde en grundlig kartläggning och analys
              av hur samhällets tolktjänst fungerar i dag och framför allt av
              vad som inte fungerar. Utredningen framhöll att det finns problem
              förknippade med att skyldigheten att anordna tolk är uppdelad
              på många olika huvudmän och att det finns oklarheter i betalningsansvaret.
              Enligt utredningen upplevs dagens system av många som både svåröverblickbart
              och osäkert vad avser likvärdig tillgång till tolk.
            </seg>
            <seg xml:id="i-ae56c3236b94ca50-0">
              Det är viktigt att utredningens arbete tas till vara när vi nu
              överväger frågan om hur en framtida organisation av tolktjänsten
              ska kunna se ut i vårt land. Det pågår för närvarande ett arbete
              inom Socialdepartementet som tar sin utgångspunkt i Tolktjänstutredningens
              kartläggning, analys och förslag. Detta arbete syftar till att
              ta fram förslag till framtida reglering, organisering, finansiering
              och placering av en nationellt samordnad tolktjänst till döva,
              hörselskadade och personer med dövblindhet.
            </seg>
            <seg xml:id="i-232f29a588b6c1d7-0">
              En viktig förutsättning för regeringens fortsatta överväganden
              i frågan är att de förslag som lämnas är kostnadsneutrala i förhållande
              till nuvarande organisation och möjliggör en god budgetkontroll
              och styrning från huvudmannen eller huvudmännen. Förslagens långsiktiga
              ekonomiska konsekvenser ska därför analyseras, och långsiktig
              finansiell hållbarhet ska värnas. Konsekvens- och kostnadsanalysen
              ska också innefatta en bedömning av effektivitetsvinsterna av
              förslag om en nationellt samordnad tolktjänst.
            </seg>
          </u>
          <note type="speaker" xml:id="i-f8c0cd556046c05a-0">
            Anf. 9 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-3">
            <seg xml:id="i-bfafcb719ce87ab1-0">
              Herr talman! Tack, Maria Larsson, för svaret! Jag kommer från
              Örebro län, och där finns en ganska stor andel av landets döva
              samlade då man har skolor och liknande, så i förhållande till
              länets storlek är det ganska många döva som bor och lever där.
              Därför känns det extra viktigt att ta upp den här frågan som jag
              även har ställt interpellationer kring för ett antal år sedan.
              Även då såg man att det är en röra kring frågorna om tillgång
              till tolk.
            </seg>
            <seg xml:id="i-f8292c79917f7003-0">
              För döva och hörselskadade är möjligheten att få hjälp med tolk
              en förutsättning för att man ska kunna vara delaktig i samhället
              och för att samhället ska vara tillgängligt. I dag är det 1 000
              dagar sedan utredningen om bristande tillgänglighet som diskriminering
              lades fram. Representanter för olika organisationer sitter utanför
              Rosenbad varje torsdagsmorgon och protesterar mot att regeringen
              inte har gjort någonting åt det här om att göra brist på tillgänglighet
              till grund för diskriminering i diskrimineringslagstiftningen.
              Det här hänger naturligtvis ihop med det som min interpellation
              handlar om.
            </seg>
            <seg xml:id="i-855d40c2e56e8cba-0">
              Jag hittade en debattartikel som representanter för de berörda
              organisationerna skrev direkt efter att Tolktjänstutredningen
              lade fram sitt betänkande. De skrev bland annat: Utredningens
              förslag med en statlig myndighet, innebär bättre och mer likvärdig
              tillgång till tolk, bättre kvalitetsutveckling och uppföljning
              samt bättre resurs- och kostnadseffektivitet. Det betyder mer
              och bättre tolktjänst för samma skattepengar som idag, vilket
              regering och riksdag har all anledning att säga ja till. Tolktjänsten
              har ett demokratiskt uppdrag av yttersta betydelse för dövas,
              hörselskadades och personer med dövblindhets delaktighet i samhället.
              Tolkning, t ex användning av teckenspråkstolk, skrivtolk eller
              dövblindtolk, behövs inom utbildning, arbete och fritid.
            </seg>
            <seg xml:id="i-89854458792100ea-0">
              Det står vidare att utredningen visade vad man har vetat länge,
              nämligen att tolkverksamheten inte fungerar bra i dag.
            </seg>
            <seg xml:id="i-b6f9288433112a5f-0">
              Ansvaret för tolktjänst är uppdelat mellan staten, landstingen,
              Arbetsförmedlingen, Försäkringskassan och Post- och Telestyrelsen.
              Tillgång till tolktjänst regleras av delvis motsägelsefull lagstiftning,
              vilket har lett till en djungel med oklara ansvarsförhållanden
              och onödig administration. Idag måste man t ex vara inskriven
              som arbetssökande på Arbetsförmedlingen för att få bidrag till
              tolktjänst, detta trots att man redan har ett arbete som man behöver
              tolk till. Detta är både absurt och kränkande. Tolktjänstutredningen
              har haft såväl en referensgrupp som en expertgrupp. Båda dessa
              grupper är helt eniga om behovet av en ny tolktjänstmyndighet,
              vilket är att betrakta som unikt. En tydlig nationell huvudman
              skulle flytta på många av de hinder som finns för att samhället
              ska kunna utnyttja den resurs som vi är. Vi har viljan och kraften,
              men mycket av den går åt till att hantera ett onödigt komplicerat
              system.
            </seg>
            <seg xml:id="i-ba1fd25e5bd9ff0d-0">
              Den här synen på utredningen och även på direktiven, som man
              anser vara bra, gör att besvikelsen är stor över att utredningen
              inte ens kommer att skickas på remiss.
            </seg>
            <seg xml:id="i-aeceaed600839b7e-0">
              Detta är bakgrunden till en tidigare fråga och till den här interpellationen.
              Det vore intressant om Maria Larsson kunde utveckla sin syn på
              att man inte skickar ut utredningen på remiss.
            </seg>
          </u>
          <note type="speaker" xml:id="i-b3bbd36d1a9eeb60-0">
            Anf. 10 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-5">
            <seg xml:id="i-43f67c3e30ad0c42-0">
              Herr talman! I Örebro län har man naturligtvis stor erfarenhet
              av och kunskap om både tolktjänst och behov som personer med hörselnedsättning
              har, för där har man sedan lång tid tillbaka mycket utbildning
              samlad och där finns mycket kompetens och kunskap.
            </seg>
            <seg xml:id="i-e294395e48c38004-0">
              Låt mig säga att jag är väldigt glad över utvecklingen att personer
              med olika funktionshinder blir mer aktiva i vårt samhälle, både
              i samhällsliv och i arbetsliv, och att efterfrågan på tolktjänster
              därmed ökar. Samtidigt är det också spännande med den teknikutveckling
              som sker. Vi vill att alla, oavsett funktionsnedsättning, ska
              kunna leva som alla andra. Det är målsättningen. Det var därför
              som vi tillsatte Tolktjänstutredningen, för precis som Lennart
              Axelsson anger tyckte även vi från regeringens sida att tolktjänsten
              inte fungerade bra. Det är för många parter inblandade, det är
              svåröverblickbart för den enskilde och det finns ett antal lagar
              och regelverk som är inblandade. Tolktjänsten berörs i hälso-
              och sjukvårdslagen, i förvaltningslagen, i skollagen, i diskrimineringslagen,
              i rättegångsbalken och i förvaltningsprocesslagen. Det blir svåröverblickbart
              för alla, inte minst för dem som ska använda de här tjänsterna.
              Därför tillsatte vi Tolktjänstutredningen, och direktiven var
              väl formulerade.
            </seg>
            <seg xml:id="i-31b1b37ea502fe4b-0">
              Kravet på alla statliga utredningar är att lägger man förslag
              ska man också visa på en finansiering. Det vi kunde se i den här
              utredningen var att man lade fram ganska många förslag, men man
              redovisade inte alltid finansieringen. Vi kan inte skicka ett
              förslag som inte är fullkomligt utrett och som inte redovisar
              kostnader på remiss. Där finns det en begränsning. Samtidigt har
              Tolktjänstutredningen tillfört oss mycket ny kunskap genom det
              kartläggningsarbete som man har gjort.
            </seg>
            <seg xml:id="i-d7b643d1ada162e1-0">
              Problemet kvarstår, och det är därför som vi nu försöker att
              komma vidare på ett annat sätt. Vi har gjort kompletterande utredningar,
              och vi tittar naturligtvis på hur finansiering och organisering
              ska kunna se ut i framtiden för att vi ska kunna få en mer ändamålsenlig
              tolktjänst utifrån den enskildes perspektiv.
            </seg>
            <seg xml:id="i-9688ace747b4b3fe-0">
              Utgångspunkten för det arbete som vi gör nu är att vi vill få
              till stånd en ökad likvärdighet i landet och en rättssäkerhet.
              Hittills har det varit så att det har berott lite på var man bor
              hur tillgången till tolktjänst har sett ut. Det är inte hållbart.
              Vi vill också skapa bättre förutsättningar för tolkanvändarna
              att få en överblick, och det ska naturligtvis vara resurseffektivt
              och ge förutsättningar att säkerställa att det är en god kvalitet
              på tolkverksamheten.
            </seg>
            <seg xml:id="i-b43dc11b07ff3ef4-0">
              Utredningen föreslog ju att det skulle bildas en särskild myndighet
              för bara den här verksamheten. Det är ett förslag som vi inte
              ämnar gå vidare med, eftersom det skulle bli en väldigt liten
              myndighet, och myndigheter har vi redan ganska många. Däremot
              tittar vi på var en nationellt samordnad tolkverksamhet skulle
              kunna rymmas inom ramen för redan befintliga myndigheter. Det
              är en fråga som vi prövar i samband med det här. Ett arbete är
              alltså på gång på Socialdepartementet.
            </seg>
          </u>
          <note type="speaker" xml:id="i-940e875c0841e622-0">
            Anf. 11 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-4">
            <seg xml:id="i-d1b8543c31faa648-0">
              Herr talman! I det svar som jag fick på en tidigare fråga kom
              det här upp med att det skulle kunna vara dolda kostnader, eller
              vad man ska kalla det, i förslaget. Men utredningen säger att
              de administrativa kostnader man har i dag på grund av den osäkerhet
              och otydlighet som finns till och med skulle kunna bli lägre och
              att man skulle kunna få ut mer tolkning av de resurser som man
              har.
            </seg>
            <seg xml:id="i-41e4572d0503778e-0">
              Sedan kan man väl tycka att om det nu visar sig på en del områden,
              vilket togs upp både i den förra interpellationen och i den här,
              att det finns brister i samhällets stöd till människor som behöver
              det kanske man får fundera på om det finns fog för att skjuta
              till mer pengar. Men när det gäller det har den här regeringen
              gjort det omöjligt på många sätt och vis, eftersom man har infört
              jobbskatteavdragen. Nu är det femte jobbskatteavdraget på gång,
              och man har sänkt skatterna med runt 116 miljarder. Det är klart
              att det är svårare att hitta pengar till de här ändamålen då.
            </seg>
            <seg xml:id="i-ae45ae7a1323dcd5-0">
              Det absolut viktigaste för den som är döv eller hörselskadad
              är att han eller hon precis som i den förra interpellationen även
              här måste kunna vända sig till ett ställe oavsett varför det finns
              ett behov av tolk. Vare sig man ska studera eller det handlar
              om vardagstolkning eller någonting annat ska man inte behöva vända
              sig till alla möjliga instanser för att få det man borde ha rätt
              till. Detta är grunden för det hela.
            </seg>
            <seg xml:id="i-9f7a1899c3ea913d-0">
              Även utredaren såg att för att få det Maria Larsson var inne
              på, det vill säga en likvärdighet över landet, vore det bra med
              en samlad organisation. Det är också bra om ni hittar ett annat
              sätt att organisera detta på som innebär en nationell samordning.
              En egen myndighet är kanske inte det viktiga i sig, utan det viktiga
              är att slippa gränsdragningarna mellan olika sätt och framför
              allt sett utifrån den enskilda individen att man får en ingång.
              Det tror jag är det absolut viktigaste.
            </seg>
            <seg xml:id="i-0b3602d943a6cb32-0">
              Jag reagerade på historieskrivningen i svaret, att ca 1,3 miljoner
              personer i Sverige är vuxendöva, barndomsdöva, hörselskadade eller
              dövblinda och att drygt 6 000 av dessa är aktiva tolkanvändare.
              Man skulle kunna tolka det som att det är mindre viktigt att hitta
              en fungerande organisation för att det är en så pass liten grupp,
              men jag hoppas verkligen inte att det var tanken. Och det är bra
              att tekniken gör att man i framtiden kanske kan klara sig utan
              tolk, men vi får inte förutsätta att det är så när vi bygger upp
              organisationer. Det viktiga är att vi ser till att de människor
              som i dag har behov får dem tillgodosedda på ett så bra sätt som
              möjligt. Förhoppningsvis är vi överens i den delen.
            </seg>
          </u>
          <note type="speaker" xml:id="i-c57161d7debeefcb-0">
            Anf. 12 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-6">
            <seg xml:id="i-e54e2ac858912e57-0">
              Herr talman! Skrivningarna om antal är direkt hämtade ur utredningen
              och är mer tänkta att tjäna som sakupplysning så att vi vet vilket
              antal vi talar om.
            </seg>
            <seg xml:id="i-bee7eb0e43700a65-0">
              Sedan vill jag verkligen betona vikten av de 6 000 som har behov
              av en väl fungerande tolkverksamhet i dag. Det är därför vi har
              tillsatt utredningen, och det är därför vi arbetar med frågan.
            </seg>
            <seg xml:id="i-e1eeb140703134d8-0">
              Tack för inspelet om att en egen myndighet inte är en angelägenhet
              i sig för Socialdemokraterna utan att ni precis som regeringen
              ser behovet av en fungerande nationell samordning som det primära
              och inte just inrättandet av en ny myndighet. Vi har en hel del,
              och vi tror att en befintlig myndighet skulle kunna sköta det
              här på ett alldeles utmärkt sätt.
            </seg>
            <seg xml:id="i-1d42e1808c212a38-0">
              När det gäller finansieringsfrågorna skriver Tolktjänstutredningen
              att den inte bedömer att mer resurser behövs utan snarare att
              det går att få en mer effektiv användning av befintliga resurser.
              Lennart Axelsson antyder att Socialdemokraterna kanske kan tänka
              sig att skjuta till mer pengar, men jag har inte sett något sådant
              förslag från er. Om det finns ett sådant förslag, och om ni tycker
              att det ska skjutas till mer resurser, är jag intresserad av att
              få veta det. Ett sådant förslag har inte kommit till min kännedom,
              men jag vill gärna ha ett svar.
            </seg>
            <seg xml:id="i-1fae21cd9dd80981-0">
              Jag har heller inte förstått att Socialdemokraterna har en annan
              mening än att de fyra jobbskatteavdrag som har genomförts ska
              ligga kvar. Så här i budgettider vore det intressant att få veta
              om det finns en annan mening hos Socialdemokraterna, eftersom
              detta antyddes i debatten. Återkom gärna i den frågan.
            </seg>
            <seg xml:id="i-857c048b1975187e-0">
              Det finns många frågor som är av stor vikt, men för människor
              i behov av tolktjänst är denna fråga av allra största vikt, dels
              för att de precis som vi vill ha likvärdighet över landet och
              att det inte ska spela någon roll var man bor någonstans, dels
              för att de precis som vi vill ha ett lättöverskådligt system med
              en part som man vänder sig till och där man vet att riktlinjerna
              gäller lika för alla. Därför jobbar vi nu med detta på departementet,
              och förhoppningsvis kan vi under hösten lägga fram en promemoria
              som kan gå ut på remiss. Det är ambitionen, och det är i den riktningen
              vi arbetar. Jag hoppas att det är en glädjande nyhet för Lennart
              Axelsson.
            </seg>
          </u>
          <note type="speaker" xml:id="i-9fb4546a07f6c65b-0">
            Anf. 13 LENNART AXELSSON (S):
          </note>
          <u who="lennart_axelsson_878b64" xml:id="i-6b65f2278b9c7c82-5">
            <seg xml:id="i-3218e35f17b6b866-0">
              Herr talman! Nu är det kanske inte de glädjande nyheterna för
              mig som är viktigast, utan viktigast är att de människor vi talar
              om får en väl fungerande tolkverksamhet. Jag är fortfarande lite
              fundersam över skälet till att utredningen inte gick ut på remiss
              eftersom förslagen från utredningen, som det ser ut nu, faktiskt
              är finansierade. Det kan säkert finnas andra bevekelsegrunder
              för att inte inrätta nya myndigheter.
            </seg>
            <seg xml:id="i-1a677a120f159572-0">
              Det är bra om det så snabbt som möjligt tas ytterligare steg
              för att få en nationell samordning. Jag har hört ryktas att det
              är på gång även om det inte framgick av svaret omkring 2015. Vi
              som håller på med dessa frågor vet att det tar tid. Det är väl
              bra om dessa steg tas så snabbt som möjligt så att det går att
              få en lösning på frågan, som har hängt i luften under många herrans
              år.
            </seg>
            <seg xml:id="i-6b600f1e1d2645b9-0">
              Nu diskuterar vi inte jobbskatteavdragen i första hand, men jag
              får skylla mig själv för att jag tog upp dem. Nu pratas det från
              regeringens sida om att föreslå ytterligare ett avdrag, det vill
              säga ett femte jobbskatteavdrag. I det läget borde det vara angeläget
              för Maria Larsson och andra som håller på med sociala frågor och
              känner till behoven inom det området att verkligen sätta press
              på dem som förespråkar avdragen och avsätta pengar så att man
              får en välfärd värd namnet. Som det är nu börjar det verkligen
              gå åt fel håll.
            </seg>
          </u>
          <note type="speaker" xml:id="i-8c7588e650236ac5-0">
            Anf. 14 Statsrådet MARIA LARSSON (KD):
          </note>
          <u who="nina_larsson_698017" xml:id="i-3d8c73c4b57dedae-7">
            <seg xml:id="i-22d1f67563526ad2-0">
              Herr talman! Låt mig först säga att de fyra jobbskatteavdrag
              som har genomförts inte har skett på välfärdens bekostnad. Tvärtom
              har vi rustat välfärden samtidigt som avdragen har genomförts.
              Det är det sätt vi arbetar på. Man ska inte behöva kompromissa
              om välfärden.
            </seg>
            <seg xml:id="i-74490c067d6c53a0-0">
              För övrigt har jag hört nämnas från Socialdemokraternas partiledare
              att han också kommer att godkänna ett femte jobbskatteavdrag,
              kanske inte i första rundan men så småningom. Det brukar vara
              de vanliga beskeden.
            </seg>
            <seg xml:id="i-11317047590cfed8-0">
              Vi har för avsikt att komma till skott i frågan om tolktjänst
              redan före 2015. Vi försöker att vara så snabbfotade som det bara
              går. Jag har ingen anledning att dra angelägna frågor i långbänk.
              Tvärtom vill jag ha dem effektuerade och genomförda så fort det
              bara går. Frågan har hög angelägenhetsgrad för min del. Jag vet
              att det finns många tolktjänstanvändare som är i behov av ett
              mer lättöverskådligt system. Därför arbetar vi med stor frenesi
              och hög aktivitet.
            </seg>
            <seg xml:id="i-288da4db9655f5d7-0">
              Tack för debatten!
            </seg>
          </u>
          <note xml:id="i-d44eab280f00e33f-1">
            Överläggningen var härmed avslutad.
          </note>
          <note xml:id="i-6188036295017dc4-0">
            11 § Svar på interpellation 2012/13:484 om övervakning av dumpningsregler
          </note>
          <note type="speaker" xml:id="i-02184525fe7c3277-0">
            Anf. 15 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-0">
            <seg xml:id="i-d538e77ad65e15cb-0">
              Herr talman! Jan-Olof Larsson har frågat mig hur jag menar att
              dumpningsförbudet bäst ska övervakas, om till exempel förslaget
              om kameraövervakning är bra och om jag anser att regional förvaltning
              innebär att alla nationer som fiskar i Skagerrak ska omfattas
              av samma regelverk.
            </seg>
            <seg xml:id="i-94b1772559ae1baf-0">
              Det är tydligt att utkastförbudet är en viktig fråga för både
              Jan-Olof Larsson och mig. Det beror förstås på att den fisk som
              kastas ut oftast har en mycket begränsad chans att överleva och
              att utkasten utgör ett omfattande resursslöseri detta samtidigt
              som ett flertal bestånd i EU:s vatten fortfarande är överfiskade.
            </seg>
            <seg xml:id="i-0755b385400c1f8f-0">
              Som jag tidigare har sagt anser jag att ett utkastförbud inte
              bara får bli en papperstiger. Jag anser att det är prioriterat
              att fångsterna dokumenteras för att man ska kunna kontrollera
              efterlevnaden av skyldigheten att landa alla fångster och i syfte
              att förbättra den vetenskapliga rådgivningen. Därför gav regeringen
              Havs- och vattenmyndigheten i uppdrag att närmare utreda förutsättningarna
              för kontroll av ett förbud mot utkast av fisk i Skagerrak. I uppdraget
              ingick att ha en nära dialog med Sveriges Fiskares Riksförbund,
              SFR, och andra berörda intressenter. Myndigheten lämnade sin redovisning
              den 31 maj, och man redogör där för de möjligheter man ser till
              kontroll av utkastförbudet. Redovisningen bereds nu i Regeringskansliet.
              Jag konstaterar att det finns integritetsaspekter kring kontrollen
              av ett utkastförbud, och jag vill framhålla vikten av att i införandet
              av ett utkastförbud samt vid harmonisering av kontroll på EU-nivå
              ta hänsyn till den personliga integriteten för yrkesfiskarkåren.
            </seg>
            <seg xml:id="i-dbe2f2d9864db5ff-0">
              Jag är glad att vårt arbete i CFP-reformen och vårt exempel i
              Skagerrak har gjort avtryck och att utkast snart kommer att vara
              förbjudna i hela EU. Utifrån detta måste vi även titta på förutsättningarna
              i Skagerrak. En regional förvaltning kommer att vara en hörnpelare
              i den kommande fiskeripolitiken, och såväl i Skagerrak som i Östersjön
              har vi kommit långt med det regionala samarbetet. Jag vill se
              en regional anpassning av förvaltningen med syftet att få en engagerad,
              ansvarstagande näring där efterlevnaden av regelverket förstärks.
              Samtidigt måste dock likvärdiga krav ställas på de olika medlemsstater
              som fiskar i samma vatten.
            </seg>
          </u>
          <note type="speaker" xml:id="i-1daa252c71204783-0">
            Anf. 16 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-d15fd60e537c830f-0">
            <seg xml:id="i-064a9dccd50736ce-0">
              Herr talman! Tack, ministern, för svaret! Jag har vid ett antal
              tillfällen lyft fram frågan om regler och övervakning, inte minst
              frågan om regional förvaltning, här i kammaren och vad detta innebär
              för yrkesfisket. Som jag skriver i min framställan är yrkesfiskarna
              den mest övervakade och kontrollerade yrkesgruppen i Sverige.
              När vi i dagarna tar del av USA:s övervakning av oss alla ska
              ni veta att den övervakningen inte ens kommer i närheten av vad
              yrkesfisket utsätts för. En yrkesfiskare bevakas varenda meter
              han förflyttar sig från kajen.
            </seg>
            <seg xml:id="i-ee4147038ed5c68e-0">
              Den här interpellationen lämnades in den 3 juni i ett försök
              att klargöra två viktiga frågeställningar inför de pågående förhandlingarna
              i EU om fisket och regelverket specifikt för fisket i Nordsjön,
              vilket fiske vi ska ha i Skagerrak och hur det ska räknas. Frågorna
              rörde dels regelverket, om det skulle omfatta alla länder som
              fiskar i regionen, såsom Skagerrak, dels hur regelverket ska följas
              upp och övervakas.
            </seg>
            <seg xml:id="i-a68c289ae398aed5-0">
              På grund av att ministern inte kunde svara på interpellationen
              förrän i dag lämnade jag in en skriftlig fråga som berörde om
              samma krav skulle gälla för alla som fiskade inom samma område,
              eftersom det var den absolut viktigaste frågan i de då pågående
              förhandlingarna om vi skulle nå någorlunda likvärdiga konkurrensförhållanden.
              Ministern svarade på denna skriftliga fråga: Självklart måste
              dock likvärdiga krav ställas på de olika medlemsstater som fiskar
              i samma område.
            </seg>
            <seg xml:id="i-14fdd5e8454675f4-0">
              Jag tackar ministern för det här ställningstagandet. Det blir
              tydliga signaler i de avslutande förhandlingarna om fisket i Nordsjön
              och Skagerrak, eftersom de inte hann avslutas utan kommer att
              avslutas i slutet av september eller början av oktober, hoppas
              jag. Det innebär att de länder som i dag har begärt undantag,
              Holland, Tyskland med flera, inklusive Norge, inte kommer att
              ha andra regler än Sverige och Danmark när man fiskar i Nordsjön
              och Skagerrak. Eller rättare sagt, Sverige och Danmark kommer
              inte att ha andra regler än övriga som fiskar i Skagerrak och
              Nordsjön. Det är bra. Då är vi också eniga med ministern i den
              här frågan.
            </seg>
            <seg xml:id="i-c0f52ccf0debfe48-0">
              Sedan gäller det hur vi följer upp regelverket om övervakning.
              Här har ministern skickat ut ett uppdrag till myndigheten att
              komma med förslag om hur övervakningen ska gå till. Man har utrett
              ett antal förslag, varav man lyfter fram två. Det ena är kameraövervakning
              och det andra är kontrollobservatörer.
            </seg>
            <seg xml:id="i-e089d01397ae4d06-0">
              När man nämner kameraövervakning för människor, att det är möjligt
              att fiskare kan få kameror som följer dem hela tiden när de är
              ute på sjön och fiskar, tror de inte att det är sanning. De tror
              att man spexar på något vis. Men då berättar jag vilket regelverk
              som finns och hur frågan tas upp.
            </seg>
            <seg xml:id="i-71a85806c5707026-0">
              Norge har valt att ha kontrollobservatörer. De drar ett snitt
              på fångsternas storlek, och utifrån det sätter man upp reglerna.
              Det tycker myndigheten blir alldeles för dyrt. Jag kan inte riktigt
              förstå varför det ska bli för dyrt. I förhållande till kameror
              kan jag förstå det, för dem får naturligtvis fiskarna betala.
              Men det hade varit mer realistiskt att se till att man har kontrollobservatörer.
            </seg>
            <seg xml:id="i-aece1fb961f95112-0">
              Det ska bli intressant att höra hur ministern motiverar eller
              icke motiverar förslaget om kameraövervakning.
            </seg>
          </u>
          <note type="speaker" xml:id="i-bb911546b9fb174a-0">
            Anf. 17 RUNE WIKSTRÖM (M):
          </note>
          <u who="rune_wikstrom_70e020" xml:id="i-7a05821926c544d0-0">
            <seg xml:id="i-5f2e5f7c23f0efb4-0">
              Herr talman! Ett utkastförbud är en mycket viktig fråga, främst
              när det gäller de arter som inte överlever att återutsättas. De
              arter som kan överleva ska givetvis med det snaraste återutsättas,
              för annars kommer fiskbestånden att utnyttjas på ett ohållbart
              sätt.
            </seg>
            <seg xml:id="i-7ea519973da4b9ce-0">
              Vi strävar efter en gemensam fiskeripolitik i EU. Då bör också
              alla EU-nationers fiskefartyg leva efter likartade regelverk så
              att exempelvis svenska fiskare inte belastas med tyngre regelverk
              än övriga nationers fiskare. I sista raden i ministerns interpellationssvar
              framkommer klart att ministern också tycker att lika regelverk
              ska gälla för alla fartyg i samma område. Men allra helst ska
              samma regelverk gälla i alla EU:s fiskevatten, detta inte minst
              för att likartade arbetsvillkor ska gälla.
            </seg>
            <seg xml:id="i-c01cddd5d79e10a7-0">
              Kameraövervakning, som ju har varit på tal många gånger, måste
              bli den absolut sista utvägen. Integritetskränkningen att ha en
              kamera över sig under ett helt arbetspass får nog sägas sakna
              motstycke. Mot det hoppas jag att ministern verkligen försöker
              att kämpa.
            </seg>
          </u>
          <note type="speaker" xml:id="i-811ec6136b0a660c-0">
            Anf. 18 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-1">
            <seg xml:id="i-47e3e9c80ccf5254-0">
              Herr talman! Låt mig påpeka i den här debatten att frågan om
              övervakning av utkastförbudet fortfarande diskuteras i rådet.
              Några beslut är följaktligen ännu ej fattade. Låt mig dock ta
              tillfället i akt att klargöra var jag står i de här sammanhangen.
            </seg>
            <seg xml:id="i-e2ed6e6fcff4caa4-0">
              Jag anser alltså att det är prioriterat att fångsterna dokumenteras
              för att vi ska säkerställa den skyldighet att landa alla fångster
              som snart kommer, men också, som jag har sagt i mitt egentliga
              interpellationssvar, i syfte att förbättra den vetenskapliga rådgivningen.
            </seg>
            <seg xml:id="i-abe766464df9f444-0">
              Jag anser också att hänsyn måste tas till den personliga integriteten
              hos yrkesfiskarkåren. Det är viktigt, som har påpekats av både
              interpellanten och Rune Wikström, att likvärdiga krav ställs på
              fiskare från olika medlemsstater i Europeiska unionen som fiskar
              i samma område. Hur formerna för den här dokumentationen ska se
              ut i framtiden bereds fortfarande i Regeringskansliet och diskuteras,
              som jag nämnde inledningsvis, fortfarande i rådet.
            </seg>
            <seg xml:id="i-ed005927acfeb74c-0">
              En avvägning måste göras mellan de olika krav som ställs i detta
              sammanhang, men det måste också göras en avvägning gentemot den
              generella regelbörda som finns på detta område och som jag är
              angelägen om att vi dessutom ska minska.
            </seg>
            <seg xml:id="i-4864c47996549102-0">
              Några beslut är alltså inte fattade, och därför kan jag för närvarande
              inte svara huruvida det blir på det ena eller det andra sättet
              som denna övervakning och säkerställandet av dokumentationen kommer
              att ske.
            </seg>
            <seg xml:id="i-1e777c44cda8e63a-0">
              Den andra frågan som har varit föremål för diskussion och som
              det har ställts ytterligare frågor kring är: Kommer svenska fiskare
              att omfattas av andra regler än fiskare från andra EU-länder?
              Mitt svar på den frågan är nej. De regler som beslutas för Skagerrak,
              om vi tar det som exempel, ska omfatta fiskare från alla EU-länder
              som fiskar i detta område. Svenska och danska fiskare det är dock
              att konstatera kommer ju att påverkas mest eftersom Sverige och
              Danmark tar den största delen av fisket i detta område. Jag tycker
              att det är jätteviktigt att vi säkerställer att de regler som
              utformas inte försvårar för vårt fiske i onödan.
            </seg>
            <seg xml:id="i-2dc0262962ce4f33-0">
              Låt mig påpeka att ett av de länder som nämndes i frågeställningarna
              här inte är med i Europeiska unionen, och vi påverkar alltså inte
              dem genom de ställningstaganden som vi gör i rådet och än mindre
              genom nationella ställningstaganden.
            </seg>
          </u>
          <note type="speaker" xml:id="i-cea75eb37ace0198-0">
            Anf. 19 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-d15fd60e537c830f-1">
            <seg xml:id="i-7e2a5b93541606be-0">
              Herr talman! Jag vet att Norge inte är med i EU, och det kan
              de väl tacka sin lyckliga stjärna för. Men vi har ändå överläggningar
              med dem om hur fisket ska bedrivas, och de brukar rätta sig efter
              det vi kommer överens om.
            </seg>
            <seg xml:id="i-ecb356079f3bc49e-0">
              Jag är tacksam, utifrån det svar jag får från ministern, för
              att samma regler ska gälla för alla som fiskar i ett område. Det
              har inte varit riktigt klart. Nu vet vi att så blir fallet när
              vi går in i förhandlingarna om Nordsjön och Skagerrak i oktober.
            </seg>
            <seg xml:id="i-68539a6dd747fca5-0">
              Ministern säger i svaret att Sverige har varit drivande, och
              ministern i synnerhet, för att få till stånd en bra fiskeförvaltning
              inom EU. Det håller jag med om. Men det började redan på socialdemokratisk
              tid. Jag har suttit i riksdagen sedan 2002, och Ann-Christin Nykvist
              gjorde också sitt jobb. Men det hindrar inte att ministern har
              ambitioner och har gjort ett bra jobb, för det är bra. Vi har
              alla nytta av att det blir en bra fiskeförvaltning i EU:s vatten
              och även i de vatten utanför EU där man fiskar och där det skrivs
              avtal.
            </seg>
            <seg xml:id="i-7d18df61e1d1919d-0">
              När man skriver ett regelverk där alla får samma regler är det
              också viktigt att reglerna omsätts på ett bra sätt och att det
              blir samma villkor för reglerna.
            </seg>
            <seg xml:id="i-562c9e3bec4458d7-0">
              Undantag kan man göra om man vill ha bättre selektivitet i fisket.
              Då kan man göra prov på olika sätt, som de har gjort på västkusten
              när det gäller räkfisket. De har större maskor i fångsttrålen
              och tar upp trålen på ett särskilt sätt för att öka storleken
              på den fångst som tas upp och så att de mindre åker tillbaka i
              havet direkt och klarar sig.
            </seg>
            <seg xml:id="i-36299d7532eea3b3-0">
              Det har då visat sig att danska fiskare ringer till svenska myndigheter
              och klagar på att svenska fiskare får en alldeles för stor andel
              stor räka i sin fångst det som ju var syftet med selektiviteten.
              Då tror inte svenska myndigheter längre på svenska fiskare, utan
              de tror mer på danska fiskare. Då stoppas kvoterna, och man får
              inte fiska så mycket längre.
            </seg>
            <seg xml:id="i-9bfc87b356f0fdc1-0">
              Det här har försatt fiskare i en sådan situation att de nästan
              har fått lämna sina fiskeföretag, och det har skett en del affärer
              på grund av detta. Jag vet att det inte är ministerns ansvar rakt
              av, men Riksrevisionen kommer säkert att följa upp hur myndigheterna
              har skött sitt åtagande. Det är inte ett vackert sätt som de har
              jobbat på.
            </seg>
            <seg xml:id="i-397d4888ca68a9ec-0">
              När man skapar ett regelverk som flera nationer ska samsas om
              är det viktigt att det omsätts, så att inte båtar från två olika
              nationer som ligger ute tolkar det på olika sätt.
            </seg>
            <seg xml:id="i-25c8d92cb2086199-0">
              Det är också intressant att ministern säger att det fortfarande
              diskuteras hur vi ska övervaka och se till att det rapporteras
              rätt. Vi tar upp debatten eftersom det fortfarande diskuteras.
              Om det hade varit bestämt och klart hade det inte varit någon
              större idé att göra det.
            </seg>
            <seg xml:id="i-b97e7bcd6ddc8d52-0">
              Min förhoppning är att ministern tydligt och klart säger ifrån
              att det inte är aktuellt med någon kameraövervakning för yrkesfisket
              och den yrkesgruppen, lika lite som det är aktuellt att sätta
              in en kamera på departementet och övervaka ministern eller att
              sätta in kameror i riksdagskontoren för att övervaka riksdagsledamöter.
              För mig är det science fiction att hålla på med sådant. Jag tycker
              att vi ska hålla oss undan från det. Jag hoppas på ett tydligt
              svar från ministern i den frågan.
            </seg>
          </u>
          <note type="speaker" xml:id="i-766a0aaa1a112b6c-0">
            Anf. 20 RUNE WIKSTRÖM (M):
          </note>
          <u who="rune_wikstrom_70e020" xml:id="i-7a05821926c544d0-1">
            <seg xml:id="i-6c4209243068d544-0">
              Herr talman! Vi verkar vara rörande ense när det gäller dumpning
              och regelverk. Det finns inte så mycket mer att tillägga i den
              frågan.
            </seg>
            <seg xml:id="i-a3267494e8521e0a-0">
              Däremot måste det tilläggas, som jag sade förut, att kameraövervakning
              måste bli den absolut sista utvägen. Det kan inte vara särskilt
              positivt att ha en kamera över sig för jämnan.
            </seg>
          </u>
          <note type="speaker" xml:id="i-53b0976498120104-0">
            Anf. 21 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-2">
            <seg xml:id="i-2df8e96561dae40f-0">
              Herr talman! Låt mig påpeka att Norge faktiskt har varit en föregångare
              när det gäller att få ett hållbart fiske i de vatten som vi har
              i vår närhet. De har gått före, kan man väl säga, vad gäller till
              exempel ett utkastförbud. Vi har hämtat många exempel från Norge
              kring hur man kan förfara för att få just ett hållbart fiske.
            </seg>
            <seg xml:id="i-940bd254ceb882e1-0">
              Jag vill ändå, stilla och lugnt, påpeka att vi självklart kommer
              att ha överläggningar både på vår sida vi träffas lite nu och
              då och kanske framför allt inom EU vad gäller införandet av regler
              med målsättningen att vi, så långt det är möjligt, ska ha samma
              förutsättningar och villkor eftersom vi nyttjar samma vatten.
            </seg>
            <seg xml:id="i-aaa9da1cb6cb517a-0">
              Men eftersom Norge inte är medlem i Europeiska unionen kan det
              bli olika regler. Jag måste göra denna distinktion så att vi inte
              tror att vi behärskar också det norska fisket vad gäller att sätta
              upp regler för vatten som vi nyttjar gemensamt.
            </seg>
            <seg xml:id="i-471aa2f1acd1e38e-0">
              Jag måste återigen upprepa att min målsättning i de diskussioner
              som nu förs både nationellt och inom EU är att vi ska ha likvärdiga
              krav på och likvärdiga villkor för våra fiskare i de olika medlemsstater
              som fiskar i samma vatten.
            </seg>
            <seg xml:id="i-f8d8b610862c6b89-0">
              Jag vill också återigen påpeka att jag ser det som mycket viktigt
              att vi tar hänsyn till den personliga integriteten när det gäller
              den dokumentation och övervakning som sker, i det här fallet för
              yrkesfiskarkåren, och ser det som prioriterat i diskussionerna.
            </seg>
            <seg xml:id="i-5d5640543d8c41d9-0">
              Nu har vi fått ett antal förslag från vår myndighet kring hur
              dessa frågor kan hanteras nationellt. Vi studerar och bereder
              förslagen, och jag måste be att få återkomma när vi står i begrepp
              att fatta beslut.
            </seg>
            <seg xml:id="i-d755bf0e40d63e46-0">
              De gemensamma naturresurser som vi talar om här och som inte
              styrs av nationsgränser eller av att EU också har vad vi kan kalla
              en yttre gräns gör att vi måste ha gemensamma regler inom Europeiska
              unionen. Jag ser inget annat sätt att få de lika villkor som vi
              vill ha men också ett hållbart fiske, för det tror jag att vi
              alla vill ha.
            </seg>
          </u>
          <note type="speaker" xml:id="i-b0485d1bb5f4a2c6-0">
            Anf. 22 JAN-OLOF LARSSON (S):
          </note>
          <u who="jan-olof_larsson_78a7d4" xml:id="i-d15fd60e537c830f-2">
            <seg xml:id="i-bb9f1756993aa613-0">
              Herr talman! Återigen: Jag vet att Norge är utanför EU, att vi
              inte alltid får samma regler som dem och att de har självbestämmande.
              Men Tyskland ingår i EU, Holland ingår i EU, Danmark ingår i EU,
              Polen ingår i EU och så vidare. De fiskar också.
            </seg>
            <seg xml:id="i-e9da8750ff8fd456-0">
              I dag är det faktiskt så nere i Kattegatt att svenska och danska
              fiskare inte får fiska i ett område, men tyska fiskare får det.
              Det är inte samma regler. Det är inte samma förutsättningar. Det
              är det jag menar med att vi ska ha samma regler. Vi ska komma
              överens om det.
            </seg>
            <seg xml:id="i-13dc5768a4913361-0">
              Det är viktigt med regional förvaltning. Det tycker ministern,
              regeringen och oppositionen. Men ska det vara en regional förvaltning
              är det precis som ministern säger i dag, och är tydlig med: Reglerna
              ska vara likvärdiga för dem som fiskar i samma område. Det är
              jättebra att detta blir tydligt.
            </seg>
            <seg xml:id="i-8641494e89894ada-0">
              Jag vill bara säga en sak när det gäller utkastförbudet. Sverige
              fick inte igenom utkastförbudet. Det blev undantag. Ministern
              gjorde så gott han kunde. Han hade hela riksdagen bakom sig. Men
              det blev inget utkastförbud. Det finns undantag. Man får kasta
              ut en viss procentsats av fångsten. Det kanske gör det lite svårare
              att kontrollera. Det hade varit lättare om det hade varit noll.
              Men nu är det inte noll. Nu är det en viss procentsats. Och vi
              får acceptera att det är det som man kom överens om.
            </seg>
            <seg xml:id="i-97682f8c0fb7a6b5-0">
              När det gäller kameraövervakning säger Moderaterna: Det får vara
              en sista utväg med kameraövervakning. Vi socialdemokrater säger:
              För oss är det ingen utväg att sätta kameraövervakning på en yrkesgrupp
              på det vis som här föreslås. Det kränker integriteten, och det
              är en utopi att göra någonting sådant.
            </seg>
            <seg xml:id="i-1311a677453b6fb3-0">
              Jag väntar på att ministern ska komma tillbaka till den här frågan.
              Men du ska veta att vi stöder det här med kontrollobservatörer,
              att man utvecklar någon generell regel för det. Det kan man göra.
              Det är ingen stor kostnad.
            </seg>
            <seg xml:id="i-a43c03ab0e0ea8f7-0">
              Tack för en bra debatt! Tack för klargörande!
            </seg>
          </u>
          <note type="speaker" xml:id="i-44b9e9a6847e0ea8-0">
            Anf. 23 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-3">
            <seg xml:id="i-d90f480c4377863b-0">
              Herr talman! Låt mig återgälda tacket. Det är en angelägen och
              viktig fråga vi har diskuterat. Jag tror att alla som finns i
              den här kammaren vill ha ett hållbart fiske också i framtiden.
            </seg>
            <seg xml:id="i-bf3406e5a907011b-0">
              Med detta vill jag komma in något på den ytterligare fråga som
              har framställts här kring det stängda området i Skagerrak. Ja,
              detta har tillkommit just av skälet att vi vill ha ett hållbart
              fiske i framtiden, och då vill vi skydda torskens reproduktion.
            </seg>
            <seg xml:id="i-622986fe45c66669-0">
              Här gick vi före, och det gjorde vi därför att vi ville skydda
              torskens reproduktion och ha ett hållbart fiske i framtiden. Vi
              gick före, och vi gjorde det för att tyskarna, som också har rättighet
              att fiska i det här området, har en ytterst liten procentandel
              av den rättighet som finns när det gäller att fiska i det här
              området. Därför brydde vi oss inte om att inkludera tyskarna i
              de diskussioner som fördes bilateralt mellan Sverige och Danmark
              och som sedermera, för övrigt, godkändes av Europeiska unionen.
            </seg>
            <seg xml:id="i-265682836b1937bd-0">
              Men jag tycker att vi även där gjorde ett starkt och bra ställningstagande
              för fisken och för fiskarna i framtiden. Vi vill, som sagt, ha
              ett hållbart fiske både nationellt och i alla EU:s vatten.
            </seg>
            <seg xml:id="i-2f71b03bfea2a0fb-0">
              Tack, herr talman, för en trevlig debatt!
            </seg>
          </u>
          <note xml:id="i-d44eab280f00e33f-2">
            Överläggningen var härmed avslutad.
          </note>
          <note xml:id="i-4c5abf44356d78f9-0">
            12 § Svar på interpellation 2012/13:485 om gröna näringar
          </note>
          <note type="speaker" xml:id="i-b060c71d47412dbd-0">
            Anf. 24 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-4">
            <seg xml:id="i-7787163cdb56196e-0">
              Herr talman! Sven-Erik Bucht har frågat mig vilka åtgärder regeringen
              avser att vidta och vilka initiativ regeringen avser att ta för
              att lösa de akuta problem som de mjölkproducerande företagen står
              inför. Vidare frågar Sven-Erik Bucht vilka åtgärder regeringen
              avser att vidta för att inte forskning och försöksverksamhet inom
              växtodling och trädgårdsnäring ska utplånas i norra Sverige. Sven-Erik
              Bucht frågar även vilka åtgärder regeringen är beredd att vidta
              för att skapa en nationell strategi för de gröna näringarna och
              om regeringen är beredd att lägga fram ett sådant förslag för
              parlamentarisk behandling och beslut i Sveriges riksdag.
            </seg>
            <seg xml:id="i-cce1c85e541ebf19-0">
              Låt mig börja med att säga att mjölkproduktionen är mycket viktig
              för landsbygden och inte minst i norra Sverige. Mjölkproduktionen
              sysselsätter direkt och indirekt ett stort antal personer. Jag
              är därför bekymrad över den besvärliga situation som många bönder
              nu befinner sig i.
            </seg>
            <seg xml:id="i-adbe278f63e96741-0">
              Regeringen har genomfört en rad åtgärder för att förbättra villkoren
              för landsbygdens företag. Några åtgärder som kan nämnas är generellt
              sänkta arbetsgivaravgifter, sänkt restaurangmoms, sänkta köttkontrollavgifter,
              slopad handelsgödselskatt och ett intensifierat arbete med regelförenkling.
              Regeringens vision Sverige det nya matlandet syftar till att lyfta
              fram matens och råvarornas betydelse. Matlandet är strategin för
              att öka intresset för svensk mat för att långsiktigt öka efterfrågan,
              lönsamheten och därmed produktionen.
            </seg>
            <seg xml:id="i-2e38590c7deeb1b0-0">
              Det norrländska jordbruket har speciella villkor på grund av
              klimatet och de långa avstånden. Därför finns ett särskilt stöd
              för jordbruket i norra Sverige, det så kallade Norrlandsstödet,
              som har stor betydelse för jordbruket i området. Stödet för mjölkproduktion,
              smågris, slaktsvin, ägg och potatis höjdes år 2010 för att bättre
              utnyttja medlen och för att motverka minskningen av antalet företag
              och produktionen i norra Sverige.
            </seg>
            <seg xml:id="i-e7669da51a03a509-0">
              Regeringen har sedan 2009 även anvisat särskilda medel till Sveriges
              lantbruksuniversitet för växtförädling av grödor avsedda för framtida
              odling i Svealand och Norrland. Programmet som utarbetades i samråd
              med näringen har relevans för landets norra delar i varierande
              grad. Sedan 2011 finns också ett nordiskt samarbete i ett program
              för växtförädling för den nordliga regionen genom ett offentlig-privat
              partnerskap, så kallat PPP. Programmet har utvärderats och fått
              positiva omdömen. De nordiska jordbruksministrarna ser en stor
              nytta med nordiskt samarbete inom växtförädlingen och har beslutat
              om en fortsättning av programmet.
            </seg>
            <seg xml:id="i-44f280374e2cc729-0">
              EU:s gemensamma jordbrukspolitik har stor betydelse för lantbruket.
              Vi kommer under nästa år att fatta ett antal beslut om det nationella
              genomförandet. Jag kommer att arbeta för att inom givna ramar
              se till att de besluten är de bästa möjliga för de aktiva lantbrukarna,
              och för mig är särskilt bönder med djur viktiga.
            </seg>
            <seg xml:id="i-f16f58ff7e0c40fd-0">
              Inom landsbygdsprogrammet finns många åtgärder för att förbättra
              jordbrukets konkurrenskraft, stärka landsbygdens tillväxt och
              utvecklingskraft och främja lantbrukarnas miljöarbete. Exempel
              på sådana åtgärder är investeringsstöd, stöd för kompetensutveckling,
              vall- och betesmarksersättningar och satsningar på bredband på
              landsbygden. Gemensamt bidrar dessa åtgärder till att förbättra
              förutsättningarna för mjölkföretagen och andra företag på landsbygden.
            </seg>
            <seg xml:id="i-1cacd9cf09beb0a1-0">
              Den konkurrenskraftsutredning som regeringen nyligen har tillsatt
              ska ta fram förslag till strategi och åtgärder för en framtida
              livskraftig jordbruks- och trädgårdsproduktion i Sverige. Utredningens
              uppdrag är att göra en ordentlig genomlysning av sektorn och att
              identifiera hinder och möjligheter. Utifrån detta ska värdefulla
              åtgärder föreslås. Forskning, försöksverksamhet och kompetensutveckling
              är områden där statens resurser spelar en stor roll.
            </seg>
            <seg xml:id="i-f24f81abc7de6c4c-0">
              Det lovar gott inför framtiden att det finns ett brett intresse
              för de gröna näringarna i riksdagen. Jag ser däremot inte någon
              anledning att i dag föregripa Konkurrenskraftsutredningens resultat.
            </seg>
            <seg xml:id="i-b785cd96d1302cf4-0">
              För mig är det viktigt att se till att politiken skapar förutsättningar
              för tillväxt, framtidstro samt investeringar på lång såväl som
              på kort sikt.
            </seg>
          </u>
          <note type="speaker" xml:id="i-93d7c8fa781a59c4-0">
            Anf. 25 SVEN-ERIK BUCHT (S):
          </note>
          <u who="sven-erik_bucht_da1a1d" next="cont" xml:id="i-934acc93aad48cb9-0">
            <seg xml:id="i-0e4803f13dd787e7-0">
              Herr talman! Först vill jag rikta ett tack till statsrådet för
              svaret, även om det var lite svepande och inte något särskilt
              tydligt svar på mina frågor.
            </seg>
            <seg xml:id="i-9cf14c43ddddb05c-0">
              Men, herr talman, jag tror faktiskt att statsrådet Erlandsson
              har en uppriktig ambition att få kraft i de gröna näringarna.
              Han är ju lite grann den gamla sortens centerpartist. Tyvärr är
              de nu ganska få i Centerpartiet, i alla fall i ledningen. Statsrådet
              Erlandsson har haft ansvaret för de här frågorna i sju år och
              är även lite av en veteran i regeringen när det gäller de här
              frågorna.
            </seg>
            <seg xml:id="i-5ebfca739706262d-0">
              Det är dock stor skillnad på ambition och genomförande; det är
              faktiskt två helt olika saker, och vi ser tyvärr fortsatt en mycket
              negativ utveckling på många områden inom de gröna näringarna särskilt
              och inte minst inom jordbruket. De senaste sju åren har antalet
              sysselsatta inom jordbruket minskat med hela 15 000 helårsarbeten,
              enligt Jordbruksverket. Det är 20 procent av jobben som har försvunnit
              inom den näringen. I mitt eget hemlän Norrbotten har det försvunnit
              ännu fler jobb inom jordbruket det har minskat med 23 procent.
            </seg>
            <seg xml:id="i-6cf1ed9353b3acd5-0">
              Det är en allvarlig utveckling. Arbetstillfällen inom jordbruket
              har en väldigt stor betydelse för människors möjligheter att bo
              och verka på landsbygden.
            </seg>
            <seg xml:id="i-baf93ab79082dd40-0">
              Herr talman! De gröna näringarna jordbruk, trädgård och skogsbruk
              har väldigt stor betydelse för en positiv utveckling på landsbygden.
              Särskilt viktiga är de gröna näringarna i den norra delen av Sverige
              varje bonde ger enligt beräkningar arbete åt ungefär tre personer.
              Det skapar väldigt mycket kringeffekter runt jordbruksföretagen.
              Det finns också en potential för betydligt fler jobb inom näringen.
              Vi har ungefär 400 000 arbetstillfällen som har anknytning till
              den gröna sektorn inom svenskt näringsliv.
            </seg>
            <seg xml:id="i-23668c2399988e68-0">
              Sedan är det också så att vår självförsörjningsgrad när det gäller
              livsmedel är väldigt låg. Vi är det land i Europa som har lägst
              självförsörjningsgrad inom livsmedel bara ungefär 50 procent.
              Vi är väldigt beroende av import. Det är helt klart, herr talman,
              att det behövs krafttag och en förändring inom området.
            </seg>
            <seg xml:id="i-d726b923d3614c32-0">
              En viktig del av den gröna sektorn i norra Sverige är de företag
              som har mjölkproduktion som sin huvudsakliga verksamhet. Det är
              en bransch som har väldigt svag lönsamhet. Det är inte heller
              någonting specifikt för norra Sverige; mjölkproduktionsföretagen
              har stora problem. Problemen är akuta, och de finns över hela
              landet. Vi ser det tydligt i antalet företag som lägger ned verksamheten.
            </seg>
            <seg xml:id="i-30729f7094f8944b-0">
              När det gäller forskning och utveckling är det givetvis oerhört
              viktigt att den finns också inom de här näringarna. Tyvärr har
              regeringen dragit ned de resurserna, och det har drabbat norra
              Sverige väldigt hårt. Det gäller exempelvis växtodlingsförsöken
              i Öjebyn i Piteå kommun de är i stort sett utplånade.
            </seg>
            <seg xml:id="i-b9eb25a3bc76b038-0">
              Herr talman! Vi har faktiskt åtta växtzoner i vårt land. Om man
              inte bedriver forskning och växtodling i zonerna sex och sju kommer
              problemen för de företag som är etablerade i de områdena att bli
              förödande. Här har vi väldigt många jordbruksföretag. Det krävs
              också krafttag för att få en nationell strategi för jordbruksnäringen
              och de gröna näringarna, samt att man arbetar i stor politisk
              samverkan och får upp dem på agendan här i salen.
            </seg>
            <seg xml:id="i-0e7a5d3616f73f1c-0">
              Statsrådet, som har ambitioner det sade jag inledningsvis har
              dock fel politiska vänner. Om staden alltid går före landet blir
              det så att det inte blir mycket över till de gröna näringarna.
              Jag får återkomma till det i mitt nästa inlägg.
            </seg>
          </u>
          <note xml:id="i-410189173fd9a465-0">
            Anf. 26 GUNNAR ANDRÉN (FP):
          </note>
          <u who="sven-erik_bucht_da1a1d" prev="cont" xml:id="i-9270f3eb5ba40b51-0">
            <seg xml:id="i-94c020c861d4fb56-0">
              Herr talman! Det hände sig någon gång vid LRF-stämman, eller
              en tidigare föregångare till den, att två jordbrukare träffades
              i Eslöv. Den ena var från söder om landsvägen, från Söderslätt,
              och den andra var ända uppifrån Hörby. Söderslättsbonden frågade
              var han kom ifrån och vad han sysslade med, och det var Hörby
              och jordbruk. Då frågade den första bonden på sin bredaste skånska:
              Så långt norrut? Kan det verkligen löna sig?
            </seg>
            <seg xml:id="i-66668e507da4aaf9-0">
              Det är en intressant fråga. Vad är lönsamt över huvud taget?
              Tornedalen och så vidare har väldigt goda förutsättningar. När
              vi tittar på den fråga Sven-Erik Bucht har tagit upp nu och även
              i tidigare motioner vet vi dock att EU:s stats- och regeringschefer
              den 1819 mars kom överens om ett långsiktigt program för tidsperioden
              20142020, samt de två pelarna. Vi får ändå konstatera att om någonting
              har varit lyckligt med den ekonomiska krisen i Europa, herr talman,
              är det att stödet till jordbruket har minskat i andel. Man kan
              tycka att det är en väldigt dålig konsekvens för jordbruket, men
              det visar möjligen att det i Europa har kommit en ny syn på vad
              som är viktigt att satsa på.
            </seg>
            <seg xml:id="i-158a7deba3e540a0-0">
              När vi gick med i EU 1995 antog vi också det program EU har för
              självförsörjningsgrad för jordbruket. Vi måste konstatera att
              de ambitioner vi tidigare hade har kullkastats av att så oerhört
              mycket pengar har gått genom CAP till jordbruksstödet. Detta har
              gått ut över bland annat jordbruket i Norrland. I den meningen
              är det svenska jordbruket utomordentligt konkurrenskraftigt.
            </seg>
            <seg xml:id="i-d8a5e9696100b22d-0">
              Jag vet inte, herr talman, om det är någon mer än jag och talmannen
              som läser i MjU2 varje dag innan vi somnar, men vi som gör det
              vet att antalet jordbruksbönder har minskat väldigt kraftigt samtidigt
              som antalet mjölkkor har ökat kraftigt under de senaste åren.
              Produktiviteten i det svenska jordbruket är större än någonsin.
              Dess värre räcker det till många fler munnar än vi är i det här
              landet. Självförsörjningsgraden för till exempel mjölk är omkring
              hundra procent eller högre.
            </seg>
            <seg xml:id="i-f5a3c8aa6109bc3b-0">
              Därför måste vi fortsätta reformera. För att klara jordbruket
              i Tornedalen måste de nämligen få mer likvärdiga villkor, inte
              bara med avseende på hur man driver jordbruket utan också med
              avseende på avsättningsmöjligheterna och marknadsorienteringen.
              Här är det på det sättet att strukturomvandlingen i norra Sverige
              och andra delar av Sverige kommer att fortsätta så länge vi, trots
              vad EU säger, har snedvridande inkomstförhållanden i stora delar
              av Europa.
            </seg>
            <seg xml:id="i-918808fb2b3f448a-0">
              Därför är det mycket viktigt att vi kan fullfölja regeringens
              linje alla partier står bakom den att satsa mer på gårdsstödet
              och arealstödet och mindre på direktstödet. Detta är den viktigaste
              strukturella frågan för det svenska jordbruket. Det är nämligen
              väldigt konkurrenskraftigt sett ur produktionssynpunkt.
            </seg>
          </u>
          <note type="speaker" xml:id="i-4587e863fba26fc5-0">
            Anf. 27 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-5">
            <seg xml:id="i-dc1837972e0d2b31-0">
              Herr talman! Jag är precis som Sven-Erik Bucht oroad över att
              den svenska jordbruksproduktionen totalt sett minskar.
            </seg>
            <seg xml:id="i-80429a06090222ba-0">
              Jag ser möjligheter att öka den svenska jordbruksproduktionen
              inom vissa grenar och branscher dessutom riktigt mycket. Vägen
              till att få den ökade produktionen och därmed fler jobb, levande
              landsbygdsområden och fler förädlingsföretag som kommer efter
              den egentliga bondeproduktionen är att vi har en god konkurrenskraft
              och lönsamhet i en verksamhet. Jag ser alltså en möjlighet till
              detta. Det är skälet till att regeringen har tillsatt det vi kallar
              Konkurrenskraftsutredningen. Det behövs nämligen ytterligare åtgärder.
            </seg>
            <seg xml:id="i-2bdb020122c6d912-0">
              Konkurrenskraften är alltså nyckeln till att värna jobben och
              skapa de nya jobb vi behöver i många, för att inte säga alla,
              delar av vårt land. Låt mig då ställa frågan: Vad har de åtgärder
              gjort som redan är vidtagna? Ja, vi kan konstatera att till exempel
              antalet livsmedelsföretag har växt. Vi har i dag ett stort antal
              nya så kallade småskaliga slakterier i skilda delar av vårt land.
              Varför är det då så att sysselsättningen inom den direkta jordbruksproduktionen
              på många områden har minskat? Jo, det finns en naturlig utveckling,
              att företagen växer för att skapa rimlig lönsamhet och konkurrenskraft.
              Man rationaliserar helt enkelt. Det är inget unikt vad gäller
              bondeproduktionen, utan så har det i stort varit och är fortsatt
              i alla branscher. Det gäller skogen och järn-, stål- och malmindustrin.
              Alla rationaliserar för att skapa bättre konkurrenskraft gentemot
              omvärlden och bättre lönsamhet i sina större och mindre företag.
            </seg>
            <seg xml:id="i-894a12fa575b430f-0">
              Vad är det då som har gjort att vi har den tillväxt som vi faktiskt
              har i livsmedelsföretagen, som för övrigt ofta är lokaliserade
              till landsbygden? Jag ska igen nämna några åtgärder som är viktiga,
              som jag ser det.
            </seg>
            <seg xml:id="i-19e67a73f761c183-0">
              Vi har sänkt arbetsgivaravgiften. Vi har sänkt egenavgifterna
              med hela 5 procent. Vi har avskaffat företagarnas medfinansiering
              i sjukförsäkringen här handlar det ofta om enpersonsföretag vilket
              är en viktig åtgärd. Vi har sänkt bolagsskatten men också expansionsmedelsfondskatten,
              som är en viktig del av den beskattning som man har i stora likväl
              som i mindre företag, som bondeföretagen ofta är.
            </seg>
            <seg xml:id="i-fc3e989673ce550d-0">
              Vad är då, herr talman, Socialdemokraternas svar på de här frågorna?
              Jo, man vill ha en utveckling genom ökad och ny straffbeskattning
              på landsbygdens verksamheter. Sven-Erik Bucht och hans parti föreslår
              en kilometerskatt som man har döpt om till vägslitageavgift. Hur
              tror Sven-Erik Bucht att detta påverkar hämtningen av mjölk, med
              de avstånd som vi har i vårt land? Ja, det blir högre kostnader.
              Hur tror Sven-Erik Bucht att antalet landsbygds- och bondeföretag
              ska öka med en återinförd straffbeskattning på handelsgödsel,
              som Socialdemokraterna föreslår? Hur tror Sven-Erik Bucht att
              antalet djur ska kunna öka i vårt land när Sven-Erik Bucht och
              hans parti vill återinföra den så kallade besiktningsavgiften
              för landets slakterier, som ni har i ert budgetförslag?
            </seg>
            <seg xml:id="i-bb32833f2fbc94a4-0">
              Herr talman! Jag vill gärna ha svar på dessa frågor.
            </seg>
          </u>
          <note type="speaker" xml:id="i-8a728bfc964a28fb-0">
            Anf. 28 SVEN-ERIK BUCHT (S):
          </note>
          <u who="sven-erik_bucht_da1a1d" next="cont" xml:id="i-934acc93aad48cb9-1">
            <seg xml:id="i-67a87e810d526a00-0">
              Herr talman! Jag vill först säga till statsrådet att när vi får
              en annan regering får också han interpellera och ställa frågor,
              så det går alldeles utmärkt att återkomma.
            </seg>
            <seg xml:id="i-72ce9703705b8aa7-0">
              Jordbruket och landsbygden är väldigt beroende av samhällsutvecklingen
              i övrigt, inte bara de specifika stödåtgärderna. Det måste finnas
              en fungerande hemmamarknad. Det är väldigt tydligt när det gäller
              företag, oavsett vilken näring det är, att hur hemmamarknaden
              kan bidra också visar på hur bra det går för ett företag. Även
              jordbruket är väldigt beroende av en hemmamarknad.
            </seg>
            <seg xml:id="i-07c9e4fd51180f9f-0">
              Om hälften av landets kommuner, inbegripet många landsting, har
              röda siffror, hur är då förutsättningarna att prioritera att köpa
              in mat av hög kvalitet producerad med högt djurskydd, det vill
              säga svenskproducerad mat? Det blir inte helt enkelt. Många kommunföreträdare
              försöker att prioritera, men de ekonomiska ramarna innebär väldigt
              tuffa krav och gränser. Sveriges regerings misslyckande när det
              gäller arbetslösheten övervältrar väldigt höga kostnader på kommunerna,
              och det påverkar också jordbrukets lönsamhet.
            </seg>
            <seg xml:id="i-869f285344853259-0">
              Ett annat område är statsbidragssystemet. Här föreslår regeringen
              att det tillförs 1 000 miljoner årligen i nya pengar till systemet
              och att de delas ut till de tio rikaste kommunerna i landet.
            </seg>
            <seg xml:id="i-f1c531eabb1b3b98-0">
              Det är klart, herr talman, att landsbygden och jordbruksnäringen
              kommer i kläm när man gör en fördelning på det här sättet. Det
              här är ingenting som vi socialdemokrater ställer upp på. Det behövs
              en helt ny politik för mat och jobb.
            </seg>
            <seg xml:id="i-b137266f0152c617-0">
              Andra sjuklöneveckan, som vi föreslår att företagen ska befrias
              från, gäller också jordbruksföretagen i allra högsta grad. Var
              står regeringen i den frågan?
            </seg>
            <seg xml:id="i-410f5d42450653cb-0">
              Vi kräver också en mer aktiv jobbpolitik även för landsbygden
              och livsmedelsproduktionen. Vi har en idé om en helt ny samverkansform
              där regeringen tillsammans med näringen bildar ett bolag som skulle
              kunna verka för svensk mat. Det behövs stöd och stimulans till
              utveckling och lansering av varumärken med svensk livsmedelsproduktion
              som råvara. Det behöver utvecklas pilotanläggningar för innovationer
              och effektiva och höga miljökrav utan att djurskyddet försämras.
              Vi vill satsa mer pengar än regeringen på forskning och utveckling
              inom gröna näringar. Det är också oerhört viktigt att vi får en
              gemensam strategi för livsmedelsproduktion och för de här näringarna
              i Sverige och att den förankras parlamentariskt.
            </seg>
            <seg xml:id="i-6fff9336abaebb73-0">
              Jag sade i mitt förra inlägg att statsrådet Erlandsson har ambitioner
              men att han rör sig med fel vänner. Om vännen och chefen Reinfeldt
              far till EU och förhandlar bort 500 miljoner i landsbygdsprogrammet
              är det klart att det får effekt. Om vännen, som är partikamrat,
              struntar i att säkerställa mobiltelefonitäckning på landsbygden
              drabbar det de gröna näringarna och omöjliggör för många att verka
              ute i de glesbebyggda områdena. Att partivännen Lena Ek inte gör
              någonting för att man ska få bygga i strandnära lägen det går
              bra i storstäderna men inte ute på landsbygden påverkar också
              de gröna näringarna.
            </seg>
          </u>
          <note xml:id="i-5dc9d33aac2f07a4-0">
            Anf. 29 GUNNAR ANDRÉN (FP):
          </note>
          <u who="sven-erik_bucht_da1a1d" prev="cont" xml:id="i-9270f3eb5ba40b51-1">
            <seg xml:id="i-40dd84d95433cad7-0">
              Herr talman! I interpellationsdebatter granskas interpellationsställarens
              förslag. Detta var väldigt tydligt under den tid som statsrådet
              Pagrotsky och herr Östros var statsråd. De gick alltid till attack
              mot förslagsställaren, så statsrådet Erlandsson är i sin fulla
              rätt att göra det. Detta skiljer sig dock från herr Ringholm som
              aldrig svarade på någon fråga.
            </seg>
            <seg xml:id="i-641ac4fae94f2bcb-0">
              Låt mig dock återkomma till detta med EU. Sedan Sverige inträdde
              i EU 1995 är det på ett område som vi nästan inte kan föra en
              egen politik, och det är just på jordbruksområdet. Det högproduktiva
              svenska jordbruket har kommit i väldiga svårigheter genom att
              stöden till olika ineffektiva produktionsföretag i många länder
              har fått en överlevnadsgrad som inte alls motsvaras av den i Sverige.
              Det svenska jordbruket är väldigt högkvalificerat. Det kan symboliseras
              med att för ungefär 113 år sedan var 8090 procent av svenska folket
              jordbruksberoende i någon bemärkelse, och nu är vi nere i mindre
              än 1 procent.
            </seg>
            <seg xml:id="i-28f320f81cc937a1-0">
              EU-inträdet innebar att Sverige i stället antog den gemensamma
              jordbrukspolitiken. Det är klart att det är inom detta område
              som statsrådet har att agera. Också vi som stöder EU kan tycka
              att just på den här punkten, herr talman, har vi inte nått de
              framgångar som vi skulle behöva för att bland annat stödja jordbruket
              och de enskilda jordbruksföretagen effektivt i bland annat de
              norra delarna av Sverige samt även söder om landsvägen.
            </seg>
          </u>
          <note type="speaker" xml:id="i-b950898540353e21-0">
            Anf. 30 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-6">
            <seg xml:id="i-12faa62d6ed11832-0">
              Herr talman! Låt mig konstatera att Sven-Erik Bucht inte har
              ett enda svar på vilka fördelar en mjölkproducent i Norrland eller
              Tornedalen skulle ha av införandet av en vägslitageavgift. Han
              har inte ett enda svar på varför ett återinförande av straffskatten
              på handelsgödsel skulle ge en ökad produktion och mer sysselsättning.
              Han har inte ett enda svar på varför en återinförd högre besiktningsavgift
              vid slakterierna skulle ge en ökad produktion.
            </seg>
            <seg xml:id="i-091207445fe1baa1-0">
              Mitt påstående, efter de uteblivna svaren, är att dessa saker
              starkt skulle motverka en ökad produktion, ja, till och med påskynda
              en nedgång, en avveckling av många större och mindre bondeföretag
              speciellt i de norra delarna av landet eftersom avstånden där
              är så stora. Därmed skulle det jag kallar kilometerskatten starkt
              påverka bondeproduktionen i dessa delar av landet i negativ riktning.
            </seg>
            <seg xml:id="i-bf9b5a231a308144-0">
              Jag har introducerat Matlandet Sverige. Jag har gjort det bland
              annat för att jag vill ha en ökad primärproduktion men också ökad
              sysselsättning i livsmedelssektorn totalt sett i alla delar av
              vårt land.
            </seg>
            <seg xml:id="i-cf314de403a0c5c2-0">
              Hur kan Matlandet påverka primärproducenterna? Jag ser två sätt.
              Det ena handlar om att kapa kostnader. Vi har vidtagit en del
              åtgärder för att kapa kostnader. Två har jag nämnt specifikt i
              mina frågor till Sven-Erik Bucht, nämligen borttagandet av handelsgödselskatten
              och nedsättningen av besiktningsavgifterna vid landets slakterier.
            </seg>
            <seg xml:id="i-fbd46d386cfb85d8-0">
              Det finns också andra saker som är gjorda för att underlätta
              för en ökad produktion i vårt land.
            </seg>
            <seg xml:id="i-d456b155d3249585-0">
              Därtill vill jag och regeringen med Matlandet öka handeln genom
              att Sverige också exporterar mer mat än vad vi gör i dag. Vi anslår
              till exempel 20 miljoner kronor per år för att underlätta för
              livsmedelsexporten vilken ökar trots att i stort sett all annan
              svensk export står stilla eller till och med går tillbaka i den
              globala lågkonjunktur som vi är inne i.
            </seg>
            <seg xml:id="i-1aa5a2e956229d63-0">
              De stöd som har givits för upprättandet och uppbyggandet av småskaliga
              slakterier har gett en stor ökning av antalet slakterier i vårt
              land. Det är betydelsefulla arbetsplatser, men det är också av
              betydelse för djurvälfärden i Sverige.
            </seg>
            <seg xml:id="i-6fbffad8eb21a5f0-0">
              Många av dessa åtgärder har givit sådan effekt totalt att vi
              har en tvåsiffrig procentuell ökning av antalet livsmedelsföretag
              i vårt land. Det är företag som ofta är lokaliserade mycket nära
              primärproduktionen, alltså bondeföretagen i Småortssverige. Det
              är ytterligt viktiga arbetsplatser för att landsbygden ska fortsätta
              att utvecklas.
            </seg>
          </u>
          <note type="speaker" xml:id="i-d73ed9ffe0740a8c-0">
            Anf. 31 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-cc4d4d1bc41e6263-0">
            <seg xml:id="i-3753df31e527c710-0">
              Herr talman! Jag ställde tre frågor i min interpellation till
              statsrådet, men trots att han har ett departement med flera hundra
              tjänstemän svarar han inte på någon av frågorna. Däremot ställer
              han en massa frågor till mig. Dessa ska han delvis få svar på
              av mig nu. Han får också interpellera när vi har bytt regering,
              för då kommer han att få rejäla svar.
            </seg>
            <seg xml:id="i-51eae2a7b2fed457-0">
              När det gäller skatten på handelsgödsel och besiktningskostnaderna
              på slakterierna står vi för en helt annan jordbrukspolitik. Vi
              vill ha ett högt miljöinnehåll, ett klimatsmart jordbruk och höga
              krav på djurhållning. Där kan vi konkurrera, inte med dålig miljö
              eller dålig djurhållning. Vi kan aldrig någonsin få svenskt jordbruk
              att leva på det sättet. Där skiljer vi oss helt och hållet från
              alliansregeringen.
            </seg>
            <seg xml:id="i-9e69b9f449596603-0">
              Statsrådet har nämnt krogmomsen. Jag åkte 15 mil till flygfältet
              för att komma till denna debatt. Den första krogen såg jag efter
              sex mil. Efter sex mil till kom den andra. På landsbygden finns
              det inte så många krogar, statsrådet Erlandsson. Det kanske ger
              en del när man äter en brasiliansk stek här i stan, men det stimulerar
              dock inte svensk jordbruksproduktion.
            </seg>
            <seg xml:id="i-fe8c60578dad87fb-0">
              Vi har ingen kilometerskatt, statsrådet. Vi har en vägslitageavgift.
              Det är ett stort problem i Sverige att svensk åkerinäring håller
              på att slås ut av utländska åkerier som kommer hit. Här ska vi
              göra det konkurrensneutralt, och därför har vi ett sådant förslag.
            </seg>
            <seg xml:id="i-a6cab6fdf04a9019-0">
              För statsrådet Erlandsson verkar vännerna i Moderaterna styra
              helt. Det är skattesänkningar och oftast staden i första hand.
              Då blir det inte mycket kvar till landsbygden och de gröna näringarna.
              Tack för debatten!
            </seg>
          </u>
          <note type="speaker" xml:id="i-19bec42e55d82137-0">
            Anf. 32 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-7">
            <seg xml:id="i-49b50c662cae44aa-0">
              Herr talman! Låt mig avsluta med att tacka för interpellationen
              och upprepa vad jag har sagt tidigare: Det lovar gott inför framtiden
              att det finns ett brett intresse för de gröna näringarna i riksdagen.
              Jag är glad över det.
            </seg>
            <seg xml:id="i-8541ad62190e971a-0">
              Jag förutsätter och hoppas att Sven-Erik Bucht har sådant inflytande
              bland dem som styr i hans parti att han kan motverka de förslag
              som jag ser som kontraproduktiva för att vi ska öka produktionen
              på den svenska landsbygden.
            </seg>
            <seg xml:id="i-aa57fa5ef9a1b1ac-0">
              Förslaget om vägslitageavgift, till exempel, är ett dråpslag
              mot de mjölkföretag som med tung lastbil måste transportera den
              mjölk som produceras på gårdar med många mil till ett förädlande
              mejeri ungefär varannan dag året runt. Om Socialdemokraterna mot
              all förmodan skulle komma i regeringsställning skulle denna ökade
              kostnad starkt motverka en ökad livsmedelsproduktion i vårt land
              vilket jag är angelägen om att vi får, för det ger jobb och sysselsättning
              i alla delar av vårt land.
            </seg>
            <seg xml:id="i-b45c6a27216f2513-0">
              Tack, herr talman, för denna debatt!
            </seg>
          </u>
          <note xml:id="i-d44eab280f00e33f-3">
            Överläggningen var härmed avslutad.
          </note>
          <note xml:id="i-192c070efe9dba8b-0">
            13 § Svar på interpellation 2012/13:488 om sametinget
          </note>
          <note type="speaker" xml:id="i-6ca746cf7f93d78a-0">
            Anf. 33 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-8">
            <seg xml:id="i-35a97698875a328a-0">
              Herr talman! Olle Larsson har frågat mig om jag kan se att Sametinget,
              som är en statlig myndighet med statliga resurser, flyttar fram
              de samiska rättigheterna på andra kulturers och näringars bekostnad
              och vilka konsekvenser det får för enskilda människor, andra kulturer
              och näringar.
            </seg>
            <seg xml:id="i-43a79f0858550aae-0">
              Olle Larsson undrar också om jag är beredd att se över och redovisa
              vilka konsekvenser Sametinget har för människor, kulturer och
              näringar i det som Sametinget kallar Sápmi och som inte räknas/räknar
              sig som samer enligt Sametingets definition.
            </seg>
            <seg xml:id="i-d4e56869487258fb-0">
              Slutligen undrar Olle Larsson om jag kan tänka mig att ge alla
              lika villkor och förutsättningar och därför lägga ned Sametinget.
            </seg>
            <seg xml:id="i-d35fe8a8c85df377-0">
              Dessa frågeställningar är väldigt likartade dem som Olle Larsson
              tog upp i sin förra interpellation i maj då han ifrågasatte samernas
              ställning som urfolk. Jag känner mig därför föranledd att upprepa
              att samerna är och förblir ett urfolk. Jag vill också poängtera
              att samerna har en folkrättslig ställning som folk, vilket bekräftas
              i regeringsformen, och som ett folk har man rätt att bevara och
              utveckla sin kultur, inklusive sina näringar, och har också rätt
              till självbestämmande.
            </seg>
            <seg xml:id="i-fc2b8f6c41c39a2f-0">
              Skapandet av Sametinget är bland annat ett resultat av den nyss
              nämnda folkrättsliga principen att ett folk har rätt till självbestämmande.
              Förenklat innebär detta att Sametinget, som är det folkvalda organet,
              har huvudansvaret för och fattar egna beslut i frågor som enbart
              rör det samiska samhället, såsom rörande den samiska kulturen,
              och i frågor av intresse för både det samiska och det övriga svenska
              samhället deltar man i samhällsplaneringen genom olika former
              av samrådsförfaranden. Detta inflytande innebär att den demokratiska
              förankringen i beslut som rör samerna stärks.
            </seg>
            <seg xml:id="i-a949ce3cfdeb7028-0">
              Det är, som även Olle Larsson pekar på, viktigt med en lokalt
              förankrad demokratisk gemenskap. Sametingets existens utesluter
              lika lite som riksdagens och regeringens existens att beslut fattas
              på regional och lokal nivå i de fall där det är mest ändamålsenligt.
            </seg>
            <seg xml:id="i-8107c638c437c366-0">
              Jag finner sammantaget inget skäl att överväga att lägga ned
              Sametinget utan avser i stället att fortsätta att verka för att
              stärka dess ställning som förvaltningsmyndighet liksom ett folkvalt
              organ för det samiska folket.
            </seg>
          </u>
          <note type="speaker" xml:id="i-936474aca486ba92-0">
            Anf. 34 OLLE LARSSON (SD):
          </note>
          <u who="nina_larsson_698017" xml:id="i-3d8c73c4b57dedae-8">
            <seg xml:id="i-08ca56ac8739855f-0">
              Herr talman! Jag tackar landsbygdsministern för svaret.
            </seg>
            <seg xml:id="i-ad0337d42a617435-0">
              Sametinget är en diskriminerande statlig myndighet som sår split
              mellan folk. För mig hör det inte hemma i en demokratisk stat.
              Samernas men framför allt de renägande samernas positioner och
              rättigheter flyttas ständigt fram på andra näringars och folks
              bekostnad. Att ge samer men framför allt de renägande samerna
              status som ursprungsbefolkning med koppling till renskötseln,
              som har bedrivits i Sverige sedan 1600-talet, är inte trovärdigt,
              när det för 4 000 år sedan betade boskap i Fjällnäs i Härjedalen.
              Det var den äldre bronsålderns fäboddrift.
            </seg>
            <seg xml:id="i-53d33d93301a6859-0">
              Sametinget kallar marker där rennäringen nyligen har anlänt Sápmi.
              Det är ett hån mot alla andra folk och näringar som är de egentliga
              ursprungsbefolkningarna och näringarna där. I Dalarna, Härjedalen
              och Jämtland är det tveklöst boskapsskötare och jägare som är
              de ursprungliga befolkningsgrupperna och näringarna, som svenska
              staten under lång tid systematiskt har missgynnat till förmån
              för renägarna. Att då ge Sametinget befogenhet att hålla i yxan
              är bekvämt för staten.
            </seg>
            <seg xml:id="i-06451bc73a010a4e-0">
              Jag anser att det är ett folkrättsligt övergrepp som Sverige
              via Sametinget och länsstyrelserna håller på med. Länsstyrelserna
              och Sametinget skriver om Sveriges historia. Man tar från andra
              folk, även från samer som har hamnat utanför renskötseln, alltså
              90 procent av samerna, för att ge renägare större marker och fler
              rättigheter. Man överför rättigheter, man skapar ett nytt språk,
              sydsamiskan, och man ger fjäll, sjöar, byar och städer nykonstruerade
              samiska namn.
            </seg>
            <seg xml:id="i-ad722066e8dce8b7-0">
              Man ser också till att kommuner blir samiska förvaltningsområden
              trots samernas sena ankomst. Älvdalens kommun i Dalarna har blivit
              samiskt förvaltningsområde. Det innebär att det nykonstruerade
              samiska språket har högre status än älvdalskan, som har stora
              släktdrag med fornnordiska språk.
            </seg>
            <seg xml:id="i-941aa0421fd863d6-0">
              Sametinget vill göra Sånfjällets nationalpark till riksintresse
              för rennäringen. Orsaken till Sånfjällets nationalparks bildande
              var att bevara ett fjäll opåverkat av renbete, eftersom rennäringen
              år 1909 ännu inte nått ned till Sånfjället. Renägare har betat
              med sina renar där i årtionden, med länsstyrelsens goda minne.
              Sametinget vill att privatägda marker ska bli riksintresse för
              rennäringen. Det är den svenska modellen av näringsetnisk rensning.
            </seg>
            <seg xml:id="i-5e6238bfe6554df0-0">
              Att beslut ska fattas på regional och lokal nivå ställer jag
              upp på. Men då ska alla som bor i berörda områden vara med på
              samma villkor.
            </seg>
            <seg xml:id="i-5b21969daffc6c8e-0">
              Den nuvarande politiken med sameting leder till splittring av
              landet och stora motsättningar mellan folk. Ministern vill stärka
              samernas ställning ytterligare och menar att andra folk och näringar
              ska betala notan. Det är inget annat än en rasistisk politik,
              och det hör inte hemma i en modern demokrati.
            </seg>
          </u>
          <note type="speaker" xml:id="i-efb6cbcde9663f30-0">
            Anf. 35 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-9">
            <seg xml:id="i-73031d47c3f5a324-0">
              Herr talman! Låt mig liksom i interpellationsdebatten i maj vara
              tydlig. Det samiska folket är ett urfolk. Av det följer att samerna
              har rätt att bevara och utveckla sin kultur, inklusive sina näringar.
              Samerna har som folk rätt till självbestämmande.
            </seg>
            <seg xml:id="i-d47aba5c5a4a8ffa-0">
              Det folkvalda organet Sametinget har huvudansvaret för beslut
              i internt samiska frågor och deltar i samråd gällande frågor av
              intresse för både det samiska och det övriga svenska samhället.
              Genom detta stärks den demokratiska förankringen i frågor som
              rör samerna.
            </seg>
            <seg xml:id="i-d6c7de9225cc8d35-0">
              Det finns inga skäl att lägga ned Sametinget. Tvärtom tycker
              jag att dess ställning bör stärkas.
            </seg>
          </u>
          <note type="speaker" xml:id="i-97fd081f47e0984c-0">
            Anf. 36 OLLE LARSSON (SD):
          </note>
          <u who="nina_larsson_698017" xml:id="i-3d8c73c4b57dedae-9">
            <seg xml:id="i-4dd6b82a045d1fed-0">
              Herr talman! Landsbygdsministern påstår att Sametinget har huvudansvaret
              för att fatta beslut i frågor som enbart rör det samiska samhället.
              Vad menar ministern med det samiska samhället? Är det det geografiska
              området eller befolkningsgruppen? Anser ministern att fjällkedjan
              i Dalarna, Härjedalen och Jämtland är ett samiskt samhälle? Vad
              är ett samiskt samhälle?
            </seg>
            <seg xml:id="i-cf4a14e5c9787d14-0">
              För mig är Sverige ett svenskt samhälle som vi alla svenskar
              tillhör, oavsett etnisk tillhörighet. Anser ministern att Sametinget
              och länsstyrelserna ska bestämma över marker som historiskt har
              tillhört bönder men som staten under hot om expropriation har
              tagit från bönderna?
            </seg>
            <seg xml:id="i-ec4ef7b069915878-0">
              Verkligheten är inte så enkel som ministern vill göra gällande.
              Jag kan bara konstatera att andra ursprungliga näringar och kulturer
              längs den svenska fjällkedjan håller på att offras till förmån
              för rennäringen.
            </seg>
            <seg xml:id="i-03d9d5ca8bea0409-0">
              Sametinget skrev att renskötselrätt bygger på urminnes hävd.
              Urminnes hävd är en domstolsfråga. Är ministern beredd att en
              gång för alla utreda var gränsen för urminnes hävd går? Låt utreda
              var gränserna går för urminnes hävd och för renskötsel, boskapsskötsel
              och andra ursprungliga näringar och kulturer!
            </seg>
            <seg xml:id="i-967dddfb71f4ac72-0">
              Som sagt: Verkligheten är inte så enkel. Är det ministerns vilja
              att hela den svenska fjällkedjan ska bli ett land med en näringsrasistisk
              uppdelning? Vi är nämligen på väg åt det hållet.
            </seg>
            <seg xml:id="i-371c793650ab8d49-0">
              Ministerns svar oroar mig. Ministern vill uppenbarligen ytterligare
              stärka Sametingets ställning. Det innebär att fjällbönder, samiska
              gårdsbrukare och övrig befolkning i fjällbygderna kommer att marginaliseras
              ytterligare och sättas i utanförskap, för att använda ett modernt
              ord.
            </seg>
            <seg xml:id="i-ab2e2ce7bb163e48-0">
              Det är hög tid för ministern att ge sig ut i verkligheten och
              lyssna på andra än Sametingets representanter. Ta i stället och
              gör en resa i inlandet och träffa fjällbygdernas folk, och en
              ny värld kommer att öppnas! Kan ministern tänka sig att uppmärksamma
              fjälljordbruket och det samiska gårdsbruket i det nya landsbygdsprogrammet?
            </seg>
          </u>
          <note type="speaker" xml:id="i-1c1a08c83affc5a4-0">
            Anf. 37 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-10">
            <seg xml:id="i-951940c1a21fa573-0">
              Fru talman! I detta sammanhang måste det samiska folket, som
              jag och även interpellanten har omnämnt, vara lika med det samiska
              samhället. Det är alltså inte fråga om något avgränsat geografiskt
              område.
            </seg>
            <seg xml:id="i-b7a36c1695016a32-0">
              Vad gäller den andra frågeställningen är min principiella inställning,
              i det här sammanhanget likaväl som i alla andra sammanhang, att
              beslut som berör människor ska fattas så nära människorna som
              möjligt. Det är för mig decentralisering. Därtill tror jag att
              de allra flesta beslut vid ett sådant förfarande blir de bästa
              möjliga.
            </seg>
            <seg xml:id="i-8a339523dd61f17b-0">
              Låt mig konstatera att Sametinget har huvudansvaret för beslut
              i internt samiska frågor, men deltar i samråd när det gäller frågor
              som är av intresse för både det samiska och det övriga svenska
              samhället.
            </seg>
          </u>
          <note type="speaker" xml:id="i-884fe8a4440743f3-0">
            Anf. 38 OLLE LARSSON (SD):
          </note>
          <u who="nina_larsson_698017" xml:id="i-3d8c73c4b57dedae-10">
            <seg xml:id="i-06a10e0d0d3eaf5d-0">
              Fru talman! Som av en händelse för Jordbruksverket i rapporten
              Kan nya metoder stärka skötseln av våra ängs- och betesmarker?
              fram idén att använda renar för skötsel av traditionella fäbodbeten
              i Dalarna. Med andra ord: Byt ut ursprungsnäringen och ursprungsbefolkningen
              mot rennäring och samer! Näringsetnisk rensning, kan man kalla
              det. Det är i dag bara samer som har laglig rätt att bedriva renskötsel
              i Sverige, frånsett koncessionsrenskötseln i Tornedalen.
            </seg>
            <seg xml:id="i-aa9bd588fe2b0307-0">
              Jag står upp för samisk kultur där det är historiskt grundat
              och lokaldemokratiskt förankrat. Anser ministern att vi kan inrätta
              fjällbondebyar och fjällbygdeting med tillhörande rättighetslagstiftning
              på motsvarande sätt som samebyarna och Sametinget där det är historiskt
              grundat och lokaldemokratiskt förankrat?
            </seg>
          </u>
          <note type="speaker" xml:id="i-3149c216bbc4857a-0">
            Anf. 39 Landsbygdsminister ESKIL ERLANDSSON (C):
          </note>
          <u who="unknown" xml:id="i-3854a31b28216d5b-11">
            <seg xml:id="i-b37d30f285088fb1-0">
              Fru talman! Den beslutsordning där beslut fattas så nära människor
              som berörs som möjligt tillämpas i vårt land för närvarande i
              de allra flesta fall i kommunerna, som är en offentligrättslig
              institution som täcker alla delar av landet. I många sammanhang
              finns det därtill andra organ som kan ha fått möjlighet att utöva
              beslut som påverkar utvecklingen i ett område eller för en grupp
              människor. Ibland benämns de byalag, ibland är de intresseorganisationer
              för olika typer av verksamhetsutövare eller boende. Det är alltså
              inget unikt att sådant här finns. Jag förutsätter att detta kommer
              att fortsätta att utvecklas i vårt land.
            </seg>
          </u>
          <note xml:id="i-d44eab280f00e33f-4">
            Överläggningen var härmed avslutad.
          </note>
          <note xml:id="i-5f38b6281ab1b023-0">
            14 § Bordläggning och beslut om förlängd motionstid
          </note>
          <note xml:id="i-e6e1b716b7f7c44d-0">
            Anmäldes och bordlades
          </note>
          <note xml:id="i-2c4536d5b8fa5e29-0">
            Kammaren biföll talmannens förslag att motionstiden för ovanstående
            propositioner och skrivelser skulle förlängas till onsdagen den
            2 oktober .
          </note>
          <note xml:id="i-6934d81f8149a45a-0">
            15 § Kammaren åtskildes kl. 15.04.
          </note>
          <note xml:id="i-c15a3e10b1111f3b-0">
            Förhandlingarna leddes
          </note>
          <note xml:id="i-8a0c3562b7aff577-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
