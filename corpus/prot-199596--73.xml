<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1995</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1995</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199596--73</head>
          <docDate when="1995">1995</docDate>
        </div>
      </front>
      <body>
        <div>
          <note xml:id="i-031e42fbae92e990-0">
            Det justerade protokollet beräknas utkomma om 3 veckor
          </note>
          <note xml:id="i-fa83df1581beb3c9-0"/>
          <note xml:id="i-5523a3ccf475f681-0">
            1 § Prövning av förslaget om statsminister
          </note>
          <note xml:id="i-b646af48e53ea669-0">
            Anf. 1 TALMANNEN
          </note>
          <note xml:id="i-8d5950620e108ad7-0">
            Tisdagen den 19 mars föreslog jag riksdagen att till statsminister
            utse Göran Persson. Förslaget bordlades. Förslaget bordlades på
            nytt vid kammarens sammanträde i går. Riksdagens prövning av förslaget
            kan ske antingen i dag eller vid ett följande sammanträde, dock
            senast lördagen den 23 mars.
          </note>
          <note xml:id="i-d92924a10f1631bd-0">
            Anf. 2 LARS TOBISSON (m)
          </note>
          <note xml:id="i-ef942589c5463972-0">
            Fru talman! När riksdagen i oktober 1994 röstade om talmannens
            förslag att till statsminister utse Ingvar
          </note>
          <note xml:id="i-fc74535a3c0ce1c6-0">
            Carlsson lade vi moderata ledamöter ned våra röster.
          </note>
          <note xml:id="i-6ddff68364472ea2-0">
            Som talesman för mitt parti förklarade jag då att vårt ställningstagande
            var en följd av det efter valet uppkomna parlamentariska läget
            och att det inte fick ses som något omdöme om den blivande regeringens
            politik.
          </note>
          <note xml:id="i-5e6631d546f951a2-0">
            Den socialdemokratiska regeringen har nu suttit vid makten i
            ett och ett halvt år, och vi kan avläsa resultatet. Den ekonomiska
            återhämtningen, som gav nytt och växande utrymme för företagande
            och nya jobb, har brutits. Trots konjunkturförbättringen minskade
            inte arbetslösheten nämnvärt, och den är nu åter på väg uppåt.
            Skatterna har höjts kraftigt, vilket slår mot såväl företagande
            och tillväxt som människors och familjers sociala trygghet. Det
            blir färre jobb och svårare att leva på sin lön.
          </note>
          <note xml:id="i-127c3cb0450beee5-0">
            I stället för att öppna nya möjligheter har regeringen valt att
            återställa. Arbetsmarknaden och mycket annat har återreglerats.
            I Europapolitiken har det saknats kraft och vilja att driva Sveriges
            intressen i den europeiska omdaningsprocessen.
          </note>
          <note xml:id="i-3de0383f20208ca6-0">
            Vi förutser inte att en socialdemokratisk regering under Göran
            Perssons ledning förmår bryta denna utveckling. Men vi tvingas
            samtidigt konstatera att de parlamentariska styrkeförhållandena
            inte har ändrats.
          </note>
          <note xml:id="i-a6f917f4937d672d-0">
            Dagens omröstning förorsakas av att Ingvar Carlsson beslutat
            att träda tillbaka från statsministerposten.
          </note>
          <note xml:id="i-c058bdec4093aca7-0">
            Regeringsskiftet har därmed närmast en teknisk karaktär. Mot
            den bakgrunden kommer vi moderater att återigen avstå i voteringen.
          </note>
          <note xml:id="i-518a171f596f4a57-0">
            Men just därför att vi inte ser annat än att den nya socialdemokratiska
            regeringen kommer att fullfölja den föregåendes politik blir det
            inte frågan om någon smekmånad. Den moderata riksdagsgruppen -
            och
          </note>
          <note xml:id="i-0740a0dcc0e68b38-0">
            Moderata samlingspartiet - kommer att fortsätta sin konsekventa
            oppositionspolitik med sikte på att få till stånd en ny och bättre
            regering efter nästa val.
          </note>
          <note xml:id="i-c1518642d9e99075-0">
            Anf. 3 PER-OLA ERIKSSON (c)
          </note>
          <note xml:id="i-9baf34f994b7cda9-0">
            Fru talman! Centerpartiets ställningstagande till talmannens
            förslag om ny statsminister följer tillämpad praxis. Det innebär
            för vår del att vi inte tar ställning till den kommande regeringens
            samlade politik. Därför kommer Centerpartiets riksdagsledamöter
            att avstå i den kommande voteringen.
          </note>
          <note xml:id="i-fb9bf813c4dcdcb2-0">
            Centerpartiets riksdagsgrupp anser att talmannens förslag om
            att utse Göran Persson till ny statsminister, med avsikt att bilda
            en socialdemokratisk regering, är naturligt och i överensstämmelse
            med den parlamentariska situationen.
          </note>
          <note xml:id="i-05dd5481ba2b2364-0">
            Mandatställningen är i dag densamma som hösten
          </note>
          <note xml:id="i-b0c9f76e957a611b-0">
            1994, då riksdagen förra gången tog ställning i frågan om statsminister.
            Men det parlamentariska samarbetet har förändrats genom att regeringen
            sedan våren 1995
          </note>
          <note xml:id="i-f64f7fc2c0b376d3-0">
            medvetet valt att samarbeta med Centerpartiet på viktiga områden.
          </note>
          <note xml:id="i-338e3d3d0c188d8a-0">
            Centerpartiet avser att även i fortsättningen föra en konstruktiv
            oppositionspolitik i hela folkets intresse.
          </note>
          <note xml:id="i-282c0351f83e191b-0">
            Vårt samarbete med regeringen om bl.a. den ekonomiska politiken,
            saneringen av de offentliga finanserna samt försvars- och säkerhetspolitiken
            har varit konstruktivt. Det har skapat såväl ekonomisk som politisk
            stabilitet.
          </note>
          <note xml:id="i-c6ccd8c5e2114427-0">
            Samarbetet mellan regeringen och Centerpartiet har bidragit till
            att omvärldens förtroende för Sverige har stärkts. Räntorna har
            sjunkit och den svenska kronan har blivit starkare. Gemensamt
            har vi medverkat till beslut i riksdagen om åtgärder för en bättre
            ekonomisk tillväxt.
          </note>
          <note xml:id="i-516e11d5aaef57d1-0">
            Fru talman! Vårt land står inför stora utmaningar.
          </note>
          <note xml:id="i-94a1badb5fbced2f-0">
            Därför behövs det mer samarbete och mindre konfrontation. Det
            behövs förtroendeskapande politiska handslag. Centerpartiet är
            ett samarbetsparti som vill påverka och uppnå resultat. Det är
            vår ambition att medverka till samförstånd, breda parlamentariska
            lösningar och politisk stabilitet.
          </note>
          <note xml:id="i-aa1e15ea1754ff02-0">
            I nära samarbete med en regering ledd av Göran
          </note>
          <note xml:id="i-dd2c22d690230b6d-0">
            Persson är vi beredda att även fortsättningsvis ta samhällsansvar
            för att lösa de problem som vårt land står inför.
          </note>
          <note xml:id="i-9997473f447c86d7-0">
            Arbetslösheten är det dominerande samhällsproblemet i dag. Det
            behövs fler företag och fler företagare för att framgångsrikt
            kunna minska arbetslösheten och få en god ekonomisk utveckling.
            Saneringen av de offentliga finanserna måste fullföljas med konsekvens
            och målmedvetenhet för att vi skall få bibehålla en låg inflation
            och få lägre räntor. Energisystemet måste förnyas och kärnkraften
            avvecklas. Regionalpolitiken måste förstärkas. Regioner och områden
            som under en längre tid haft en svag utveckling måste särskilt
            beaktas. Hela Sverige skall leva.
          </note>
          <note xml:id="i-61e3d92707a3610a-0">
            På samma konstruktiva sätt som hittills under denna mandatperiod
            kommer Centerpartiet att ta ansvar i politiken för att värna välfärd
            och trygghet, förbättra villkoren för företagande och skapa en
            ekologiskt hållbar utveckling.
          </note>
          <note xml:id="i-907bdee48ff00533-0">
            Anf. 4 LARS LEIJONBORG (fp)
          </note>
          <note xml:id="i-da7bccff8571e659-0">
            Fru talman! Folkpartiet liberalerna tänker avstå i dagens omröstning.
            Det gjorde vi också 1982 då Olof
          </note>
          <note xml:id="i-717469323bdecd76-0">
            Palme föreslogs till statsminister och 1986 då omröstningen gällde
            Ingvar Carlsson.
          </note>
          <note xml:id="i-0aecc02188e9ccbc-0">
            Statsministeromröstningar infördes i 1974 års regeringsform,
            och dagens omröstning är den tionde i ordningen. Folkpartiet har
            röstat ja vid fem tillfällen, nämligen då Folkpartiet ingått i
            den nya regeringen.
          </note>
          <note xml:id="i-5d27e2391f7e50ea-0">
            Statsministerkandidaterna har då hetat Thorbjörn
          </note>
          <note xml:id="i-5def3dbc9006f269-0">
            Fälldin vid tre tillfällen, Ola Ullsten och Carl Bildt.
          </note>
          <note xml:id="i-1ce885bc0de86c69-0">
            Vi har röstat nej vid två tillfällen, 1990 och 1994, då vi ansett
            att det funnits bättre lösningar på den parlamentariska situationen
            än den talmannen föreslagit.
          </note>
          <note xml:id="i-d17616dcbe459f6a-0">
            Våra nedlagda röster i dag skall alltså tolkas så att vi med
            rådande mandatfördelning i riksdagen inte ser någon annan realistisk
            lösning på den parlamentariska situationen än att Socialdemokraternas
            partiledare får bilda regering. Men de skall inte tolkas så att
            vi accepterar den inriktning den socialdemokratiska politiken
            hittills haft och kan förväntas få framöver.
          </note>
          <note xml:id="i-485dfc4ff7a59a9f-0">
            År 1994 hade vi förhoppningen att Socialdemokraterna var redo
            för en verklig omprövning av sin politiska kurs och att en koalitionsregering
            skulle vara möjlig. Men det som hänt efter valet visar att förnyarnas
            ställning var svagare än vi trott och att traditionalisternas
            grepp är starkare. Vi ser med stor oro på vårt lands utveckling.
            Arbetslösheten växer och företagandet sjunker. Tillväxten har
            tappat fart, vilket hotar både jobb och välfärd. Fler och fler
            tvingas leva med mycket knappa eller obefintliga marginaler i
            sin hushållsekonomi.
          </note>
          <note xml:id="i-b84096780b2b7525-0">
            Vi ser det därför som vår uppgift att stå för en alternativ politik
            och bilda opinion för den. Det hindrar naturligtvis inte att vi
            i enskilda sakfrågor kan träffa uppgörelser med regeringen om
            uppgörelserna är bra för Sverige. Låt mig särskilt nämna energifrågan,
            där det skulle vara bra om Folkpartiets och Socialdemokraternas
            mångåriga samarbete kunde fullföljas.
          </note>
          <note xml:id="i-87d2b68e73e243e1-0">
            Men de som nu diskuterar tillståndet i oppositionen kan lugnt
            räkna med att Folkpartiet så länge den nuvarande huvudinriktningen
            på regeringspolitiken består kommer att vara i hård och tydlig
            opposition emot den.
          </note>
          <note xml:id="i-68ad00d4650c10c3-0">
            Anf. 5 GUDRUN SCHYMAN (v)
          </note>
          <note xml:id="i-2103b83fc9a9c89e-0">
            Fru talman! Resultatet av riksdagsvalet år 1994
          </note>
          <note xml:id="i-082acd6c1349964f-0">
            blev en vänstermajoritet i riksdagen. I samband med prövningen
            av förslaget till statsminister röstade
          </note>
          <note xml:id="i-13dd8edb5c0bd734-0">
            Vänsterpartiet ja till Ingvar Carlsson som regeringsbildare.
          </note>
          <note xml:id="i-daf6a3a922198d37-0">
            Det innebar inte att vi lovade att stödja alla regeringsförslag.
            Vänsterpartiet har inte heller spelat rollen av ett passivt stödparti.
            Vi har stått för ett konstruktivt samarbete med en stark rättviseprofil
            i saneringsarbetet.
          </note>
          <note xml:id="i-0f31362da87c111e-0">
            Samtidigt har vi riktat hård kritik mot alla de beslut som regeringen
            fattat tillsammans med Centerpartiet. Det är beslut som lett till
            ökade orättvisor men som medfört mycket små besparingar. Jag tänker
            på sänkningen av ersättningen till arbetslösa och sjuka till 75
            %. Jag tänker på försämringarna i kommuner och landsting, som
            drabbar själva kärnan i vårt välfärdssystem. Klyftorna växer mellan
            rika och fattiga hushåll. Inte minst barnfamiljer, många pensionärer
            och ensamstående mammor har fått uppleva en allt svårare situation.
            Skillnaderna i boende och i levnadsvillkor tilltar. Invandrare
            ställs mot svenskar. De regionala klyftorna ökar.
          </note>
          <note xml:id="i-85ab640d7fd65a65-0">
            Vänsterpartiet är också klart motståndare till de förberedelser
            som regeringen vidtar för att föra in
          </note>
          <note xml:id="i-ab9f13cab85dbf17-0">
            Sverige i den ekonomiska och monetära unionen. Vi kräver en folkomröstning
            i den här frågan. Den federalistiska EU-inriktning som Socialdemokraterna
            nu har slagit in på strider mot vad som sades i folkomröstningen
            och är helt oacceptabel ur demokratisk synpunkt. Denna kritik
            och dessa uppfattningar delar vi med en bred vänster, med många
            socialdemokrater och med många fackligt aktiva.
          </note>
          <note xml:id="i-ace9931c93751146-0">
            Massarbetslösheten och tudelningen av ekonomin är uttryck för
            djupgående problem i vårt samhälle.
          </note>
          <note xml:id="i-a8dac01b1b642d8f-0">
            Vid sidan av rekordvinster i näringslivet växer den sociala ofärden.
            Överskotten i privat sektor har sin motsvarighet i enorma underskott
            i vår gemensamma sektor. För att bryta denna utveckling krävs
            ett samarbete till vänster i politiken.
          </note>
          <note xml:id="i-72548831579fc1f3-0">
            Vänsterpartiet står bakom målen att kraftfullt bekämpa arbetslösheten
            och samtidigt sanera statsfinanserna. Budgetsaneringen måste ske
            på ett rättvist sätt och kombineras med åtgärder mot fallskärmsavtal
            och oskäliga förmåner. Den offentliga sektorn måste få ett större
            utrymme om den generella välfärdspolitiken skall kunna utvecklas.
            Kvinnors rättigheter måste stärkas. Förslagen om en stor satsning
            på utbildning är bra.
          </note>
          <note xml:id="i-40c52ff286671f80-0">
            Vänsterpartiet vill också genomföra en arbetstidsförkortning
            och en offensiv miljöomställning. Vi avvisar Centerns inriktning
            på grundtrygghet i välfärdssystemen och tillbakavisar de borgerliga
            partiernas krav på försämringar i arbetsrätten. Arbetarrörelsens
            partier måste hävda visionerna om ett solidariskt och jämställt
            samhälle.
          </note>
          <note xml:id="i-badfe0eee2c94558-0">
            Fru talman! Mandatet som väljarna gav oss vid riksdagsvalet år
            1994 att skapa rättvisa är grunden för vårt ställningstagande
            när vi nu väljer att stödja förslaget till ny statsminister.
          </note>
          <note xml:id="i-68797b3acbb9d38f-0">
            Anf. 6 MARIANNE SAMUELSSON (mp)
          </note>
          <note xml:id="i-41631b79b19f0b49-0">
            Fru talman! Riksdagen skall i dag ta ställning till talmannens
            förslag att utse Göran Persson till ny statsminister. Miljöpartiet
            de grönas riksdagsgrupp har beslutat att vi avstår från att rösta
            i den kommande voteringen.
          </note>
          <note xml:id="i-37498dd6f8e7c14f-0">
            Vi har noterat att Göran Persson sagt sig vara villig till samarbete
            i sakfrågor. Vi välkomnar också
          </note>
          <note xml:id="i-4b816b93fd7e3d7a-0">
            Göran Perssons tal om att han vill skapa ett ekologiskt hållbart
            samhälle. För att som minoritetsregering klara detta mål anser
            vi att det kommer att bli nödvändigt att söka stöd av Miljöpartiet
            de gröna, framför allt inom miljöpolitiken och energipolitiken.
            Vi ser positivt på detta kommande samarbete.
          </note>
          <note xml:id="i-d5b5afea105972bd-0">
            Miljöpartiet de gröna räknar med att aktivt delta i de utlovade
            överläggningarna om kärnkraftens nödvändiga avveckling. Vi kommer
            också att aktivt agera för genomförandet av en arbetstidsförkortning
            både för att minska arbetslösheten och för att öka livskvaliteten.
            Det är något som länge stått på Miljöpartiets program, liksom
            skatteväxling för miljön. Vi ser dock med stor oro på Socialdemokraternas
            alltmer EU-
          </note>
          <note xml:id="i-5880221e0bcc2ef3-0">
            positiva inställning vad gäller uppluckrandet av vetorätten,
            vad gäller utrikes- och säkerhetspolitiken samt att man fortfarande
            håller öppet för ett deltagande i
          </note>
          <note xml:id="i-140c997cf18a979d-0">
            EMU.
          </note>
          <note xml:id="i-04419293e47d0897-0">
            I det löpande riksdagsarbetet kommer vi att kritiskt granska
            regeringens förslag och politik samt på ett konstruktivt sätt
            bidra till att besluten om möjligt leder till en bättre miljö
            och en rättvisare fördelningspolitik. Vi tänker i debatten med
            anledning av regeringsförklaringen återkomma till resterande delar
            av vår politik.
          </note>
          <note xml:id="i-439082762a5ff54e-0">
            Fru talman! Detta är utgångspunkter och skäl till att vi i Miljöpartiet
            de gröna i dag lägger ner våra röster och därmed släpper fram
            Göran Persson som ny statsminister.
          </note>
          <note xml:id="i-e5d883f3dc15f693-0">
            Anf. 7 ALF SVENSSON (kds)
          </note>
          <note xml:id="i-4dce5d43ae496844-0">
            Fru talman! Riksdagen tar i dag ställning till talmannens förslag
            att till ny statsminister utse Göran
          </note>
          <note xml:id="i-81d02cd53f70cfb9-0">
            Persson. Förslaget har presenterats efter sedvanliga kontakter
            med riksdagspartiernas ledare i enlighet med regeringsformen.
            Förslaget är naturligt mot bakgrund av utslaget i 1994 års riksdagsval.
          </note>
          <note xml:id="i-80c4e2e9a2c3ab6b-0">
            För den kristdemokratiska riksdagsgruppen vill jag deklarera
            att vi lägger ner våra röster vid den kommande omröstningen. Detta
            innebär givetvis inget ställningstagande till den politik som
            regeringen kommer att föra, utan är ett uttryck för respekt för
            valutslaget år 1994.
          </note>
          <note xml:id="i-4e962fe127c6ffcf-0">
            Kristdemokraterna kommer att fortsätta att föra en sakligt grundad
            och konstruktiv oppositionspolitik.
          </note>
          <note xml:id="i-e2c04f288b2e7df0-0">
            Denna oppositionspolitik riktar in sig på områden där den nuvarande
            regeringen representerar en förstelnad och felaktig politik för
            att möta dagens utmaningar.
          </note>
          <note xml:id="i-5d21b0108af6e989-0">
            Vi vill åstadkomma en ny familjepolitik som ger föräldrarna den
            självklara rätten att fritt välja omsorgsform och skola för sina
            barn. Vi kommer att arbeta för mer resurser till vårdsektorn för
            att på så sätt säkerställa en värdig vård för alla människor.
          </note>
          <note xml:id="i-cdeb3d4d668c1304-0">
            Behovet av etik och moral är mer uppenbart i dag än någonsin.
            Vi ämnar inte spara någon möda i kampen mot arbetslösheten. Därför
            vill vi också verka för ett bättre klimat för företag och företagande.
            Det är en förutsättning för att Sverige skall ta sig ur massarbetslösheten.
          </note>
          <note xml:id="i-030eb80c6f30d3bd-0">
            Överläggningen var härmed avslutad.
          </note>
          <note xml:id="i-4dbf25621ebb1b32-0">
            Kammaren beslöt att pröva förslaget om statsminister vid dagens
            sammanträde.
          </note>
          <note xml:id="i-8a2e4cdd5b63dbf2-0">
            Beslut
          </note>
          <note xml:id="i-525b58b4c792cadc-0">
            Talmannen erinrade om att förslaget om statsminister skulle prövas
            av riksdagen genom omröstning med rösträkning.
          </note>
          <note xml:id="i-4d1568f74dae9f05-0">
            Följande voteringsproposition upplästes och godkändes:
          </note>
          <note xml:id="i-11038724683eb6eb-0">
            Den som vill att riksdagen bifaller talmannens förslag att till
            statsminister utse Göran Persson röstar ja.
          </note>
          <note xml:id="i-e829a9d47f3d6f86-0">
            Den det ej vill röstar nej.
          </note>
          <note xml:id="i-0a2741eeace6d1ac-0">
            Om mer än hälften av riksdagens ledamöter röstar nej, har riksdagen
            förkastat förslaget.
          </note>
          <note xml:id="i-95116c2740077fa3-0">
            Votering:
          </note>
          <note xml:id="i-e135298ae936b6b2-0">
            178 för bifall
          </note>
          <note xml:id="i-58533c31ab61d253-0">
            0 för avslag
          </note>
          <note xml:id="i-0ab593ea3c42d452-0">
            154 avstod
          </note>
          <note xml:id="i-797a33353b5a5cf4-0">
            17 frånvarande
          </note>
          <note xml:id="i-054c3cbd33edf32c-0">
            Talmannen konstaterade att mindre än hälften av riksdagens ledamöter
            hade röstat mot förslaget. Riksdagen hade sålunda utsett Göran
            Persson till statsminister.
          </note>
          <note xml:id="i-beb6a38cbc19d78a-0">
            (Applåder)
          </note>
          <note xml:id="i-2674f13182514f89-0">
            Partivis fördelning av rösterna:
          </note>
          <note xml:id="i-185cbf39272140fb-0">
            För bifall: 159 s, 19 v
          </note>
          <note xml:id="i-f96cf3421374515b-0">
            Avstod: 76 m, 23 c, 26 fp, 16 mp, 13 kds
          </note>
          <note xml:id="i-88d39156c02d0a12-0">
            Frånvarande: 2 s, 4 m, 4 c, 2 mp, 3 v, 2 kds
          </note>
          <note xml:id="i-974eac8058c783e4-0">
            Anf. 8 TALMANNEN
          </note>
          <note xml:id="i-14f07b399148ca33-0">
            Jag får be tillträdande statsminister Göran Persson att komma
            fram till talmanspodiet och motta förordnandet.
          </note>
          <note xml:id="i-0ad078ae87dc0ff2-0">
            2 § Justering av protokoll
          </note>
          <note xml:id="i-42887211837895f5-0">
            Justerades protokollet för den 15 mars.
          </note>
          <note xml:id="i-768b00683e0d71a4-0">
            3 § Avsägelse
          </note>
          <note xml:id="i-d7eec4fa3b523326-0">
            Talmannen meddelade att Rose-Marie Frebran
          </note>
          <note xml:id="i-19ba21f14c47d479-0">
            (kds) avsagt sig uppdraget att vara suppleant i konstitutionsutskottet.
          </note>
          <note xml:id="i-905b6414354d3837-0">
            Kammaren biföll denna avsägelse.
          </note>
          <note xml:id="i-38cac1cb7124ce5d-0">
            4 § Anmälan om kompletteringsval till konstitutionsutskottet
          </note>
          <note xml:id="i-5dbb39ffcf445e07-0">
            Talmannen meddelade att på grund av uppkommen vakans hade Kristdemokraternas
            riksdagsgrupp anmält Michael Stjernström som suppleant i konstitutionsutskottet
            efter Rose-Marie Frebran.
          </note>
          <note xml:id="i-d88b49bc5c38b644-0">
            Talmannen förklarade vald till
          </note>
          <note xml:id="i-3ef4872b302bb14d-0">
            suppleant i konstitutionsutskottet
          </note>
          <note xml:id="i-48b7b1f48988510f-0">
            Michael Stjernström (kds)
          </note>
          <note xml:id="i-9f52b3ec8beef2a9-0">
            5 § Hänvisning av ärenden till utskott
          </note>
          <note xml:id="i-6a9751160da4811e-0">
            Föredrogs och hänvisades
          </note>
          <note xml:id="i-589a5605e1f1d95b-0">
            Motioner
          </note>
          <note xml:id="i-d33d7c9746b1d562-0">
            1995/95:Ub12-Ub20 till utbildningsutskottet
          </note>
          <note xml:id="i-72adfe7946f1a2a6-0">
            6 § Kammaren åtskildes kl. 12.24.
          </note>
          <note xml:id="i-069ddbe60c88d6ae-0">
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
