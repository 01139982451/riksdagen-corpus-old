<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 1994</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 1994</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199495--84</head>
          <docDate when="1994">1994</docDate>
        </div>
      </front>
      <body>
        <div>
          <note xml:id="i-59abb161b78ba558-0">
            Det justerade protokollet beräknas utkomma om 3 veckor
          </note>
          <note xml:id="i-25694186ba7bbd11-0">
            ______________________________________________________________________
          </note>
          <note xml:id="i-4b9fc253341b9cb5-0">
            1 § Utökning av antalet suppleanter i jordbruksutskottet och
            bostadsutskottet
          </note>
          <note xml:id="i-b1eca3535b67580e-0">
            Valberedningen hade enligt ett till kammaren inkommet protokollsutdrag
            tillstyrkt att antalet suppleanter skulle utökas enligt följande:
          </note>
          <note xml:id="i-b5669d1b01d08d83-0">
            från 24 till 25 i jordbruksutskottet från 21 till 22 i bostadsutskottet
          </note>
          <note xml:id="i-bbb64a513f76810b-0">
            Kammaren biföll dessa utökningar.
          </note>
          <note xml:id="i-cad5af386f6320dc-0">
            2 § Val av extra suppleanter i jordbruksutskottet och bostadsutskottet
          </note>
          <note xml:id="i-cb922fb19de39967-0">
            Företogs val av extra suppleanter i jordbruksutskottet och bostadsutskottet.
          </note>
          <note xml:id="i-d9d669e5499f2357-0">
            Kammaren valde i enlighet med valberedningens förslag till
          </note>
          <note xml:id="i-b763106bc4d37216-0">
            suppleant i jordbruksutskottet
          </note>
          <note xml:id="i-23e62c282263ef5f-0">
            Erling Bager (fp)
          </note>
          <note xml:id="i-c3dd36751c886af1-0">
            suppleant i bostadsutskottet
          </note>
          <note xml:id="i-0b0786afcefbf7c7-0">
            Siw Persson (fp)
          </note>
          <note xml:id="i-788c28f923db49f9-0">
            3 § Justering av protokoll
          </note>
          <note xml:id="i-15ce6eff00b9a13a-0">
            Justerades protokollet för den 28 mars.
          </note>
          <note xml:id="i-db7466d6b4169da8-0">
            4 § Meddelande om svar på interpellation
          </note>
          <note xml:id="i-e81d3d8b8c682855-0">
            Talmannen meddelade att till kammaren hade inkommit följande
            skrivelse:
          </note>
          <note xml:id="i-0c70d18bdbb0c668-0">
            Interpellation 1994/95:88
          </note>
          <note xml:id="i-b656e8ebf69a1b8a-0">
            Till riksdagen
          </note>
          <note xml:id="i-7f038bf969caa3ca-0">
            På grund av hög arbetsbelastning har jag ingen möjlighet att
            inom bestämd tidsram besvara Lars
          </note>
          <note xml:id="i-64740b8ed665f392-0">
            Stjernkvists interpellation om personalminskningar i kommuner
            och landsting. Interpellationen kommer att besvaras den 28 april
            kl. 9.00.
          </note>
          <note xml:id="i-59706bf70e75472d-0">
            Stockholm den 29 mars 1995
          </note>
          <note xml:id="i-0d9aaf70cef8ab12-0">
            Anders Sundström
          </note>
          <note xml:id="i-d4b15676fe89d33e-0">
            5 § Svar på interpellation 1994/95:71 om
          </note>
          <note xml:id="i-75edee21d325f5ab-0">
            Schengenavtalet
          </note>
          <note xml:id="i-b7d8592b15163b29-0">
            Anf. 1 Justitieminister LAILA
          </note>
          <note xml:id="i-0917dc9f4bfd3efa-0">
            FREIVALDS (s)
          </note>
          <note xml:id="i-5824db7bf03f2e38-0">
            Fru talman! Gudrun Schyman har i en interpellation ställt fem
            frågor till statsministern om det s.k.
          </note>
          <note xml:id="i-d1a70bbe24eba1c7-0">
            Schengenavtalet. Arbetet inom regeringen är så fördelat att det
            är min uppgift att besvara frågorna. Innan jag gör det vill jag
            först säga något allmänt om vad
          </note>
          <note xml:id="i-cda069fdd3d9cd7b-0">
            Schengenavtalet innebär och dess förhållande till den fria rörligheten
            för personer i Norden.
          </note>
          <note xml:id="i-cef5f449fe8a7a02-0">
            Fri rörlighet för personer över gränserna har vi som bekant haft
            i Norden i snart 40 år. Inom EU sker strävandena att uppnå fri
            rörlighet för personer på två plan; dels inom EU - i den första
            och tredje pelaren -, dels inom ramen för mellanstatligt samarbete
            mellan vissa medlemsstater genom det s.k. Schengenavtalet.
          </note>
          <note xml:id="i-a4fb6f7f5cc68628-0">
            Bestämmelser om fri rörlighet för varor, personer, tjänster och
            kapital inom EU finns i de grundläggande fördragen. Den fria rörligheten
            för personer har emellertid ännu inte kunnat förverkligas fullt
            ut inom
          </note>
          <note xml:id="i-7a6ce124f417e514-0">
            EU, och den s.k. inre marknaden är med andra ord inte helt genomförd
            när det gäller rätten för personer att röra sig fritt över de
            inre gränserna.
          </note>
          <note xml:id="i-2f1acdfda7fff61f-0">
            För att påskynda förverkligandet inom EU av den fria rörligheten
            för personer har nio av EU:s medlemsstater ingått det separata
            mellanstatliga Schengenavtalet, som syftar till att avveckla kontrollen
            av personer vid dessa länders gemensamma, inre gränser.
          </note>
          <note xml:id="i-a57ab2e63650998a-0">
            Avtalet trädde i kraft den 26 mars i år för sju av medlemsstaterna.
          </note>
          <note xml:id="i-074dfffa1430c7ff-0">
            I och med Schengenavtalets ikraftträdande har ett fördjupat samarbete
            mellan de deltagande länderna inletts på vissa områden i syfte
            att motverka de negativa effekter som avskaffandet av personkontrollerna
            kan ha. Detta samarbete gäller bl.a. förstärkt kontroll vid de
            yttre gränserna och gemensamma åtgärder för bekämpning av grov
            internationell brottslighet, exempelvis narkotikabrott.
          </note>
          <note xml:id="i-9e7c10b7e69d22a1-0">
            Från att tidigare ha intagit en reserverad hållning till Schengensamarbetet
            ansökte Danmark förra året om observatörskap med sikte på deltagande.
            För att göra det möjligt att även vid ett danskt deltagande i
          </note>
          <note xml:id="i-c84fb5943c47eb48-0">
            Schengensamarbetet ha kvar den fria rörligheten för personer
            inom Norden har under den senaste tiden frågan väckts om de övriga
            nordiska ländernas förhållande till detta samarbete.
          </note>
          <note xml:id="i-7179494d5ed7294b-0">
            I samband med Nordiska rådets session i Reykjavik den 27 februari
            i år gjorde de nordiska statsministrarna ett gemensamt uttalande,
            i vilket man underströk vikten av att undvika nya gränsdragningar
            inom Norden eller mellan Norden och det övriga
          </note>
          <note xml:id="i-c15828f0ecde62eb-0">
            Europa. Statsministrarna anmärkte vidare att de bästa förutsättningarna
            för att ha kvar den fria rörligheten för personer i Norden inom
            ramen för ett vidare europeiskt samarbete om gränskontroller m.m.
            uppnås med en gemensam positiv nordisk inställning till medverkan
            i Schengensamarbetet.
          </note>
          <note xml:id="i-e6ac48d7e54110af-0">
            Den första fråga som Gudrun Schyman har ställt är om riksdagens
            EU-nämnd skall få medverka i beredningsprocessen av Schengenfrågan.
          </note>
          <note xml:id="i-42c8fff92b7059a7-0">
            Formellt är frågan om ett svenskt närmande till
          </note>
          <note xml:id="i-1158b0c27a14dc53-0">
            Schengensamarbetet inte en EU-fråga och därmed inte heller något
            som faller inom ramen för regeringens samråd med EU-nämnden. Det
            naturliga samrådsorganet är Utrikesnämnden, där ju frågan också
            redan har behandlats. Emellertid är det min och övriga berörda
            statsråds uppfattning att möjligheten att informera riksdagen
            också via EU-nämnden självfallet bör tas till vara i den utsträckning
            som nämnden önskar, och sådan information har ju för övrigt redan
            lämnats till nämnden vid åtminstone två tillfällen.
          </note>
          <note xml:id="i-78cbc705cc8c50a9-0">
            Den andra fråga som Gudrun Schyman har ställt är om Sverige också
            skall delta i det polisiära samarbete som blir följden av avtalet.
          </note>
          <note xml:id="i-f9d82d73ffdfb0fa-0">
            En av de kompensatoriska åtgärderna - ägnade att motverka de
            eventuella negativa konsekvenser som ett avskaffande av kontrollerna
            vid de inre gränserna kan medföra - utgörs av avtalets bestämmelser
            om ett utvidgat samarbete på polisområdet i syfte att komma åt
            grövre, gränsöverskridande brottslighet, exempelvis narkotikabrott.
            Samarbetet innebär att polisen i de deltagande länderna på olika
            sätt skall bistå varandra för att förhindra och utreda brottsliga
            gärningar, bl.a.
          </note>
          <note xml:id="i-34d36dfa92dc459c-0">
            med hjälp av ett datoriserat system för utbyte av information
            om eftersökta personer, vapen, stulna fordon och pengar som misstänks
            bli föremål för penningtvätt.
          </note>
          <note xml:id="i-e1828d44518b3d15-0">
            Detta polissamarbete i kombination med det åtgärdsprogram i övrigt
            för bekämpningen av narkotika som finns i avtalet innebär, som
            jag ser det, att vi får bra instrument, som är nödvändiga i kampen
            mot den grova internationella brottsligheten. Jag är för min del
            övertygad om att ett svenskt deltagande i detta samarbete inte
            bara kan bidra starkt till att minska narkotikabrottsligheten
            och tillgången på narkotika i Europa, utan också utgöra ett verksamt
            medel mot grov internationell brottslighet över huvud taget. Det
            är för övrigt endast genom att komplettera våra egna insatser
            med ett internationellt samarbete av det här slaget som jag tror
            att vi får möjlighet att vinna den kampen.
          </note>
          <note xml:id="i-56aab1eb0098d6d7-0">
            Det är också av detta skäl som Europolsamarbetet -
          </note>
          <note xml:id="i-bfe39195149e4e21-0">
            inom ramen för EU:s tredje pelare - nu ser ut att kunna bli verklighet
            inom en inte alltför avlägsen framtid.
          </note>
          <note xml:id="i-4ab1e1a396508c66-0">
            Den tredje frågan är om Sverige avser att harmonisera sin asylhantering
            i enlighet med Schengenavtalet.
          </note>
          <note xml:id="i-2600f62a14c37984-0">
            Här skall först sägas att Schengenavtalet endast innehåller regler
            för vilket land som skall ansvara för prövningen av en asylansökan.
            Avsikten är dels att komma till rätta med problemet att en person
            söker asyl i flera länder samtidigt, dels att skapa garantier
            för att en asylansökan blir prövad i åtminstone något land.
          </note>
          <note xml:id="i-054b22f517b29348-0">
            Med Schengensamarbetet följer däremot inte något krav på en harmonisering
            av de deltagande ländernas asylprövning i sak. Vem som skall eller
            inte skall beviljas asyl - eller annat uppehållstillstånd - är
            med andra ord något som de deltagande länderna självständigt avgör
            i enlighet med sina nationella regler. Här vill jag göra Gudrun
            Schyman uppmärksam på att hennes interpellation innehåller ett
            påstående som är direkt felaktigt. Hon påstår att ett avslagsbeslut
            som en person har fått på sin asylansökan i ett land skulle vara
            gällande också för övriga länder.
          </note>
          <note xml:id="i-e1a97f5d610776b7-0">
            Detta är inte korrekt. Det är dessutom så, enligt avtalet, att
            varje land har rätt att pröva en asylansökan även om ansvaret
            för prövningen egentligen åvilar ett annat land, och detta gäller
            också för sådana fall där en asylansökan har avslagits efter att
            ha prövats i ett annat land.
          </note>
          <note xml:id="i-ca606d7845d6487c-0">
            Det skall vidare tilläggas att Schengenavtalets bestämmelser
            om vilket land som skall ansvara för prövningen av en asylansökan
            är i stort sett identiska med dem som redan finns i den s.k. Dublinkonventionen,
            som har undertecknats av samtliga tidigare EU-
          </note>
          <note xml:id="i-d29e6adb996f438f-0">
            länder. I likhet med de andra nya medlemsländerna kommer Sverige
            att ansluta sig till konventionen redan som en följd av själva
            EU-medlemskapet.
          </note>
          <note xml:id="i-62a82d9ca33f56cc-0">
            Den fjärde frågan gäller om Sverige skall harmonisera sina regler
            om registrering av bland annat s.k.
          </note>
          <note xml:id="i-8cf013502fda5d85-0">
            icke önskvärda personer från tredje land.
          </note>
          <note xml:id="i-c2d031380cfb1500-0">
            Upprättandet av det gemensamma datoriserade systemet för utbyte
            av information mellan de deltagande länderna utgör också det ett
            inslag i kampen mot den grova internationella brottsligheten.
            För de uppgifter som finns registrerade i systemet gäller särskilda,
            restriktiva bestämmelser. Sålunda finns noggranna regler om skydd
            och säkerhet för personuppgifterna i registret; bl.a. hänvisas
            till Europarådets konvention på området. Vidare gäller att det
            är de deltagande länderna själva som med stöd av sin interna lagstiftning
            avgör vilka uppgifter som skall registreras. När det gäller den
            s.k. spärrlistan skall endast sådana personer registreras där
            beslut har fattats av behörig myndighet eller domstol i enlighet
            med vad som är föreskrivet i nationell lagstiftning.
          </note>
          <note xml:id="i-eb22c7d340a1e367-0">
            Också i fråga om vilka uppgifter som kan lämnas ut från registret
            är det nationella regler som skall tillämpas. Även om det sålunda
            är fråga om ett gemensamt informationssystem är det alltså inte
            så att det krävs en harmonisering av de deltagande ländernas lagstiftning.
            Tvärtom är det förutsatt att åtgärder enligt avtalet skall vidtas
            under iakttagande av nationella regler. För Sveriges vidkommande
            gäller vidare att registret kommer att stå under tillsyn av Datainspektionen.
          </note>
          <note xml:id="i-29d9caa79c0f0191-0">
            Tilläggas skall att också när det gäller ett system för utbyte
            av information - liknande det som
          </note>
          <note xml:id="i-d5eda2718b147100-0">
            Schengenavtalet innehåller - är gemensamma EU-
          </note>
          <note xml:id="i-7c6ccb67825b988e-0">
            föreskrifter för närvarande under utarbetande, även i detta fall
            inom ramen för den tredje pelaren. Det gäller här en konvention
            om ett gemensamt europeiskt informationssystem.
          </note>
          <note xml:id="i-48a8197272bcd2b0-0">
            Slutligen har Gudrun Schyman frågat om det skall undersökas om
            den fria rörligheten för personer i
          </note>
          <note xml:id="i-8758b7d113e4da3c-0">
            Norden kan bevaras på annat sätt än genom en anslutning till
            Schengenavtalet.
          </note>
          <note xml:id="i-e311d9f2af773d63-0">
            I det nordiska statsministeruttalandet i Reykjavik sägs att de
            bästa förutsättningarna för att bevara den nordiska fria rörligheten
            för personer uppnås med en gemensam positiv nordisk inställning
            till medverkan i
          </note>
          <note xml:id="i-5871b75bd7a2b525-0">
            Schengensamarbetet, och att de nordiska länderna är beredda att
            inleda förhandlingar med Schengenländerna för att finna en praktisk
            lösning, som tillgodoser såväl de nordiska ländernas som Schengenländernas
            intressen. I det förhandlingsarbete som förhoppningsvis kommer
            att starta inom kort blir således en huvudfråga på vilket sätt
            och i vilka former som den nordiska fria rörligheten kan behållas
            mot bakgrund av det samarbete som nu har inletts mellan Schengenländerna.
          </note>
          <note xml:id="i-567f30a48315bd9d-0">
            Klart är att frågan faktiskt inte kan lösas utan samverkan i
            någon form mellan Norden och Schengenländerna, och de kommande
            förhandlingarna får alltså ge svar på hur detta skall uppnås.
          </note>
          <note xml:id="i-cf52ad25f6af3a24-0">
            Anf. 2 GUDRUN SCHYMAN (v)
          </note>
          <note xml:id="i-e341b71af51c316d-0">
            Fru talman! Jag skall be att få tacka så mycket för detta utförliga
            svar. Men jag är förstås inte riktigt nöjd med svaret ändå. Det
            gäller inte så mycket omfattningen som innehållet.
          </note>
          <note xml:id="i-8ae3ff5ac0110cb9-0">
            Bakgrunden till min interpellation är det uttalande som statsministrarna
            gjorde på det nordiska ministerrådets möte i Reykjavik. Jag tror
            att vi var väldigt många som blev mycket förvånade över det här
            uttalandet, eftersom frågan inte hade diskuterats i våra respektive
            parlamentariska församlingar. Sättet som det här salufördes på
            upprörde mig då och det upprör mig också nu.
          </note>
          <note xml:id="i-9d34502501b438ee-0">
            Man säger nämligen att för att bevara passfriheten mellan de
            nordiska länderna skall Sverige i princip gå med i Schengenavtalet.
            Vad man då inte talar om är att det inte bara handlar om passfrihet.
            Schengenavtalets syfte är att helt avskaffa gränskontrollerna
            mellan de olika medlemsländerna. Det innefattar väldigt mycket
            mera än rena passfrågor. Det gäller t.ex. en harmonisering av
            asylbehandling, ett utvecklat polissamarbete och på sikt en harmonisering
            av narkotikapolitik och datalagstiftning. Det innebär att vi går
            in i ett stort datasamarbete, ett informationssystem, tillsammans
            med de här länderna.
          </note>
          <note xml:id="i-001c0b678e1d5a0e-0">
            Det gäller väldigt många stora frågor, som har fått mycket kritik
            i debatten i Sverige under EU-
          </note>
          <note xml:id="i-d064160aacedebd1-0">
            omröstningens dagar. Då debatterades det här alltför litet enligt
            min uppfattning. Kritik har också funnits i andra länder. Det
            gäller t.ex. Danmark, där man har varit avvaktande. Man kritiserar
            att det är brist på demokratisk insyn i och juridisk kontroll
            av dessa frågor.
          </note>
          <note xml:id="i-87e589ff43c9d99b-0">
            Om vi i Sverige skulle ha fattat alla de omfattande beslut som
            Schengenavtalet faktiskt innebär, hade det föregåtts av ett omfattande
            utredningsarbete. Lagtextskrivningar skulle ha remitterats hit
            och dit. Det hade förmodligen tagit ett antal år innan man hade
            kommit till skott med så här stora, omfattande och viktiga frågor.
            Därför måste vi se till att det blir en ordentlig debatt innan
            vi slutgiltigt tar ställning. Det här är ett led i att försöka
            få till stånd den debatten, som tyvärr lyser med sin frånvaro.
          </note>
          <note xml:id="i-c87f605e53db48f7-0">
            Nu skall jag dessutom försöka hinna kommentera svaret. Jag ställde
            frågan om EU-nämndens inblandning, eftersom jag ser det som en
            möjlighet för oss i parlamentet att få reda på vad som händer
            i de förhandlingar som nu skall ske mellan de nordiska ministrarna
            och företrädare för Schengenländerna. EU-
          </note>
          <note xml:id="i-949eb2fb05426fc7-0">
            nämnden skulle kunna vara en part som hela tiden kan få information
            om vad som händer. På det sättet kan informationen föras ut till
            en bredare debatt här i
          </note>
          <note xml:id="i-5bd502c45fe36817-0">
            Sverige.
          </note>
          <note xml:id="i-ebf7a8b8909e1d38-0">
            Jag har tittat på vad KU har sagt om EU-
          </note>
          <note xml:id="i-40a3af7b33beae77-0">
            nämndens ansvarsområde, och det här bör kunna gå in under det
            arbetet. Man har sagt att EU-nämnden skall syssla med den samlade
            EU-politiken. Det här måste väl rimligen kunna betraktas som något
            sådant.
          </note>
          <note xml:id="i-455a092ae3152feb-0">
            Så till frågan om det polisiära samarbetet. Kärnfrågan är om
            vi kan välja bitar i det samarbetet eller inte. Såvitt jag förstår
            råder det delade meningar om det. Polissamarbetet med informationssystemet
            är oerhört omfattande. Med all rätta har man kritiserat och många
            har haft farhågor beträffande informationssystemet, där man skall
            ha listor över personer som inte är önskvärda eftersom de möjligen
            kan komma att begå brott eller störa säkerheten på olika sätt.
            Det här liknar någon form av terroristlagar. Man skall byta information
            om människor som man tror kan komma att begå brott eller utgöra
            säkerhetsrisker.
          </note>
          <note xml:id="i-cbcf6ef61d150dbe-0">
            Det här är ett mycket svårt gränsområde, och jag anser att man
            måste vara mycket uppmärksam på vad man ger sig in i.
          </note>
          <note xml:id="i-fb73b4b4d0571091-0">
            I den tredje frågan som gäller asylhanteringen menar justitieministern
            att jag har fel när jag säger att om man har sökt asyl i ett land
            så anses också de andra länderna vara "förbrukade". Jag vill nog
            påstå att jag har rätt. I artikel 30 s, vill jag minnas att det
            är, i
          </note>
          <note xml:id="i-2b6990fc087f829e-0">
            Schengenavtalet står att om en utlänning som tidigare har ansökt
            om asyl i ett Schengenland och fått sin ansökan slutgiltigt avgjord
            i det landet kan de andra länderna skicka tillbaka den personen
            till det landet. I
          </note>
          <note xml:id="i-aed6bc37c2d42898-0">
            praktiken är de andra länderna förbrukade för den asylsökande.
          </note>
          <note xml:id="i-a004909256445c90-0">
            Det är förvisso möjligt för andra länder, om de skulle ha den
            stora välviljan, att ta upp en asylansökan från någon som har
            fått sin "dom" i ett annat land till behandling. Det är möjligt
            att det går att göra så, men så ser det ju inte ut i verkligheten.
            Olika medlemsländer går inte ut och raggar folk som har fått avslag
            och säger kom till oss i stället. Jag vill påstå att jag faktiskt
            har rätt. Expertisen bredvid justitieministern får väl reda ut
            frågan.
          </note>
          <note xml:id="i-d59aaed1edfe4c76-0">
            Jag hinner nu inte ta upp alla frågor utan får återkomma i nästa
            inlägg. Jag vill dock något beröra min sista fråga. Den gäller
            huruvida vi kan uppnå en fortsatt passfrihet mellan den nordiska
            länderna på något annat sätt eller inte. Jag har fått svar att
            förhandlingarna kommer att utvisa det. Det förstår jag.
          </note>
          <note xml:id="i-2d622a5ab2a90f37-0">
            Det som bekymrar mig är dock vilka alternativ det finns och hur
            vi skall föra ut den här debatten så att fler människor än vi
            tre fyra fem som kommer att delta i den här debatten blir insatta
            i problematiken.
          </note>
          <note xml:id="i-6548bd089791945b-0">
            Hur skall vi kunna ge frågan offentlighet innan det är dags att
            fatta beslut? Liksom nästan alltid när det gäller EU-frågor är
            det andras tidtabeller vi skall hålla.
          </note>
          <note xml:id="i-38519a7ecf2c1a2a-0">
            Anf. 3 WIDAR ANDERSSON (s)
          </note>
          <note xml:id="i-ce70ee9a9bc91246-0">
            Fru talman! En viktig del av den offentlighet som
          </note>
          <note xml:id="i-86eaa7cfcc2bd2ce-0">
            Gudrun Schyman efterlyser är just en debatt i riksdagen. Jag
            tror att det kan vara väl så mycket värt som en debatt i EU-nämnd
            och andra fora. Kammaren är ändå en offentlig mötesplats för diskussion.
          </note>
          <note xml:id="i-d349483392fdfe4c-0">
            Fru talman! När jag såg att statsministern kom in i kammaren
            erinrade jag mig det tal som statsministern höll i tisdags kväll,
            och som jag har läst. Statsministern citerade vad Ivar Lo Johansson
            skriver om tidströsklar. Det är oerhört intressant. Nu befinner
            vi oss säkert vid en sådan tidströskel. Vi går in i ett annat
            rum där mycket är obekant för oss. Många av oss ställer frågor,
            inte minst på detta område. I stort sett tycker jag naturligtvis
            att detta är en riktig utveckling. Ingen bryr sig längre om nationsgränserna
            när det gäller ekonomin. Dynamiken i informationsteknologin har
            gjort att nationsgränser numera i stort sett bara är politiska
            konstruktioner. Då kan ju inte vi politiker vara de enda som bryr
            oss om dem. Vi måste förstå att vi skall vidga frågan.
          </note>
          <note xml:id="i-800c2be0e8c29353-0">
            Det är många - i den skaran ingår också jag - som är oroliga
            över att det kan bli för mycket av stolta deklarationer om hårda
            insatser mot narkotikabrottsligheten. Man kan jämföra med de kampanjer
            och deklarationer som en amerikansk president alltid gör medan
            våldet hela tiden fortsätter att utvecklas. Jag har mina stora
            funderingar när det gäller den praktiska nivån.
          </note>
          <note xml:id="i-8f3937e68df05ed0-0">
            Den praktiska nivån är svår. När vi nu skall försöka lämna en
            del av de gamla nationella systemen utsätts hela denna förändringsprocess
            naturligtvis för oerhört mycket motstånd, krypskytte och desinformation.
            Betecknande för detta är t.ex. det meddelande som har gått ut
            från tullen i södra Sverige om att man har halverat sina beslag
            av narkotika sedan EU-
          </note>
          <note xml:id="i-b2ddcd3d066edef2-0">
            inträdet. Det måste i så fall bero på högst interna svårigheter,
            eftersom det är exakt samma lagar och personal som tidigare. Vi
            måste alla bli varse den kamp som pågår. Man har inte alltid medborgarnas,
            narkotikakontrollens eller personkontrollens bästa framför ögonen.
          </note>
          <note xml:id="i-0223a2adc62fc4c0-0">
            Jag har två frågor som jag skulle vilja att justitieministern
            utvecklade något mer.
          </note>
          <note xml:id="i-77ae953e3a47038f-0">
            Den ena handlar om den svenska kontrollpolitiken. Den är uppbyggd
            på många pelare. Vi är många som är vana vid den. Den fungerar
            relativt sett mycket bra, men den består inte bara av kontroll
            utan också av vård och förebyggande arbete. Inte minst är många
            folkrörelser engagerade i det. En del av dessa folkrörelser -
            Gudrun Schymans avläggare Förbundet mot droger, Hasselarörelsen,
            Riksförbundet narkotikafritt samhälle, Föräldraföreningen mot
            narkotika och en del andra - avser att bilda en gemensam nordisk
            avläggare, dvs. en folkrörelse som står för den restriktiva politiken
            och som skall försöka bevaka dessa frågor, vara aktiv och sluta
            allianser ute i Europa, i och utanför Schengenländerna. Jag tror
            att det är oerhört viktigt att fler blir delaktiga, aktiverar
            sig och knyter allianser.
          </note>
          <note xml:id="i-478c33b04a415358-0">
            Det skulle vara intressant att höra om justitieministern har
            någonting att säga om det i regeringens strategi ingår att försöka
            bryta den uppdelning som nu finns. Schengenavtalet handlar bara
            om personkontroll. Varu- och godskontrollen, liksom folkrörelsearbetet,
            är något annat. Jag tror att det är otroligt viktigt med en strävan
            efter en helhet när det gäller den svenska hållningen, om vi skall
            kunna göra ett bra jobb och om det skall bli någon förankring
            hos folket.
          </note>
          <note xml:id="i-0d7d13c7fdc07273-0">
            Jag undrar alltså hur man ser på att stödja folkrörelser av olika
            slag i detta arbete.
          </note>
          <note xml:id="i-37af0e5ee472d36d-0">
            Den andra frågan diskuterade vi något den 16
          </note>
          <note xml:id="i-b12d150aaef118dc-0">
            mars här i kammaren. Då var Schengensamarbetet uppe. Jag har
            fortfarande litet svårt att förstå den uppdelning som man gör
            mellan personkontroll och kontroll av vad dessa personer för med
            sig. I teorin försöker man beskriva detta som att det är två separata
            system. När jag försöker se på den praktiska situationen kan jag
            inte riktigt få det att fungera. Jag skulle vilja att justitieministern
            sade något mer om detta.
          </note>
          <note xml:id="i-f900b85cb643f7a2-0">
            Jag tror att jag helt och fullt förstår personkontrollen i Schengenavtalet.
            Den stödjer jag naturligtvis.
          </note>
          <note xml:id="i-d98db8484f054b1a-0">
            Med den öppenhet och fria rörlighet som nu finns måste man verkligen
            bevaka de yttre gränserna och se till att man kan hålla ordning.
            Det jag undrar över gäller kontrollen av varutransporterna osv.
            Jag undrar hur det internationella samarbetet ser ut på det området
            och hur Sveriges traditionella sätt att hantera dessa frågor kan
            komma in, så att vi också där kan se helheten.
          </note>
          <note xml:id="i-0a8978a3e11417d4-0">
            Dessa två frågor skulle jag vilja att justitieministern utvecklar
            något.
          </note>
          <note xml:id="i-d31a402b27b4c710-0">
            Tack!
          </note>
          <note xml:id="i-a0ea5bf2a12424c6-0">
            Anf. 4 BIRGER SCHLAUG (mp)
          </note>
          <note xml:id="i-c2fbe1d08baf2005-0">
            Fru talman! Ni här nere i salen och ni på läktaren!
          </note>
          <note xml:id="i-3ddf7852791548d8-0">
            Jag tror att många känner sig lurade av medlemskapet i EU. Vi
            kunde ju höra att vi inte skulle behöva ha pass när vi reser om
            vi bara blev medlemmar i EU.
          </note>
          <note xml:id="i-35ab4039dd07f79a-0">
            Den informationen kom från Svenska arbetsgivareföreningens skolmaterial.
            Socialdemokrater var ute i skolorna och informerade regelbundet
            om att det inte skulle behövas något pass om vi bara blev medlemmar
            i EU.
          </note>
          <note xml:id="i-3468ab155b6127b2-0">
            Så småningom vaknade många upp, och efter medlemskapet insåg
            man att det inte var så enkelt.
          </note>
          <note xml:id="i-fb0364fd03a50bca-0">
            Man hade kanske blivit vilseförd inför folkomröstningen.
          </note>
          <note xml:id="i-8a26d7da9ce36325-0">
            Min första fråga ligger litet grand utanför interpellationen.
            Varför tror justitieministern att även socialdemokraterna så regelbundet
            var ute i skolorna och vilseförde när det gällde den här informationen?
          </note>
          <note xml:id="i-1c0b8a3d1c6ac737-0">
            Sveriges hållning i Schengenfrågan var på något sätt klarlagd
            i Reykjavik. Som Gudrun Schyman var inne på var EU-nämnden inte
            informerad. Justitieministern säger att detta egentligen har med
            Utrikesnämnden att göra, men såvitt jag förstår hamnade även Utrikesnämnden
            litet utanför den informationen.
          </note>
          <note xml:id="i-bafc7d06ef103a03-0">
            Det var ungefär samma information och samma samråd som när det
            gällde tullunionen med Turkiet. Den diskuterades i EU-nämnden.
            Sedan kom man ut och lyssnade på dagens eko och kom fram till
            att den redan var genomförd.
          </note>
          <note xml:id="i-7b52b391670bf361-0">
            Jag skall inte ta upp flyktingfrågan eller andra frågor den här
            gången utan bara narkotikafrågan.
          </note>
          <note xml:id="i-6dccd9fe27fcb411-0">
            Schengenavtalet är naturligtvis inte enbart positivt.
          </note>
          <note xml:id="i-6617ccbcc206e052-0">
            Jag tror att det är mer negativt när det gäller att motverka
            knarkflöden och annat.
          </note>
          <note xml:id="i-698d0cab9986d175-0">
            Redan 1991 varnade Polistidningen för ett EU
          </note>
          <note xml:id="i-4333e301b798f27c-0">
            utan inre gränser. Många organisationer - allt från
          </note>
          <note xml:id="i-972b40d34a738c71-0">
            IOGT till UNF och RNS - har faktiskt varnat för detta. De har
            bl.a. hävdat att det redan nu finns ett utbyggt polissamarbete.
            Man kanske inte behöver ha
          </note>
          <note xml:id="i-4feddb0722513ee6-0">
            EU:s inre marknad, eller Schengenavtalet, för att utveckla ett
            samarbete. Man konstaterar att det nya samarbetet inte kompenserar
            bortfallet av gränskontroller. Man konstaterar att gränskontroller
            kan vara bra när det gäller tung narkotika. De kan vara avskräckande
            för småhandlare, och de kan vara en bra signal för ungdomar.
          </note>
          <note xml:id="i-305387e5429f0e55-0">
            Min dotter och hennes kompisar åker ofta till
          </note>
          <note xml:id="i-86ce42b558be4818-0">
            Holland och andra länder. Jag tror faktiskt att det är väldigt
            bra att det finns en gränskontroll när de kommer hem. Det är avskräckande.
            Även om de skulle pröva droger i Holland kanske de inte plockar
            med sig något hem.
          </note>
          <note xml:id="i-f0261d77da86d204-0">
            Dessutom tycker jag att man måste se Schengenavtalet, narkotikan
            och EU:s inre marknad på ett bredare sätt. Det handlar om de legaliseringssträvanden
            som finns när det gäller s.k. lätta droger - det är ett märkligt
            uttryck - inom EU. Den tyska socialdemokratiska partikongressen
            uttalade i november 1993
          </note>
          <note xml:id="i-611d946435e520ab-0">
            att man skulle jobba för en legalisering. Den här åsikten har
            en massa gröna, liberaler och socialister.
          </note>
          <note xml:id="i-d82758f6d7f070d4-0">
            Det finns alla möjliga politiska ledningar i Hamburg,
          </note>
          <note xml:id="i-a550e328d84b3514-0">
            Frankfurt, Amsterdam och Rom som arbetar för en legalisering.
            Den tyska författningsdomstolen beslöt så sent som i april 1994
            att innehav av hasch för eget bruk skall vara tillåtet.
          </note>
          <note xml:id="i-cb0dfdcf5964c2c4-0">
            Då kommer jag in på frågan om samarbetet. Jag undrar hur ett
            ökat samarbete skall gå till när det gäller att stoppa något som
            inte är förbjudet. Det finns ett starkt legaliseringsförespråkande
            i stora delar av
          </note>
          <note xml:id="i-af8bb8c450931386-0">
            Europa. Tyvärr vinner detta alltmer gehör för varje vecka som
            går. Det var t.o.m. nära att EU-parlamentet intog en mycket liberal
            hållning. Det var några få röster som skilde. EU-parlamentet har
            visserligen inte någon beslutanderätt än så länge, men det är
            i alla fall anmärkningsvärt.
          </note>
          <note xml:id="i-0afcf3d493978569-0">
            Jag undrar hur man kan samarbeta mot narkotika om den inte är
            förbjuden utan legaliserad i stora delar av EU.
          </note>
          <note xml:id="i-b18e02109c395dc2-0">
            Till sist undrar jag om inte justitieministern förenklar narkotikaproblemen.
            Jag har hört mycket ifrån regeringen som tyder på det. Jag tror
            faktiskt att justitieministern förenklar och negligerar de mycket
            stora problem som framför allt hänger samman med att man plockar
            bort gränserna och att legaliseringsivrarna vinner gehör steg
            för steg. Vi dras med dem i båda våra partier. Så ingen av oss
            behöver slå oss för bröstet.
          </note>
          <note xml:id="i-c724db230a0025fc-0">
            Anf. 5 Justitieminister LAILA
          </note>
          <note xml:id="i-0917dc9f4bfd3efa-1">
            FREIVALDS (s)
          </note>
          <note xml:id="i-0d60a9b35e2931c0-0">
            Fru talman! Jag skall börja med att kommentera litet grand av
            det som Gudrun Schyman tog upp.
          </note>
          <note xml:id="i-64b96217b8371314-0">
            Hon tog upp att Schengenavtalet inte bara handlar om passfriheten
            utan också om gränskontroller, vilket påverkar andra frågor såsom
            asyl- och narkotikafrågor. Det ger jag rätt i, för det är delvis
            vad det handlar om.
          </note>
          <note xml:id="i-6dfd9847a0f3d727-0">
            Men ändå är ju syftet med Schengenavtalet att åstadkomma en friare
            rörlighet för personer. Jag kan passa på att säga till Birger
            Schlaug att det är därför som det är så viktigt att vi går vidare
            med arbetet. Om någon kände sig lurad av att det inte rådde passfrihet
            inom EU redan i och med vårt medlemskap, är det väl dubbelt så
            viktigt att vi fullföljer arbetet så att vi kan genomföra även
            den fria rörligheten av personer. Då kan de som eventuellt missförstod
            hur situationen låg till åtminstone se framåt med förtröstan.
          </note>
          <note xml:id="i-e0f55ed98eb3dc7e-0">
            Gudrun Schymans kritik av beredningen av ärendet och den bild
            hon målar upp av hur det skulle ha gått till om vi inte hade varit
            medlem i EU måste jag tillbakavisa. Detta har ju egentligen ingenting
            med
          </note>
          <note xml:id="i-1ac02463af6b876c-0">
            EU att göra. Det är fråga om ett mellanstatligt samarbete. Schengen
            är ett avtal, även om omfattningen råkar vara begränsad till en
            del EU-länder och inte andra.
          </note>
          <note xml:id="i-779b00f285796352-0">
            Arbetet bedrivs och bereds i vanliga former såsom det alltid
            har gjorts i Sverige. Det betyder att det, efter att ett konventionsavtal
            har träffats, bereds i parlamentarisk ordning och beslutas av
            riksdagen. Det är precis så ärendet nu bereds och kommer att beredas.
          </note>
          <note xml:id="i-b782407f24d772e7-0">
            Det innebär en större öppenhet och större vilja att få en allmän
            debatt och ett större engagemang kring dessa frågor än vi någonsin
            tidigare har haft när det gäller ett konventionsavtal.
          </note>
          <note xml:id="i-3a0809af3350bbcb-0">
            När det gäller EU-nämndens medverkan sade jag redan i mitt svar
            att regeringens inställning självfallet är att man skall utnyttja
            den kanalen för att få en dialog med riksdagen. I den utsträckning
            EU-nämnden önskar få information och diskussion inom den ramen
            ställer regeringen upp på det, vilket redan har skett vid två
            tillfällen som jag nämnde.
          </note>
          <note xml:id="i-15d88711057716a6-0">
            Kan vi gå in i en del av avtalet? Det finns vissa saker som Gudrun
            Schyman ogillar, t.ex. polissamarbetet. Det är en viktig del som
            Schengenavtalet består av för att man skall kunna förverkliga
            det som är hela syftet. Man måste vidta en del åtgärder för att
            kunna kompensera negativa konsekvenser av den fria rörligheten.
          </note>
          <note xml:id="i-585693ca29578c69-0">
            Polissamarbetet är oerhört viktigt, men det är inte ett polissamarbete
            av det slag som jag ibland får en känsla av att Gudrun Schyman
            tror. Det handlar alltså om ett informationsutbyte, vilket innebär
            att våra myndigheter pratar med varandra och ger varandra information
            som gör det möjligt att inom ramen för sitt eget uppdrag i sitt
            eget land effektivare bedriva sitt arbete. Det innebär en oerhört
            viktigt utveckling.
          </note>
          <note xml:id="i-01afe42525848f83-0">
            Vi kan inte fortsätta att arbeta enbart inom vårt eget land när
            människor, varor, tjänster och kapital rör sig fritt, utan våra
            myndigheter måste också samarbeta över gränserna.
          </note>
          <note xml:id="i-207e3bf4d6680619-0">
            Svårigheterna knutna till registerhantering och personkontroll
            är naturligtvis oerhört känsliga frågor.
          </note>
          <note xml:id="i-9a2995b19e839f00-0">
            Vi har en omfattande lagstiftning som reglerar detta.
          </note>
          <note xml:id="i-65fa89df130186ce-0">
            Men de svårigheter som Gudrun Schyman målar upp här är inte av
            annat slag än de som vi är vana vid att hantera, och svårigheterna
            skall vi fortsätta att hantera i enlighet med de principer som
            är fastslagna i svensk lagstiftning. Svårigheterna, såsom Gudrun
            Schyman försöker att framställa dem, är betydligt överdrivna.
          </note>
          <note xml:id="i-407a80a2ed89f2d1-0">
            När det gäller diskussionen kring Schengenavtalets innebörd för
            asylsökande i EU vill jag bara säga att mitt interpellationssvar
            ger en korrekt beskrivning av förhållandet. Gudrun Schyman gör
            fortfarande en felaktig beskrivning av vad som står i avtalet.
            Men den diskussionen får vi väl fortsätta i mer specifika former.
            § 29, p. 2, har inte den innebörd som Gudrun
          </note>
          <note xml:id="i-942ddeb7f3cb5c4a-0">
            Schyman påstår.
          </note>
          <note xml:id="i-88aa8f5b44a735cc-0">
            Slutligen: hur föra ut debatten om Schengen och ge offentlighet
            åt den? Ja, att diskutera frågan i kammaren var väl ett bra tillfälle.
            Vi kan var och en föra ut den. Gudrun Schyman och jag agerar ju
            på var sitt håll i det politiska livet. Det är naturligtvis viktigt
            att vi i det sammanhanget informerar och får människor att delta
            i diskussionen om Schengenavtalet, passfrihet i Norden och om
            hur vi skall lösa de olika problemen.
          </note>
          <note xml:id="i-73920ada2c0a878c-0">
            Widar Andersson tar upp frågan om kontrollen av narkotika och
            vilka ambitioner vi har när det gäller att föra ut det breda sättet
            att bekämpa narkotika som vi har använt i Sverige. Men det handlar
            ju som sagt var inte bara om kontroll utan om en rad andra åtgärder
            -
          </note>
          <note xml:id="i-183a72c157fe030e-0">
            information, förebyggande åtgärder, vård och behandling.
          </note>
          <note xml:id="i-edf33c52ea6f7f59-0">
            Jag delar Widar Anderssons uppfattning att det naturligtvis är
            lika viktigt att vi för ut vår uppfattning i Europa om att narkotikan
            måste bekämpas på fred front, såsom inrättande av ett samarbete
            när det gäller kontrolldelen. Här har vi utan tvekan något att
            tillföra
          </note>
          <note xml:id="i-5f2c846f5c2d764b-0">
            Europa.
          </note>
          <note xml:id="i-e75c00fe3acb5a3b-0">
            En anledning till att det finns liberaliseringssträvanden i Europa
            - något som jag haft anledning att påpeka tidigare, och jag gör
            det nu igen - är att man på många håll i Europa känner en uppgivenhet
            inför narkotikan. Man tycker att man inte klarar att utkämpa kriget
            och att man inte har någon chans att vinna det.
          </note>
          <note xml:id="i-caa9529eef8aba57-0">
            Vi i Sverige kan visa att det går att vinna kriget mot narkotikan.
            Men det kräver att man tar till betydligt bredare och djupare
            grepp än vad de flesta europeiska länder varit beredda att göra.
            Detta är någonting som vi för ut i Europa, och jag kan försäkra
            att jag redan har mött ett mycket stort intresse bland europeiska
            länder av att närmare få studera hur vi bekämpar narkotika i Sverige
            för att på det viset själva skaffa sig ett vapen mot liberaliseringssträvandena
            och uppgivenheten.
          </note>
          <note xml:id="i-780b81da979b8c62-0">
            Anf. 6 GUDRUN SCHYMAN (v)
          </note>
          <note xml:id="i-19e3dfe9a8a810d1-0">
            Fru talman! Jag tror inte att jag målar upp någon alltför negativ
            eller problematiserad bild. Jag håller mig nog med en uppfattning
            som delas av många, att detta handlar om mycket stora och svåra
            områden.
          </note>
          <note xml:id="i-f71d0e2fee9315e2-0">
            Vad jag reagerar mot är att regeringen tar det väldigt lättvindigt
            och saluför avtalet som ett sätt att behålla passfriheten mellan
            de nordiska länderna. Vi har ju inte avskaffat gränskontrollerna
            mellan de nordiska länderna, men vi har passfrihet. Schengenavtalets
            yttersta syfte och mening är ju att helt och hållet avskaffa gränskontrollerna
            mot resten av EU:s medlemsländer.
          </note>
          <note xml:id="i-00fc6390fcf97fd2-0">
            Jag kan läsa litet av vad Svante Nycander har sagt i Dagens Nyheter
            så sent som den 20 mars: Schengenavtalet går ut på någonting mer
            än passfrihet. Det handlar om att avveckla gränskontrollen, genast
            eller med någon fördröjning, även om avtalet formellt rör enbart
            personer, inte vapen, narkotika, alkohol eller tobak. Sverige
            utsätts för ett tryck att följa federalisterna, dvs. de som vill
            ha en enhetlig union, hela vägen.
          </note>
          <note xml:id="i-eff26bdc36657043-0">
            Så kommer det naturligtvis att bli. Det går ju inte att säga
            att man har en fri rörlighet av allt, om man inte sedan också
            följer upp med gemensamma regler.
          </note>
          <note xml:id="i-52d0e232f88cf06f-0">
            I det papper som vi fick till Nordiska rådets juridiska utskott
            står följande om just asylsökande:
          </note>
          <note xml:id="i-cf02469d8fc9dde7-0">
            Asylsökande och invandrare skall behandlas efter gemensamma procedurer.
            Medlemsländernas polisoch invandrarmyndigheter måste samarbeta,
            naturligtvis. Det förutsätter också t.ex. harmonisering av narkotikalagstiftning
            och invandrarpolitik.
          </note>
          <note xml:id="i-4acc7c451f42415a-0">
            På sikt är det ju detta som det hela handlar om.
          </note>
          <note xml:id="i-d5daf52517c21194-0">
            Jag tycker att man i klarspråk skall tala om att det inte bara
            är en fråga om personer utan om väldigt mycket mer. Jag tror att
            det vore bra om vi kunde diskutera litet mer prestigelöst och
            inte bara se avtalet som den enda vägen. Jag ställde också frågan
            om det inte måste finnas möjligheter att föra en diskussion med
          </note>
          <note xml:id="i-67bdb6c88c526689-0">
            Schengenländerna om vad som är alternativet till att vi ställer
            oss bakom hela avtalet med alla dess beståndsdelar. Eller finns
            det inga sådana alternativ?
          </note>
          <note xml:id="i-0f6786caccb0e3ce-0">
            Det måste ju vara den viktigaste frågan att klargöra väldigt
            fort.
          </note>
          <note xml:id="i-c3d17531c5f5f5be-0">
            En annan viktig fråga är att vi för ut denna debatt.
          </note>
          <note xml:id="i-e892e08fc69c5097-0">
            Jag är övertygad om, justitieministern, att går vi gemensamt
            ut på gatan här och frågar folk vad de vet om Schengenavtalet,
            så är det väldigt många som vet väldigt litet. Såvitt jag förstår
            har man en ganska snäv tidtabell att hålla sig till.
          </note>
          <note xml:id="i-d81c4fa09f7ed1e3-0">
            Anf. 7 BIRGER SCHLAUG (mp)
          </note>
          <note xml:id="i-2a41b2cc57a678fc-0">
            Fru talman! Taletiden är i och för sig knapp för justitieministern.
            Men jag är allvarligt oroad för narkotikasituationen med EU:s
            inre marknad och de legaliseringssträvanden som där finns.
          </note>
          <note xml:id="i-56f120b945425827-0">
            Jag är uppvuxen under 60-talet och har sett många kamrater och
            andra gå under i det flumträsk som då härjade.
          </note>
          <note xml:id="i-b59d1f5ebd24f706-0">
            Det enda som justitieministern egentligen hade tid att bemöta
            var detta att det är bra att man nu får
          </note>
          <note xml:id="i-aa499cd30683377b-0">
            Schengenavtalet så att de som eventuellt missförstod vad vi sade
            inför EU-omröstningen skall bli lugnade.
          </note>
          <note xml:id="i-69bc905913d5b7d5-0">
            Jag tycker att det låter litet cyniskt. Det är fortfarande tragiskt
            att SAF och många socialdemokrater var ute i skolor och försökte
            att ge sken av att EU-
          </note>
          <note xml:id="i-cf735ae0151ee306-0">
            medlemskapet var någonting annat än vad det verkligen var. Jag
            tror att vi kan vara överens om att det då skedde klavertramp
            på många håll inför folkomröstningen.
          </note>
          <note xml:id="i-7d69c123bf4ca12e-0">
            Laila Freivalds säger också att EU-nämnden har blivit informerad.
            Men EU-nämnden har i alla fall inte blivit informerad om den svenska
            hållningen som den presenterades i Reykjavik. Det hade ju varit
            trevligt om så hade skett, om man nu menar allvar med samråd och
            information.
          </note>
          <note xml:id="i-85cd4224bc1fd997-0">
            Myndigheter skall prata med varandra, säger Laila
          </note>
          <note xml:id="i-b056777527d4c3ac-0">
            Freivalds, och det är viktigt. Men det kan de väl göra utan att
            man blir medlem i EU eller ansluter sig till
          </note>
          <note xml:id="i-556d4cdb7acba322-0">
            Schengenavtalet. Så enkelt är det väl inte. Man kan väl alltid
            prata med varandra, och det har man väl kunnat även tidigare.
          </note>
          <note xml:id="i-0cc0905d8364a6bc-0">
            Det som är litet patetiskt är attityden att vi skall omvända
            dem. Vi skall omvända knarkliberalerna och det stora socialdemokratiska
            partiet i Tyskland. Jag tror inte att det är så enkelt. Precis
            som Laila Freivalds säger så har man gett upp. Man ser en möjlighet
            att minska prostitutionen, brottsligheten och tjuveriet om knarket
            släpps fritt. Det är en lösning som man tror att man har hittat.
            Jag känner inte igen detta att man skulle ha så stor förståelse
            för vår syn. Vissa har det kanske, men faktum är att det har gått
            fruktansvärt långt. För varje vecka som går vinner knarkliberalerna
            framsteg. Det är det stora problemet.
          </note>
          <note xml:id="i-ba2d14c473955c7e-0">
            Det stora problemet är alltså att man fortfarande är på väg att
            legalisera knark, och som en följd av
          </note>
          <note xml:id="i-122930870d26625d-0">
            Schengenavtalet plockar man bort alla gränskontroller. Negligera
            inte detta problem! Det vore väldigt olyckligt om Laila Freivalds
            gjorde det.
          </note>
          <note xml:id="i-7a95aeb8df15716b-0">
            Anf. 8 WIDAR ANDERSSON (s)
          </note>
          <note xml:id="i-18ee49eb4b14272b-0">
            Fru talman! De organisationer, krafter och personer som vill
            legalisera narkotika utgör givetvis ett stort och växande problem.
            Det är alldeles uppenbart.
          </note>
          <note xml:id="i-88f0456bd21212f8-0">
            Men då har regeringen den rätta hållningen. Vi måste ut och slåss
            och ta för oss. Jag skulle aldrig kunna stå här med hedern i behåll
            och propagera för något slags svensk inskränkthet, dvs. att vi
            måste akta oss så att vi inte blir smittade. Såsom världen nu
            ser ut måste vi självfallet försöka att göra det bästa av situationen,
            försöka påverka de gemensamma regler som finns och den fortsatta
            utvecklingen.
          </note>
          <note xml:id="i-b672ffacc518678c-0">
            Det är ytterligare en fråga som jag vill peka på i mitt avslutande
            inlägg. En bärande och viktig punkt i
          </note>
          <note xml:id="i-7089755fac33a4c5-0">
            Schengensamarbetet är de yttre gränserna. Varje land skall ansvara
            för sin del av de yttre gränserna. Risken är då att det blir som
            kortspelet Svarte Petter, dvs.
          </note>
          <note xml:id="i-b1f91b73a1bb5b5c-0">
            ingen vill sitta med Svarte Petter på hand. Alla vill flytta
            ansvaret för den yttre gränsen till något annat land. Det innebär
            höga kostnader och stort besvär att sköta den kontrollen. Det
            vore bra om vi kunde försöka driva på utvecklingen tillsammans
            med andra länder, så att man var beredd att ta ett större gemensamt
            ansvar för de yttre gränserna.
          </note>
          <note xml:id="i-991bcd6da1d10ed8-0">
            Där den gamla muren tidigare gick mellan öst och väst är det
            enligt många rapporter fortfarande väldigt öppet och enkelt att
            ta sig igenom. Detta måste vara en gemensam uppgift för Schengenländerna
            som vill gå längre när det gäller att skapa ett medborgarnas
          </note>
          <note xml:id="i-5f2c846f5c2d764b-1">
            Europa.
          </note>
          <note xml:id="i-983f47fd1091a3d7-0">
            Jag instämmer helt i och jag vill vara delaktig i ambitionen
            om ett skapande av ett medborgarnas
          </note>
          <note xml:id="i-3e631c2754929ec8-0">
            Europa. Det skall inte bara vara fri rörlighet för varor, kapital
            och tjänster, utan framför allt för människor.
          </note>
          <note xml:id="i-f8276a8e47e59471-0">
            Men då måste vi ha ungefär samma utgångspunkter när det gäller
            vad som skall vaktas vid de yttre gränserna. Där har Birger Schlaug
            onekligen en poäng, tycker jag. Vi måste vara överens om vad det
            är som vi skall hålla ögonen på vid de yttre gränserna. Vi kan
            inte bara säga att varje land gör sina egna bedömningar, att varje
            land ansvarar för sin del av den yttre gränsen. Som jag har uppfattat
            det är detta en svaghet som vi bör diskutera mera.
          </note>
          <note xml:id="i-a135a1a8944814d5-0">
            Regeringen har ju tillsatt en arbetsgrupp som med utgångspunkt
            i de diskussioner som nu har inletts här i riksdagen säkerligen
            kan komma fram till en god svensk hållning. Därmed tackar jag
            för mig.
          </note>
          <note xml:id="i-f8c2692804b840f2-0">
            Anf. 9 Justitieminister LAILA
          </note>
          <note xml:id="i-0917dc9f4bfd3efa-2">
            FREIVALDS (s)
          </note>
          <note xml:id="i-45e3a3c43dbf71b8-0">
            Fru talman! Birger Schlaug, det är fel att EU-
          </note>
          <note xml:id="i-60bc2d33e662b07a-0">
            nämnden inte fick information om den svenska hållningen inför
            Reykjaviksmötet. Det fanns information i de skrivna dokument som
            överlämnades till EU-
          </note>
          <note xml:id="i-fdb4f5be6cecdfff-0">
            nämnden.
          </note>
          <note xml:id="i-3f72bf2108ef6fb2-0">
            Till Birger Schlaug vill jag också säga att jag måste protestera
            mot påståendet att regeringen förenklar eller negligerar de problem
            som samarbetet i Europa skapar när det gäller vår kamp mot narkotika.
          </note>
          <note xml:id="i-8bf270b3c9e9c99e-0">
            Det är tvärtom så att det är den fråga som regeringen har tillmätt
            den största betydelsen. Vi har varit angelägna om att säkerställa
            att vi kan fortsätta att ha den kontroll över narkotikan som vi
            anser vara nödvändig till dess kompensatoriska åtgärder finns
            införda.
          </note>
          <note xml:id="i-d7929103cc73900c-0">
            Dessutom anser vi att medlemskapet i EU och samarbetet inom Schengen
            ger oss ytterligare möjligheter att driva den inställning som
            Sverige har när det gäller narkotika vidare. Det är utan tvivel
            så att vi har bättre möjligheter att göra det när vi är inne i
            ett samarbete än om vi står utanför.
          </note>
          <note xml:id="i-e9110b3c8bfa5f25-0">
            Dessutom vill jag tillbakavisa påståendena om att skillnaderna
            i lagstiftningarna när det gäller förbud mot narkotika skulle
            vara så stora att samarbete vore meningslöst. Det låter på Birger
            Schlaug som att det fanns länder som tillät narkotika rakt över.
            Den differens som finns mellan vissa länder gäller inställningen
            till lättare narkotika. När det gäller den tunga narkotikan finns
            inte den differensen.
          </note>
          <note xml:id="i-15ef252329b8df36-0">
            Gudrun Schyman tycker att detta är stora, viktiga och svåra frågor
            och att regeringen tar för lättvindigt på dem. Det är också ett
            sådant påstående som blir hängande i luften. Vilka frågor är det
            närmare bestämt som regeringen tar lättvindigt på?
          </note>
          <note xml:id="i-134f60e2677bd902-0">
            När det gäller diskussionerna med Schengenländerna om i vilka
            former som de nordiska länderna kan samarbeta med Schengenländerna
            för att göra det möjligt att bibehålla reglerna för den nordiska
            passkontrollen, är ju ambitionen så hög att vi vill både rädda
            den nordiska passfriheten och hitta ett sätt att samarbeta vidare
            med Schengenländerna angående möjligheterna att öppna gränserna
            även i förhållande till Europa.
          </note>
          <note xml:id="i-d63a3d12bee82125-0">
            Detta är ingen fråga som vi hanterar lättvindigt, utan det är
            det som diskussionerna handlar om vid de möten som vi kommer att
            ha med Schengenländerna.
          </note>
          <note xml:id="i-b295ed47cade0579-0">
            I vilket avseende har vi en lättvindig inställning, Gudrun Schyman?
            Vad är det då i så fall för alternativ som Gudrun Schyman menar
            att vi negligerar? Det vore intressant att höra något närmare
            om dessa, för då kunde jag i sak besvara frågan huruvida jag anser
            att dessa alternativ inte är möjliga eller t.o.m. kanske finns
            med i övervägandena.
          </note>
          <note xml:id="i-7b6d36f19dd3394b-0">
            När det gäller harmonisering av lagstiftningen påstår Gudrun
            Schyman att det skulle ingå i Schengenavtalet att en harmonisering
            måste ske beträffande asylfrågorna och narkotikafrågorna. Det
            är inte på det viset. Tvärtom förutsätter inte Schengenavtalet
            någon harmonisering på något av dessa områden. Är det
          </note>
          <note xml:id="i-88032ce2130210e5-0">
            Schengenavtalet som vi talar om, tycker jag att vi skall utgå
            från det och vad som sägs där och inte vad andra personer i andra
            sammanhang påstår. Låt oss utgå ifrån de sakförhållanden och de
            dokument som gäller.
          </note>
          <note xml:id="i-44c9dc13e2656d2a-0">
            Slutligen vill jag säga till Widar Andersson att när det gäller
            de yttre gränserna är det ju viktigt att alla länder har en hög
            ambition. Det gäller inte minst narkotikan. Det är ett av skälen
            till varför vi anser att det är viktigt att föra samarbetet vidare
            även när det gäller regelverket, t.ex. beträffande kriminalisering
            av narkotika. Det är ett arbete som är möjligt att bedriva inom
            ramen för den tredje pelaren. Det är ett frivilligt samarbete
            mellan enskilda länder. Det är viktigt att
          </note>
          <note xml:id="i-dfe0002e9359ed81-0">
            Sverige tar en aktiv del i det sammanhanget.
          </note>
          <note xml:id="i-b47c577ac89a582e-0">
            Jag har inte samma uppgivna inställning som en del av er har
            när det gäller möjligheterna att faktiskt marknadsföra den mycket
            stränga inställningen till narkotika som vi har i Sverige. Varför
            jag känner en optimism inför den möjligheten är att jag kan visa
            för dem som misströstar att det faktiskt är möjligt att bedriva
            en offensiv, stark narkotikapolitik som leder till att vi inte
            har de omfattande problem som många andra länder har. Ett bättre
            argument finns inte i debatter med de människor ute i Europa som
            också är intresserade av narkotikafrågan. Detta kan inte betecknas
            som att regeringen har en legär inställning.
          </note>
          <note xml:id="i-abd48e8f89e78eb3-0">
            Tvärtom tycker jag att det visar att vi för vidare den politik
            som vi har lagt grunden för i vårt eget land på det europeiska
            planet.
          </note>
          <note xml:id="i-51e92665c42b55a9-0">
            Anf. 10 GUDRUN SCHYMAN (v)
          </note>
          <note xml:id="i-aeae7eaddb49f17f-0">
            Fru talman! Jag tycker att vi skall utgå från sakförhållanden
            omkring asylpolitiken, och det försöker jag faktiskt att göra.
            Nu har jag inte Schengenavtalet med mig, men såvitt jag förstår
            är jag väl informerad om att det i artikel 30, som jag hänvisade
            till, står att en utlänning som tidigare ansökt om asyl och fått
            ett slutgiltigt besked i ett Schengenland kan skickas tillbaka
            till det landet, om personen i fråga åker till ett annat Schengenland
            och söker asyl där. Detta innebär i praktiken att en person som
            har sökt asyl i ett land och fått sin sak prövad och slutgiltigt
            avgjord inte har möjlighet att söka asyl i andra länder. Det är
            i så fall i praktiken en begränsning av asylrätten. Jag utgår
            från att detta är sakförhållanden, och jag vidhåller att jag har
            rätt på den punkten.
          </note>
          <note xml:id="i-36c06abd59823457-0">
            Så till frågan om narkotika, där jag instämmer i det som sagts,
            framför allt att frågan är viktig. Justitieministern säger att
            hon känner optimism därför att hon kan visa på att det har gått
            att ordna frågan på ett bra sätt i Sverige. Det tycker jag är
            bra. Då måste man också ta med i beräkningen att en viktig del
            i det att vi har det som vi har det är att vi har haft en gränskontroll,
            med den erfarenhet som vi samlat på oss i Sverige. I en restriktiv
            narkotikapolitik har ingått en möjlighet att göra kontroll vid
            gränsen, och den avsäger vi oss nu. Då går det inte att säga så
            som justitieministern.
          </note>
          <note xml:id="i-c58226c5f1d4dcb8-0">
            Jag skulle vilja veta en sak. Det är inte meningsfullt att tvista
            om hur vi skall föra debatten här just nu. Hur skall debatten
            fortsättningsvis föras ut till en större offentlighet? Vad kommer
            regeringen att ta för initiativ för att föra ut hela diskussionen
            om hela
          </note>
          <note xml:id="i-f6719db99f4fe5f5-0">
            Schengenavtalet till offentlig debatt? Vad har regeringen för
            tidtabell när det gäller samarbetet och diskussionen med Schengenländerna?
            Hur ser samordningstidtabellen med de övriga nordiska länderna,
            de nordiska ministrarna, ut? Hur skall vi fortlöpande föra diskussionen
            offentligt, och när tror man från regeringens sida att vi är framme
            vid ett datum då vi skall fatta beslut i denna fråga?
          </note>
          <note xml:id="i-5e208b0ef6af9123-0">
            Jag förväntas att komma med alternativ, men jag har inte några
            alternativ. Jag har bara ställt den enkla frågan: Är det möjligt
            att lösa detta på ett annat sätt än att säga ja till hela paketet?
          </note>
          <note xml:id="i-0dbc86106c2c3c11-0">
            Anf. 11 Justitieminister LAILA
          </note>
          <note xml:id="i-0917dc9f4bfd3efa-3">
            FREIVALDS (s)
          </note>
          <note xml:id="i-40d87e12d55b66a7-0">
            Fru talman! Sista gången om asylprövning: Artikel
          </note>
          <note xml:id="i-684b35175ed6f546-0">
            29 tar över artikel 30. Det betyder, som jag tidigare har sagt,
            att prövningen sker enligt nationell lagstiftning. Om någon har
            fått ett avslag i ett land innebär det inte att man inte kan få
            saken prövad i ett annat land.
          </note>
          <note xml:id="i-c5ded3d918193079-0">
            När det gäller gränskontrollen säger Gudrun
          </note>
          <note xml:id="i-a199ce6410bbb124-0">
            Schyman att vi avsagt oss den. Jag måste återigen protestera.
            Det är ingen saklig information om det som har hänt hittills.
            Det är inte heller en rätt bedömning om vad som kommer att ske
            framöver. Vad vi har gjort är att vi behåller den kontroll som
            vi anser nödvändig så länge det inte finns bättre metoder. Vi
            bejakar möjligheten att utvidga möjligheter att komma åt olaglig
            narkotikahandel genom bl.a. ett samarbete med andra länders poliser.
            Vi fortsätter att bedriva kampen mot narkotika på samma sätt som
            vi gjort hittills, så länge vi anser att det är en effektiv metod.
          </note>
          <note xml:id="i-9268065864ae1225-0">
            När den inte längre är det och det finns bättre metoder, byter
            vi fot.
          </note>
          <note xml:id="i-46832fc805634a6e-0">
            Beträffande tidsplanen för hanteringen av förhandlingarna i Schengenfrågan
            kan jag säga att det kommer att vara ett ministermöte i slutet
            av april eller i början av maj. Det är svårt att bedöma hur lång
            tid det kan behövas för att gå igenom olika frågor och komma fram
            till ett resultat. Jag räknar med åtminstone ett halvår. Under
            tiden har vi alla ett ansvar för att föra diskussionen vidare
            i dessa frågor och föra ut sakförhållandena så att människor kan
            fatta egna omdömen kring betydelsen, nödvändigheten och fördelen
            med detta.
          </note>
          <note xml:id="i-74d84d524028c3a5-0">
            Överläggningen var härmed avslutad.
          </note>
          <note xml:id="i-b92a5b0a10d4a9f3-0">
            6 § Svar på interpellationerna 1994/95:81 och
          </note>
          <note xml:id="i-9d94319c7b4d4a5e-0">
            85 om FN:s världstoppmöte om social utveckling
          </note>
          <note xml:id="i-e3476cc8a2efe24f-0">
            Anf. 12 Statsminister INGVAR
          </note>
          <note xml:id="i-0d1373d07e64bb60-0">
            CARLSSON (s)
          </note>
          <note xml:id="i-f9729c776a95df7e-0">
            Fru talman! Eva Zetterberg och Ragnhild Pohanka har båda frågat
            mig hur regeringen avser att på olika områden följa upp slutdokumentet
            från FN:s sociala toppmöte i Köpenhamn den 11 och den 12 mars
            i år.
          </note>
          <note xml:id="i-e80052d9676b131d-0">
            Jag besvarar interpellationerna i ett sammanhang.
          </note>
          <note xml:id="i-b07c91992a7974fd-0">
            Det sociala toppmötet i Köpenhamn blev en viktig politisk manifestation
            där frågor som social utveckling, fattigdomsbekämpning, ökad jämställdhet
            och full sysselsättning sattes högt upp på den internationella
            politiska dagordningen. Huruvida mötet kan betecknas som en framgång
            avgörs givetvis främst av hur de deltagande regeringarna nu förverkligar
            de åtaganden som finns i slutdokumentet.
          </note>
          <note xml:id="i-ccd4ff520e4bbd29-0">
            För svensk del kan vi glädja oss åt att många av de frågor som
            vi under toppmötesförberedelserna särskilt lyfte fram fick ett
            genomslag i slutdokumentet. God utbildning, bra hälso- och sjukvård,
            omsorg av hög kvalitet och framför allt möjligheten att försörja
            sig genom eget arbete är enligt Köpenhamnsdeklarationen grundläggande
            villkor för ett jämlikt och rättvist samhälle. Regeringen, och
            då särskilt Socialdepartementet, kommer nu att diskutera hur vi
            för svensk del kan förverkliga våra åtaganden. Målet är att Köpenhamnsdeklarationen
            skall utgöra en inspirationskälla för arbetet såväl på internationell
            som på nationell och lokal nivå.
          </note>
          <note xml:id="i-dbec08a53eb3f77d-0">
            Som ett konkret exempel vill jag nämna regeringens arbete att
            motverka segregering i våra storstadsområden. Målet är att underlätta
            för utsatta grupper att bli delaktiga i samhället och därigenom
            skapa sig en bättre framtid. Med toppmötesdeklarationens ordval
            innebär detta insatser för social integration. För att nå målet
            har bl.a. en storstadsutredning nyligen tillsatts. Den skall analysera
            den sociala utvecklingen i ett antal bostadsområden i storstadsregionerna,
            speciellt utifrån barnens och ungdomarnas situation.
          </note>
          <note xml:id="i-84ce54ef831d047b-0">
            Därutöver kan nämnas den tidigare tillsatta invandrarpolitiska
            utredningen och regeringens satsning med
          </note>
          <note xml:id="i-6c35f94fe54a5e00-0">
            125 miljoner på särskilda insatser i de invandrartäta storstadsregionerna.
            Det nya FN-dokumentets mycket klara skrivningar om kampen mot
            social utslagning kommer förhoppningsvis att inspirera utredningarna
            i deras arbete.
          </note>
          <note xml:id="i-78a029184dff280c-0">
            Både Eva Zetterberg och Ragnhild Pohanka tar i sina interpellationer
            upp barnens situation. I mitt tal i
          </note>
          <note xml:id="i-e5af4db190554dbf-0">
            Köpenhamn betonade jag att vi måste sätta barnen främst. Sverige
            var ju en av initiativtagarna till FN:s barntoppmöte och ratificerade
            tidigt barnkonventionen, som är ett utomordentligt viktigt instrument
            för att tillvarata barnens rättigheter. Det kanske bästa sättet
            att tillgodose barnens bästa här i Sverige ligger i den väl utbyggda
            barnomsorgen och den generösa föräldraförsäkringen, som gör det
            möjligt för både fäder och mödrar att förena arbete med gott föräldraskap.
          </note>
          <note xml:id="i-109e89d1005a73e3-0">
            Eva Zetterberg tar särskilt upp frivilligorganisationernas roll
            i uppföljningen av toppmötesdeklarationen. Regeringen avser samla
            intresserade organisationer till möten för att diskutera just
            hur detta kan ske. Vi kommer också att fortsätta att stödja deltagande
            vid internationella aktiviteter för frivilligorganisationer från
            utvecklingsländerna. Jag vill också peka på en del av förslagen
            i kommissionen om globalt samarbete som, om de genomförs, kan
            stärka frivilligorganisationernas roll i det internationella arbetet.
            Jag tänker särskilt på kommissionens förslag om petitionsrätt
            för enskilda organisationer rörande förhållanden som kan leda
            till öppna konflikter, såsom grava kränkningar av mänskliga rättigheter
            och humanitära katastrofer.
          </note>
          <note xml:id="i-58dac2a4a632c80b-0">
            Eva Zetterberg frågar också om regeringen efter toppmötet omvärderat
            uppfattningen att det svenska biståndet skall frysas fram till
            1998. Som Eva Zetterberg är väl medveten om, har det statsfinansiella
            läget tvingat fram besparingar som drabbat alla delar av statens
            verksamhet, också biståndet. Målet med besparingarna är att återställa
            en stark offentlig ekonomi i vårt land, vilket är avgörande för
            att vi på lång sikt skall kunna behålla ett högt svenskt bistånd.
          </note>
          <note xml:id="i-155b6823f21d3b45-0">
            Trots de besparingar som vi måste göra är Sverige ett av de fyra
            länder som har ett bistånd som ligger över det mål på 0,7 % av
            BNI som FN fastställt. Regeringen har också mycket klart angivit
            att den, så snart det statsfinansiella läget tillåter, åter skall
            uppnå enprocentsmålet.
          </note>
          <note xml:id="i-6255d58ced2ee21e-0">
            Både Ragnhild Pohanka och Eva Zetterberg tar upp toppmötets åtagande
            om minskande av överdrivna militärutgifter samt strävan att reducera
            användningen av särskilt skadliga vapen, inte minst landminor.
            Regeringen har ambitionen att minska våra militärutgifter - som
            knappast kan kallas överdrivna -
          </note>
          <note xml:id="i-2e1db8d1d2045cf4-0">
            med 5 % fram till 1998. Ambitionen är att gå vidare med ytterligare
            en femprocentig reduktion till slutet av nästa försvarsbeslutsperiod.
            Detta förutsätter dock ett brett samförstånd i riksdagen samt
            att den nuvarande positiva säkerhetspolitiska utvecklingen inte
            bryts. Med detta menar jag att Sverige med god marginal lever
            upp till sina åtaganden i toppmötesdeklarationen.
          </note>
          <note xml:id="i-fef9c143a44a54cb-0">
            Som bekant är den svenska regeringen kraftigt pådrivande i arbetet
            för ett internationellt totalförbud för antipersonella minor.
            Detta är ett mödosamt men oerhört viktigt arbete och jag tycker
            mig ha märkt ett ökat stöd för våra strävanden under senare tid.
            Det är min förhoppning att det otvetydiga uttalandet från kommissionen
            om globalt samarbete till förmån för ett förbud skall bidra till
            att föra frågan framåt. Som ett led i frågans fortsatta behandling
            i Sverige har regeringen i förra veckan givit försvarsmakten i
            uppdrag att utreda konsekvenserna av att avskaffa trampminorna
            med bibehållen försvarsförmåga.
          </note>
          <note xml:id="i-24dd05849d692844-0">
            Eva Zetterberg tar upp Heliga stolens ställning i
          </note>
          <note xml:id="i-ea6d3789fc219df5-0">
            FN. Heliga stolen har observatörsstatus i Förenta nationerna
            och deltar, i likhet med t.ex. Schweiz, regelmässigt i större
            internationella konferenser. Det faktum att den svenska regeringen
            inte alltid delar de åsikter som Heliga stolens representanter
            för fram vid dessa FN-konferenser innebär givetvis inte att vi
            på något sätt skulle vilja förändra den observatörsstatus som
            denna statsbildning tillerkänts. Åsikter som man inte tycker om
            bör man argumentera emot snarare än att försöka utesluta den som
            framhäver dem.
          </note>
          <note xml:id="i-10459761501a52c5-0">
            Avslutningsvis vill jag kommentera Sveriges agerande i FN i vår
            nya position som medlem av EU. Det är riktigt att ordförandelandet
            i EU ofta framträder som talesman på medlemsländernas vägnar.
            Jag ser dock inte detta i första hand som en begränsning för vårt
            FN-agerande utan snarare som en ny möjlighet.
          </note>
          <note xml:id="i-22319d5e632cd883-0">
            Vi har nu fått ett nytt viktigt forum där vi kan driva vår aktiva
            FN-politik. Vi har många likasinnade inom
          </note>
          <note xml:id="i-c7d7f002d3dcb36f-0">
            EU-kretsen och tillsammans med dessa kan vi skapa ännu större
            gehör för våra synpunkter än om vi uppträtt nationellt. Jag vill
            också erinra om att det nordiska samarbetet kvarstår som en viktig
            hörnsten också i vårt FN-arbete. Och givetvis innebär inte vårt
            EU-
          </note>
          <note xml:id="i-14a413aab16fcfd4-0">
            medlemskap något hinder för att i olika frågor bygga allianser
            med likasinnade länder i övriga delar av världen.
          </note>
          <note xml:id="i-d3b0138deea2ed42-0">
            Anf. 13 EVA ZETTERBERG (v)
          </note>
          <note xml:id="i-a37ac79d90227783-0">
            Fru talman! Jag vill först tacka statsministern för svaret på
            min interpellation.
          </note>
          <note xml:id="i-89a149a3e1f16ecf-0">
            Toppmötet i Köpenhamn kan värderas på mycket olika sätt. Jag
            kan förstå dem som är kritiska och anser att pengarna hellre borde
            användas till direkta insatser. Jag kan också förstå dem som är
            kritiska mot konferensen därför att den inte tillräckligt analyserade
            fattigdomens orsaker. Många är också besvikna över att slutdokumentet
            inte blev så långtgående vad gäller nedrustning, total skuldavskrivning
            eller andra insatser för de fattigaste länderna. Jag menar alltså
            att en viss skepsis är befogad.
          </note>
          <note xml:id="i-000096404575203f-0">
            Trots detta delar jag Ingvar Carlssons bedömning att FN:s sociala
            toppmöte i Köpenhamn var en viktig politisk manifestation. FN:s
            medlemsländer har därigenom visat sin tydliga vilja att minska
            fattigdomen i världen.
          </note>
          <note xml:id="i-ce44f57bf03e0a00-0">
            Ingela Thalén underströk också för Sveriges räkning att ländernas
            åtaganden i Köpenhamn inte innebar en slutpunkt utan en startpunkt
            för åtaganden och för förändringar. Det återstår att se.
          </note>
          <note xml:id="i-7dbd7e078af1e15d-0">
            Definitivt kan man bäva inför den uppgift som toppmötet tog på
            sig, att utrota fattigdomen. Vi vet att
          </note>
          <note xml:id="i-118d45185031594d-0">
            1,4 miljarder människor lever under fattigdomsstrecket, dvs.
            de har mindre än en dollar om dagen.
          </note>
          <note xml:id="i-15c1dffa548ad18d-0">
            Mer än 1 miljard människor är analfabeter. Mer än 2
          </note>
          <note xml:id="i-74ab5a08810d84bf-0">
            miljarder människor saknar rent vatten. 800 miljoner människor
            svälter och minst 13 miljoner barn per år, även detta år, beräknas
            dö på grund av svält, undernäring och sjukdom.
          </note>
          <note xml:id="i-e4c5a85320653822-0">
            Vi vet också att 20 % av världens befolkning har makten över
            mer än 80 % av världens tillgångar och att övriga 80 % får dela
            på resten. Klyftan mellan rika och fattiga i världen ökar.
          </note>
          <note xml:id="i-44098fdf8e4bfb12-0">
            Som svensk var jag glad att ha tillfälle att höra
          </note>
          <note xml:id="i-9163308dd6d51ec0-0">
            Ingvar Carlsson i Köpenhamn och att Ingvar Carlsson just tog
            upp barnens situation i världen och nödvändigheten av att sätta
            barnen främst. Jag delar den uppfattningen till fullo.
          </note>
          <note xml:id="i-f2bececff303e2e7-0">
            Men om vi går till de praktiska konsekvenserna av det Ingvar
            Carlsson tog upp - jag funderar då framför allt på balansen mellan
            biståndet och militära utgifter
          </note>
          <note xml:id="i-596eae2df080e593-0">
            - har jag svårt att se att Sverige uppfyller dessa krav i praktiken.
            Frysningen av biståndet är betydligt större än den minskning vi
            har på den militära sidan. Fortfarande satsar Sverige, som är
            ett neutralt land, tre gånger så mycket resurser på ett militärt
            försvar som på bistånd. Ingvar Carlsson nämner i svaret på min
            interpellation att det krävs ett brett samförstånd för att minska
            de militära utgifterna ytterligare. Jag undrar naturligtvis: Hur
            aktivt driver regeringen kampen för att totalt minska de militära
            utgifterna ytterligare?
          </note>
          <note xml:id="i-06dea130549645d5-0">
            Jag vill också fråga vad det innebär att återställa biståndet
            till enprocentsnivån när "statsfinanserna tillåter". Det är mycket
            vagt. Vi kan undra när vi får sådana finanser. Risken är att vi
            permanentar frysningen.
          </note>
          <note xml:id="i-345558423ae8a874-0">
            Jag hade hoppats att regeringen skulle ha lyssnat på värdlandet
            Danmark. Även där har man ekonomiska svårigheter, men man har
            inte sänkt sitt bistånd.
          </note>
          <note xml:id="i-ed414407f6b1460c-0">
            Danmarks utspel om att efterskänka skulder på över 1
          </note>
          <note xml:id="i-c97d91441638a048-0">
            miljard gjorde ett oerhört starkt intryck på alla deltagare.
          </note>
          <note xml:id="i-aa63dd010188c09a-0">
            Det var där som Sverige skulle haft möjlighet att komma in på
            minor. På konferensen togs just frågan om särskilt skadliga vapen
            upp. Vi vet att minor är ett av de värsta tänkbara exemplen på
            särskilt skadliga vapen. Jag är naturligtvis glad åt att regeringen
            med kraft driver frågan om ett internationellt förbud. Likaså
            att regeringen nu har beslutat att tillsätta en utredning inom
            försvaret om hur man skall kunna ta bort minor från det svenska
            försvaret.
          </note>
          <note xml:id="i-edaa4906ed962a0b-0">
            Men jag undrar, fru talman, varför måste man gå en omväg över
            utredningar? Belgien har t.ex. redan infört ett totalförbud mot
            att använda minor i sitt försvar. Sverige som är så pådrivande
            internationellt borde för länge sedan ha gått före och rensat
            framför egen dörr. Jag undrar naturligtvis: När skall den här
            utredningen vara klar? Vilka direktiv har den? Varför kan vi inte
            redan nu göra ett mer trovärdigt intryck och fatta beslut om ett
            ensidigt förbud i Sverige?
          </note>
          <note xml:id="i-e396a56d571817b8-0">
            Jag vill också påpeka hur barnen i högsta grad kommer in i biståndet.
            Det är ytterst barnen som drabbas när svenskt bistånd minskar.
            Ett mycket tydligt exempel är när en enskild organisation som
          </note>
          <note xml:id="i-ce6d0c57f39c39b4-0">
            Pingstmissionen, som vill driva ett särskilt projekt i
          </note>
          <note xml:id="i-c59b9e058ee66490-0">
            Uganda för tusen föräldralösa barn, som har blivit föräldralösa
            genom aids, just på grund av Sveriges minskade bistånd inte kommer
            att göra detta. Hur kan man tolka detta annat än att barnen drabbas?
          </note>
          <note xml:id="i-096af6ffbe1658ea-0">
            Det är naturligtvis bra att FN-mötet inte bara behandlade situationen
            i u-länder, utan även situationen i den rika världen. Vi får fortsätta
            att diskutera konsekvenserna av de sociala satsningarna på barn
            i Sverige. Jag menar att vi internationellt sett definitivt har
            en bra nivå och standard för våra svenska barn. Men det finns
            mycket mer att göra för att vi skall leva upp till barnkonventionen
            även i Sverige.
          </note>
          <note xml:id="i-c826af1dcdb87705-0">
            Anf. 14 RAGNHILD POHANKA (mp)
          </note>
          <note xml:id="i-32d2d08b5ab1d342-0">
            Fru talman! Jag vill tacka statsministern för svaret.
          </note>
          <note xml:id="i-b224086e8f805093-0">
            Jag tillhör dem som tror att sådana här konferenser är viktiga,
            för vad skall vi göra om vi inte talar med varandra?
          </note>
          <note xml:id="i-86834f878496df69-0">
            Men det verkliga arbetet startar egentligen när statschefer,
            delegater och observatörer återvänt hem.
          </note>
          <note xml:id="i-bf28da51a59c1d9c-0">
            Det är ju då vi skall börja arbeta efter de riktlinjer som lades
            fram, bearbetades och undertecknades i
          </note>
          <note xml:id="i-4965b63fd8fcf28b-0">
            Köpenhamn.
          </note>
          <note xml:id="i-8e2ed9077a1c6f01-0">
            Det betonades starkt att efter mötet är det en nationell angelägenhet
            att ta itu med uppföljningen.
          </note>
          <note xml:id="i-6025802e7e5b58cf-0">
            Visst var hela dokumentet en kompromiss, men ändå med en hel
            del starka skrivningar, som bör initiera ett gigantiskt arbete
            med kampen mot fattigdomen och för social utveckling.
          </note>
          <note xml:id="i-920341b9cec8132e-0">
            Även om Sverige kommit längre än många länder när det gäller
            kampen mot fattigdomen kan vi absolut inte slå oss till ro, särskilt
            som vi i dag ser större klyftor i samhället och också en större
            utslagning. En sådan här kamp är inte för alltid vunnen, utan
            måste ständigt föras.
          </note>
          <note xml:id="i-7c0a91d533b7d03d-0">
            Även vi börjar skära i utbildning och välfärd. För att peka på
            en detalj tar man bort barntillägget vid
          </note>
          <note xml:id="i-9749ba74c53eeb88-0">
            SVUX och SVUXA, vuxenstudiestödet, något som gör att lågutbildade,
            mest kvinnor, inte ser någon möjlighet att studera.
          </note>
          <note xml:id="i-8f21f6598173d880-0">
            Samtidigt har vi genom att skriva under agendan förbundit oss
            att speciellt understödja utbildning av kvinnor, och vi talar
            om ett livslångt lärande.
          </note>
          <note xml:id="i-bea9b696ceaa915f-0">
            För jämlikheten mellan kvinnor och män är lika rätt och lika
            möjligheter till utbildning helt avgörande.
          </note>
          <note xml:id="i-38ba3150fe179756-0">
            Är statsministern beredd att låta Utbildningsdepartementet se
            över de här frågorna, som kan tyckas små men som är oerhört viktiga
            för dem som de gäller?
          </note>
          <note xml:id="i-e682383a7c215207-0">
            Statsministerns betoning av prioriteten av barnens situation
            är ett av de få tal som fick en spontan applåd i plenum i Köpenhamn.
            Desto viktigare och naturligare är det att vi tar tag i barnporrhärvan
            t.ex. och förbjuder innehav av barnporr i vårt land. Desto viktigare
            är det att vi ser till att barnkonventionen följs även när det
            gäller flyktingbarn. I många utvisningsärenden har svaret varit
            att barnkonventionen inte är inskriven i den svenska lagen och
            att man därför inte är tvungen att ta hänsyn till den saken i
            avvisningsbeslut.
          </note>
          <note xml:id="i-e606857ca8058690-0">
            När det gäller personella minor, landminor, spelar regeringen
            en dubbelroll genom att arbeta för ett internationellt förbud
            för dessa - det är bra - och samtidigt behålla dem i vårt eget
            försvar. Jag ser med tillfredsställelse att regeringen nu åtminstone
            vill utreda detta. Minorna driver ju kriget, efter krigets slut,
            mot barn och civila!
          </note>
          <note xml:id="i-2ee99b0893b2327f-0">
            När det gäller de allra svagaste grupperna i vårt eget land -
            hemlösa och uteliggare - måste Sverige, för att leva upp till
            sitt åtagande, göra något radikalt.
          </note>
          <note xml:id="i-2c5568d49c401a85-0">
            Även där finns det ju svaga och ännu svagare. På den nedre skalan
            finns en del av dem som skrivits ut från mentalsjukhusen och som
            ofta blivit drogberoende i någon form, kanske på grund av sina
            mediciner från den tid då de var på mentalsjukhus. När de skrevs
            ut blev de bara utskrivna utan att få något i stället. Även kvinnorna
            har en speciellt utsatt position. Sedan 60-
          </note>
          <note xml:id="i-0a49310e8b167f7f-0">
            talet anses det här vara fråga om ca 6 000 personer i
          </note>
          <note xml:id="i-b9ba244c81b84583-0">
            Stockholm, varav 1 000 kvinnor. Detta faller naturligtvis utanför
            statistikens bevakning, men det är lätt att se att skaran har
            ökat.
          </note>
          <note xml:id="i-4fb4c6bf4630d7b2-0">
            Jag har motionerat om att staten bör gå in och stödja kommunerna
            här, t.ex. med byggande eller ombyggnad av härbärgen. De utslagna
            skall åtminstone ha en säng, även om de inte förmår vara nyktra,
            samt ha tillgång till personlig hygien och någon måltid.
          </note>
          <note xml:id="i-ec675e9d2905955d-0">
            När det gäller integrationen i Sverige för flyktingar och invandrare
            är vi i Miljöpartiet positiva till de planer som finns för särskilda
            insatser i invandrartäta regioner. Det behövs även förebyggande
            insatser för att inte fler områden skall hamna i samma situation.
          </note>
          <note xml:id="i-30ec02c5e4f0883a-0">
            Med Storstadsutredningen är också ett hopp och möjligheter förknippade.
          </note>
          <note xml:id="i-23c93c847cb16400-0">
            Invandrare och deras barn har ofta ett dåligt språk.
          </note>
          <note xml:id="i-d087ffab1c552fa9-0">
            Man försöker lösa det genom mera svenska. Men så enkelt är det
            inte. Vi behöver satsa ordentligt på hemspråk för att dessa människor
            sedan samtidigt skall lära sig svenska. Dessa människor behöver
            sitt modersmål här och för att de skall kunna åka hem igen. Har
            de tappat sitt modersmål eller har ett svagt sådant, kan det nämligen
            bli avgörande för om de vill och kan åka hem igen.
          </note>
          <note xml:id="i-0814116a415a92f4-0">
            När det gäller EU och vår röst i världen anser jag att våra åsikter
            enbart går genom ännu ett filter och att det blir ytterligare
            svårigheter att kunna slå igenom.
          </note>
          <note xml:id="i-5ab2a8f422b780bc-0">
            Det är som en enkelriktad gata med vändplats.
          </note>
          <note xml:id="i-7a920d4cb3b8951c-0">
            Statsministern har inte talat om skuldavskrivningen, som var
            en mycket stor och viktig fråga. Om vi i iländerna i samarbete
            med Världsbanken och IMF inte minimerar och/eller avskriver skulderna
            till uländerna kan dessa aldrig resa sig ur sin fattigdom.
          </note>
          <note xml:id="i-e6e8d7373dcad6d8-0">
            Räntorna överskrider det bistånd som vi ger dem.
          </note>
          <note xml:id="i-81adc648f7ef5996-0">
            20/20-regeln har Sverige sagt nej till. Det känns för mig ganska
            obegripligt. Har statsministern en större öppning för den möjligheten?
          </note>
          <note xml:id="i-ee09116afa6c3078-0">
            Ute på Holmen, där alternativkonferensen hade sina aktiviteter,
            gick protesterna mot Världsbanken som en röd tråd. 50 år är nog,
            löd parollen.
          </note>
          <note xml:id="i-f02dc7396fd0c28c-0">
            Anf. 15 Statsminister INGVAR
          </note>
          <note xml:id="i-0d1373d07e64bb60-1">
            CARLSSON (s)
          </note>
          <note xml:id="i-0d4f1c4003ecdb98-0">
            Fru talman! Jag noterar naturligtvis med tillfredsställelse att
            det i de grundläggande frågorna här ändå råder en bred enighet
            mellan representanterna för
          </note>
          <note xml:id="i-4a384ba57435f155-0">
            Miljöpartiet och Vänsterpartiet.
          </note>
          <note xml:id="i-855ebdc9b70d04c4-0">
            Jag vill kommentera några speciella frågor.
          </note>
          <note xml:id="i-06af05681293fec2-0">
            När det gäller relationen bistånd-militära utgifter, som Eva
            Zetterberg tog upp, tror jag nog att Sverige ändå har en bra relation.
            Jag skulle naturligtvis önska att världen såg ut så, att vi inte
            skulle behöva lägga ner någonting alls på försvaret. Men det är
            inte vår verklighet. Redan de nedskärningar som regeringen här
            har aviserat kommer att innebära t.ex. nedläggningar i vårt land,
            vilka gör att vi nog - skulle jag tro
          </note>
          <note xml:id="i-062bbc0b3224717a-0">
            - kommer att få uppleva en hel del lokala protester, kanske från
            samtliga partier.
          </note>
          <note xml:id="i-1fb38a0300018663-0">
            Både Eva Zetterberg och Ragnhild Pohanka tog upp Danmarks nedskrivning
            av skulder. Men den åtgärden har Sverige faktiskt vidtagit för
            länge sedan.
          </note>
          <note xml:id="i-ad533482a62bd868-0">
            Det redovisade jag också på konferensen i Danmark.
          </note>
          <note xml:id="i-970da3ec24b0a8ff-0">
            Jag tycker att det är en bra åtgärd, och jag hoppas att fler
            länder följer efter.
          </note>
          <note xml:id="i-0f669c9d5e9c2fb6-0">
            Också frågan om landminor tog Eva Zetterberg och Ragnhild Pohanka
            upp. Ragnhild Pohanka sade att vi bedriver en dubbelroll - jag
            förmodar att avsikten var att säga dubbelspel, och kanske sade
            Ragnhild
          </note>
          <note xml:id="i-87f9dc38dffe797f-0">
            Pohanka också så. Där vill jag bestämt tillbakavisa, därför att
            man måste, t.o.m. väldigt ofta, driva en fråga internationellt
            och principiellt. Det kan inte vara fel att man därför kanske
            inte själv isolerat omedelbart kan ta det här beslutet. Om vi
            skulle avstå från det tror jag att världen på många sätt skulle
            bli sämre.
          </note>
          <note xml:id="i-5c5cefca0e05e21c-0">
            Däremot är det naturligtvis viktigt att man själv tar frågan
            på allvar.
          </note>
          <note xml:id="i-39aaf42f23e07755-0">
            Jag som socialdemokratisk partiordförande respektive statsminister
            har gjort det på två sätt. Dels har vi drivit det i Commission
            of Global Governments. Jag tror att det är väldigt viktigt att
            vi har fört fram det här som ett konkret förslag. Dels har vi,
            som bekant, också satt i gång ett utredningsarbete.
          </note>
          <note xml:id="i-80cdba9d73a6ebf2-0">
            Som svar till Eva Zetterberg vill jag meddela att det skall vara
            klart så att det kan föras in i försvarsbeslutet redan våren 1996.
            Det är rimligt att detta görs i ett sådant sammanhang.
          </note>
          <note xml:id="i-54d0fe9bd4c24827-0">
            Ytterligare två svar till Ragnhild Pohanka. Jag skulle väldigt
            gärna vilja återställa inte bara satsningen på vuxenutbildningsstödet
            utan också flera andra saker. Men verkligheten just nu är ju att
            vi beslutar om ytterligare nedskärningar för att få ned räntan
            och förstärka kronan. Jag kan således naturligtvis inte här i
            dag på något sätt utlova nya statsutgifter. Det är snarare motsatsen
            som är aktuell.
          </note>
          <note xml:id="i-e3aa5b4fac4d55a7-0">
            Ragnhild Pohanka förstår säkert att barnkonventionen är oerhört
            viktig för mig som en av initiativtagarna till barntoppmötet.
            Jag kan inte acceptera att man säger att en svensk lag i princip
            tar över barnkonventionen, utan då har vi skyldighet att ändra
            lagen så att den stämmer med barnkonventionen.
          </note>
          <note xml:id="i-be1c8b04d14e560a-0">
            Anf. 16 EVA ZETTERBERG (v)
          </note>
          <note xml:id="i-cccb8a53e541d1c9-0">
            Fru talman! Relationen bistånd-försvar tycker
          </note>
          <note xml:id="i-d5df6da2fea18464-0">
            Ingvar Carlsson är rimlig. Jag delar inte den uppfattningen,
            eftersom vårt försvar tar mer än tre gånger så mycket av våra
            resurser som biståndet gör.
          </note>
          <note xml:id="i-8c74decf4ec96f22-0">
            Jag vill kraftigt understryka att det finns länder som anser
            att de inte behöver ett militärt försvar över huvud taget. Costa
            Rica är ett sådant exempel. I det avseendet vet jag att Ingvar
            Carlsson har goda personliga relationer. Jag hoppas att Ingvar
            Carlsson i fortsättningen kan bli mera påverkad av det landets
            ledning. De anser säkert också att det kan finnas säkerhetspolitiska
            skäl men har av andra orsaker valt att avstå från militärt försvar.
          </note>
          <note xml:id="i-00818c54a7f6a349-0">
            Ja, Danmark tog upp frågan, och beslutade även, om avskrivning
            av skulder på över 1 miljard kronor till de fattigaste länderna.
            Jag är helt klar, Ingvar
          </note>
          <note xml:id="i-43813c64ea98339e-0">
            Carlsson, över att Sverige redan har gjort det. Jag tycker att
            det är utmärkt. Men jag menar att Sverige hade kunnat ha ett annat
            förslag och på ett annat sätt hade kunnat komma med ett erbjudande
            och visa att man på Köpenhamnskonferensen också var beredd att
            ta ett beslut som kostade något.
          </note>
          <note xml:id="i-602d8cafd1fe724e-0">
            Jag avser då att ett förslag till beslut om att avstå från minor
            över huvud taget inom det svenska försvaret hade varit ett mycket
            lämpligt utspel i Köpenhamn. Nu kom inte det. I stället blev det
            den mera långsamma vägen. Men det är bra att detta kommer till
            det försvarspolitiska beslutet 1996. Jag anser dock att det ändå
            är att hålla på alldeles för lång tid med den frågan. Det finns,
            som sagt, länder som redan har kunnat fatta ett sådant här beslut.
          </note>
          <note xml:id="i-8aafbdb931eee561-0">
            Jag påstår inte att regeringen bedriver ett dubbelspel. Däremot
            påstår jag att Sveriges hållning internationellt skulle bli bra
            mycket trovärdigare om vi hade tagit ett beslut om att i Sverige
            avstå från landminor.
          </note>
          <note xml:id="i-90e69c9578c3dbe6-0">
            Fru talman! Jag vill också något beröra en fråga som har klara
            implikationer för Sveriges socialpolitik, nämligen flyktingfrågan.
            Det passar bra, eftersom också Leif Blomberg är närvarande här.
            I slutdokumentet gjordes flera skrivningar om åtaganden för flyktingar.
            Bl.a. skrevs in att de skall kunna återvända på säkra och värdiga
            villkor och att ingen skall behöva återvända till länder där deras
            liv eller frihet hotas.
          </note>
          <note xml:id="i-c613e6357466462f-0">
            Jag tycker att det är ett mycket förpliktigande åtagande i FN:s
            dokument.
          </note>
          <note xml:id="i-0e490c01a0f8c227-0">
            Jag vill också peka på att flyktingbarn i Sverige är en grupp
            som faktiskt far illa, trots den svenska välfärden i allmänhet.
            Vi har ännu inte den ordningen att flyktingbarnens skäl utreds
            som om dessa barn är egna personer, utan de ses fortfarande som
            bihang till vuxna. Likaså tas barn i förvar, och enligt utlänningslagen
            anses flyktingbarn fortfarande inte som barn ända upp till 18
            års ålder, trots att den frågan länge har utretts.
          </note>
          <note xml:id="i-bfc8b09b5f3ee35d-0">
            Anf. 17 RAGNHILD POHANKA (mp)
          </note>
          <note xml:id="i-3e1d00a96a6ce702-0">
            Fru talman! Jag tog inte upp Danmarks skuldfrågor, men jag står
            bakom Eva Zetterbergs yttrande att man i Sverige skulle ha kunnat
            göra ett motsvarande uttalande. Det hade varit fint.
          </note>
          <note xml:id="i-d9ac0d9f3a1abf96-0">
            Varje kamp mot farliga vapen välkomnas av Miljöpartiet. Vi tycker
            även att internationella åtaganden eller krav från Sveriges sida
            är bra, men vi tycker att det är en viss dubbelmoral när man inte
            med kraft försöker ta bort dessa vapen från svensk sida. Dessutom
            har vi sålt krut som vi redan vid försäljningstillfället visste
            gick till landminor, och även det är tveksamt. Kanske kände inte
            alla till förhållandet, men det var ganska bekant. Varje steg
            mot nedskärningar inom försvaret välkomnas från min sida.
          </note>
          <note xml:id="i-d0033a5e3502b493-0">
            Vad gäller barnkonventionen menar jag att denna kan transformeras
            och tas in i lagen. Alternativt kan konventionen föras in som
            den är. Vilket sätt regeringen väljer spelar mindre roll.
          </note>
          <note xml:id="i-136c2dc6024fed67-0">
            Jag tycker att åtagandet vad gäller flyktingbarn är viktigt.
            Vi har ett aktuellt fall i form av de bosnienkroater som riskerar
            att sändas åter till krig. Av de
          </note>
          <note xml:id="i-098ba32d624ed04d-0">
            5 000 bosnienkroaterna är 2 000 barn. Jag tycker verkligen att
            vi därvidlag borde ändra vår inställning.
          </note>
          <note xml:id="i-982bcd65a7dbedab-0">
            20-20-regeln innebär att bidragsgivarlandet ger
          </note>
          <note xml:id="i-cb3d4e09f4392847-0">
            20 % av biståndet till social utveckling, om mottagarlandet förbinder
            sig att skänka lika mycket. Jag kan tänka mig att man känner en
            viss tveksamhet inför den formen, men jag tror ändå att man även
            från Sveriges sida för de länder som man kan göra bindande avtal
            med och för vilka man vet att det fungerar bra skulle kunna införa
            detta på prov.
          </note>
          <note xml:id="i-4a51d140fd2f96bf-0">
            Anf. 18 Statsminister INGVAR
          </note>
          <note xml:id="i-0d1373d07e64bb60-2">
            CARLSSON (s)
          </note>
          <note xml:id="i-cb6a188e4c90f92a-0">
            Fru talman! Jag kan fatta mig mycket kort. Jag vill notera att
            vi gör mycket kraftiga nedskärningar av det svenska försvaret.
            Situationen i vår omvärld är tyvärr sådan att vi har ett behov
            av ett försvar. Vi måste alltså innan vi går vidare se hur prioriteringarna
            på detta område skall göras.
          </note>
          <note xml:id="i-41ae46b7b3de1723-0">
            Sveriges allvarliga kris är allmänt bekant, och alla talar i
            dag om den. Andra länder lyfts fram som föredömen. Jag vill bara
            konstatera att vi trots krisen mer än de flesta ställer upp för
            flyktingar. Vi är bland de fyra, fem främsta biståndsgivarna i
            världen trots att
          </note>
          <note xml:id="i-b979bb191cfdee5d-0">
            Sverige beskrivs som ett land som har en urusel ekonomi. Jag
            tycker därför att vi inte alldeles behöver klä oss i säck och
            aska på de här punkterna.
          </note>
          <note xml:id="i-a6ec55bf9931eeb8-0">
            Det är vidare riktigt, som Ragnhild Pohanka säger, att barn till
            bosnienkroaterna nu har det mycket svårt.
          </note>
          <note xml:id="i-cc556edceab8165b-0">
            De är tyvärr inte de enda. Vi kan se att det finns väldigt många
            barn i Bosnien som icke lever under rimliga förhållanden. Vi måste
            i världssamfundet i dag konstatera att barnen i dessa länder i
            dag inte behandlas på det sätt som är förutsatt i barnkonventionen.
          </note>
          <note xml:id="i-741e810768792575-0">
            Det gäller alltså tyvärr inte bara för barn till bosnienkroaterna
            utan i hela Bosnien. Även i stora delar av det tidigare Jugoslavien
            i övrigt är det tyvärr på samma sätt.
          </note>
          <note xml:id="i-bee38a3fc8594756-0">
            Anf. 19 EVA ZETTERBERG (v)
          </note>
          <note xml:id="i-34be5c4ac8c3245c-0">
            Fru talman! I frågan om försvaret är vi uppenbart mycket oense.
            Vi i Vänsterpartiet menar att vi kan skriva ned försvaret oerhört
            mycket mer än vad vi har gjort. Personligen anser jag inte att
            vi över huvud taget behöver något militärt försvar. Men självklart
            inser även jag att det behövs en omställningstid för att trygga
            jobben på de platser där människor i dag är anställda inom försvarsmakten.
            Omställningen kan inte ske från en dag till en annan, men den
            kan göras.
          </note>
          <note xml:id="i-a5677f331fcc0249-0">
            Jag vill också instämma i det som Ragnhild Pohanka sade om barnkonventionen,
            som jag menar att
          </note>
          <note xml:id="i-c4291c8fc6d2b06c-0">
            Sverige har brutit mot i ett flertal fall, framför allt på flyktingområdet.
            Ingvar Carlsson tog upp fallet med bosnienkroaterna och deras
            barn som återsänds till en icke människovärdig tillvaro. Det finns
            förvisso mänskliga katastrofer på många andra håll i världen,
            men det som skiljer dessa personers situation från de andras är
            att de finns Sverige och att vi hade kunnat göra något för att
            trygga deras tillvaro.
          </note>
          <note xml:id="i-9b6633b807f8bd2b-0">
            Jag vill också, fru talman, ta upp frågan om biståndet. Jag är
            helt klar över att Sverige ligger förhållandevis högt och hör
            till de länder som ger över
          </note>
          <note xml:id="i-57b87ff651af0718-0">
            0,7 % av BNI, men det handlar om vilken signal vi ger till omvärlden,
            och det har från samtliga håll uppfattats som oerhört negativt
            att Sverige, som alltid har legat i topp, nu går tillbaka på biståndsområdet.
          </note>
          <note xml:id="i-1bc9572bc5f43005-0">
            Jag skulle också vilja bemöta vad som sades om
          </note>
          <note xml:id="i-d8ddfe3a3bd0f0a9-0">
            EU-medlemskapet. Ingvar Carlsson tar i sitt svar upp hur mycket
            bättre möjligheter Sverige nu har att påverka. Jag kunde med egna
            ögon konstatera att förhandlingarna i dag går till på ett annat
            sätt än tidigare, när Sverige var utanför EU. Våra i mina ögon
            mycket skickliga förhandlare hade på Köpenhamnskonferensen inte
            möjlighet att yttra sig annat än i EU-kretsen.
          </note>
          <note xml:id="i-40a3d27143325320-0">
            Det var EU som var vår talesman gentemot övriga länder. Jag beklagar
            det, eftersom jag anser att Sveriges förhandlare hade haft väldigt
            mycket mer att tillföra, om de hade haft möjlighet att tala.
          </note>
          <note xml:id="i-c142aed3ad28fa4d-0">
            Jag vill också, fru talman, kommentera frågan om
          </note>
          <note xml:id="i-7be50809163ee336-0">
            Heliga stolen. Det är inte så, Ingvar Carlsson, att jag anser
            det vara en generell metod att utesluta dem som har andra åsikter
            i en fråga än jag själv. Också jag tror att det är mycket bättre
            att argumentera mot. Vad jag tog upp var det speciella förhållandet
            att ett trossamfund har en mycket speciell status. Mig veterligt
            har inte överrabbin i Jerusalem, imamen eller Lutherska världsförbundet
            eller något annat trossamfund möjlighet att påverka och delta
            på samma sätt som Heliga stolen. Jag tycker att Sverige borde
            reagera på denna punkt.
          </note>
          <note xml:id="i-b8070ddc94d75854-0">
            Anf. 20 RAGNHILD POHANKA (mp)
          </note>
          <note xml:id="i-db60a8e48490b58c-0">
            Fru talman! Som Eva Zetterberg sade är de som har sökt asyl i
            vårt land vår angelägenhet. Jag anser kanske att vi skall prioritera
            biståndet till barn som har det svårt i världen i övrigt, men
            det är en annan sak.
          </note>
          <note xml:id="i-51614254fb7f6969-0">
            Jag vill här anföra ett litet citat. Inge Kaul på FN:s utvecklingsprogram
            anser att den värsta fattigdomen kan utrotas. Allt som saknas
            är politisk vilja. Hon fortsätter på följande sätt:
          </note>
          <note xml:id="i-fb9fce109bd57f3f-0">
            "Den värsta formen av fattigdom kan vi utrota genom att plocka
            fram de 40 miljarder dollar som behövs. Pengarna finns och det
            är faktiskt ingen teknisk hemlighet hur man skapar grundläggande
            utbildning, inrättar mödravård eller renar vatten. Allt som saknas
            är den politiska viljan, och därför är det oförlåtligt, därför
            är det den värsta formen av fattigdom. - - -
          </note>
          <note xml:id="i-a28fa95b2b7187b1-0">
            Vi har utrotat slaveriet och kolonialismen, vi har utrotat apartheid
            - nu utrotar vi fattigdom."
          </note>
          <note xml:id="i-58d3d2263ded79ba-0">
            Apartheid är väl inte utrotad i alla lägen, men hon tänker här
            på Sydafrika.
          </note>
          <note xml:id="i-311f15e5d7f833c8-0">
            Jag menar att vi har en liten bit av den här värsta fattigdomen
            också i Sverige, och det är kanske den som vi först måste koncentrera
            oss på. Jag nämnde i mitt huvudanförande utslagna, uteliggare
            och en del av de flyktingar som finns i Sverige, asylsökande och
            sådana som har problem med sina barn. Enligt min uppfattning är
            det där som vi skall satsa mest för att komma till rätta med våra
            problem.
          </note>
          <note xml:id="i-df04fbbeb9ae38e0-0">
            Anf. 21 Statsminister INGVAR
          </note>
          <note xml:id="i-0d1373d07e64bb60-3">
            CARLSSON (s)
          </note>
          <note xml:id="i-c4cad925bebbeb20-0">
            Fru talman! Med anledning av det sista som
          </note>
          <note xml:id="i-df4ecfb5d013e0cb-0">
            Ragnhild Pohanka sade vill jag framhålla att jag delar uppfattningen
            att det är dystert med de utslagna som vi har, framför allt i
            storstäderna. Det är bakgrunden till att regeringen har tillsatt
            den s.k. Storstadsutredningen med Karl-Petter Thorwaldsson som
            ordförande.
          </note>
          <note xml:id="i-3179ad5df7362aaa-0">
            Till Eva Zetterberg vill jag säga att det faktum att vi är EU-medlemmar
            inte innebär att vi har munkavle på något sätt. EU godkände inte
            mitt tal på toppmötet.
          </note>
          <note xml:id="i-38d68b9509b27727-0">
            Jag kunde alltså driva frågor utifrån t.ex. det jag har övertygats
            om i mitt samarbete inom FN-
          </note>
          <note xml:id="i-644dba6b0a6ca9bf-0">
            kommissionen.
          </note>
          <note xml:id="i-99bc3ef73a1d3fec-0">
            Dessutom ligger det ett stort värde i att vi genom medlemskapet
            inte bara driver vissa saker själva utan även kan övertyga övriga
            EU-länder och därmed få mycket större kraft bakom våra krav.
          </note>
          <note xml:id="i-a676b31444d070e5-0">
            Heliga stolen är en statsbildning. Det är det som skiljer ut
            den från de religiösa samfund eller organisationer som Eva Zetterberg
            i övrigt nämnde.
          </note>
          <note xml:id="i-61e6889994005bc8-0">
            Jag vill gärna avsluta denna debatt med någonting som trots allt
            är hoppfullt. Det är barnkonventionen.
          </note>
          <note xml:id="i-f639f005c0395df9-0">
            Unicef visade nyligen att barnkonventionen har betytt förvånansvärt
            mycket positivt på några få år. Det visar att toppmöten, som ofta
            kritiseras och nedvärderas, har en väldigt viktig funktion att
            fylla.
          </note>
          <note xml:id="i-7ae749c4c62aee5d-0">
            Det sociala toppmötet har mycket vidare ambitioner. Det är kanske
            inte lika lätt vare sig för regeringar eller frivilliga organisationer
            att följa upp det. Men jag tycker att det var väl använda pengar
            och väl använd tid. Jag hoppas att det trots en del nyanser i
            uppfattningarna blir många som hjälps åt att se till att världen
            socialt sett blir bättre att leva i efter Köpenhamnsmötet.
          </note>
          <note xml:id="i-74d84d524028c3a5-1">
            Överläggningen var härmed avslutad.
          </note>
          <note xml:id="i-59a5745d85204824-0">
            7 § Svar på interpellation 1994/95:84 om fiskekriget mellan Kanada
            och vissa EU-länder
          </note>
          <note xml:id="i-72b49f5b7bee2b14-0">
            Anf. 22 Jordbruksminister MARGARETA
          </note>
          <note xml:id="i-b3554d892e208a21-0">
            WINBERG (s)
          </note>
          <note xml:id="i-86120a54bddfca0d-0">
            Fru talman! Birger Schlaug har ställt två frågor till mig som
            rör fiskekriget mellan Kanada och vissa EU-
          </note>
          <note xml:id="i-f41d3a3c2be4bcf2-0">
            länder. Han frågar hur jag avser att verka för att EU-
          </note>
          <note xml:id="i-5458cb3e56d4b45a-0">
            länderna inte skall bedriva rovfiske och överfiska internationellt
            fastställda fiskekvoter. Vidare frågar han om jag avser att verka
            för ett kontrollsystem med neutrala kontrollanter.
          </note>
          <note xml:id="i-0eabc26014e2f34e-0">
            Vår politik grundas på att havets resurser används på ett sådant
            sätt att de bevaras. Denna uppfattning har vi framfört i otaliga
            internationella sammanhang, t.ex. i Fiskerikommissionen för Östersjön,
            inom EU, inom FAO och på den stora FN-konferensen om miljö och
            utveckling som hölls i Rio de Janeiro 1992. Vi har även med skärpa
            framhållit denna princip vid den pågående FN-konferensen om gränsöverskridande
            fiskebestånd.
          </note>
          <note xml:id="i-7d866c4e5d868a49-0">
            Vi förkastar givetvis allt illegalt fiske, överskridande av fiskekvoter
            och användande av förbjudna redskap såväl i våra egna vatten som
            överallt annars.
          </note>
          <note xml:id="i-7ebd807f27de8e4b-0">
            Om det skulle fastslås att illegalt fiske bedrivs i de nu aktuella
            vattnen kommer vi naturligtvis att reagera mot detta.
          </note>
          <note xml:id="i-99cc8e0baff3378a-0">
            Fisket inom Nordvästatlanten regleras av en fiskerikommission
            inom vilka länderna kommer överens om kvoter och andra fiskeregler.
            Länder som inte är medlemmar av kommissionen är inte bundna av
            dessa bestämmelser. Det har funnits fartyg som seglat under bekvämlighetsflagg
            för att undvika kommissionens bestämmelser. Detta har bidragit
            till en överexploatering av resurserna. För det nu aktuella fisket
            efter liten hälleflundra har dessutom tidigare ingen reglering
            i form av kvoter skett alls.
          </note>
          <note xml:id="i-d0dc21a965c39de0-0">
            Kustländerna i Nordvästatlanten har även haft svårt att förvalta
            sina fiskbestånd innanför gränsen på
          </note>
          <note xml:id="i-d39665328466e88c-0">
            200 nautiska mil på ett hållbart sätt. Överfiskning inom den
            egna zonen har medfört stora ekonomiska problem och sociala svårigheter
            för fiskarbefolkningen i Kanada. Man har tvingats till drastiska
            åtgärder på grund av att betstånden gått ned. Det är därför naturligt
            att Kanada önskar en skärpning också utanför 200 nautiska mil.
          </note>
          <note xml:id="i-7dd1bd7cbd287128-0">
            Vid den pågående FN-konferensen om gränsöverskridande fiskebestånd
            hävdar vi att överensstämmelse måste råda mellan åtgärder såväl
            utanför som innanför gränsen för 200 nautiska mil.
          </note>
          <note xml:id="i-98a493e9b79f7ab2-0">
            Det är dock i sammanhanget viktigt att påpeka att
          </note>
          <note xml:id="i-5e11d9ed63590573-0">
            90-95 % av fisket sker inom zonerna och att ett stort ansvar
            därmed ligger på kustländerna.
          </note>
          <note xml:id="i-64eca5fef16baab5-0">
            Medan överfiskning är den ena sidan av problemet är den rättsliga
            frågan en annan. Kanada har uppbringat ett fartyg på internationellt
            vatten och gripit kaptenen. Enligt folkrätten gäller att en kuststat
            inte kan utöva fiskejurisdiktion utanför 200 nautiska mil.
          </note>
          <note xml:id="i-0fe4cf2cee71b867-0">
            Vårt svenska samhälle bygger på rättsstatstänkandet. Internationellt
            söker vi sedan länge konsekvent och kraftfullt att stärka folkrättens
            roll. Ett hållbart fiske på världshaven kan aldrig byggas på rättslösheten
            och den självpåtagna rätten grund. Det kanadensiska agerandet
            den senaste tiden är därför oacceptabelt. Det är ett rättsövergrepp.
          </note>
          <note xml:id="i-6734b78369a3b803-0">
            Om det inte kraftfullt bemöts försvagas folkrätten.
          </note>
          <note xml:id="i-1b3415d4e95557dc-0">
            Det är därför helt oacceptabelt att godta det kanadensiska agerandet.
            Vi anser att den enda utvägen ur denna situation är att parterna
            förhandlar med varandra och att kontakter på olika politiska nivåer
            tas mellan EU och Kanada.
          </note>
          <note xml:id="i-58bf5970604bafde-0">
            Åtgärder för att effektivt motverka ansvarslöst fiske måste byggas
            på folkrättens grund. Vi måste kraftfullt verka för att den förstärks
            i dessa frågor. Det är också så vi handlar. Sedan två år tillbaka
            tar Sverige aktiv del i de förhandlingar som äger rum inom ramen
            för FN:s konferens om gränsöverskridande fiskebestånd.
          </note>
          <note xml:id="i-d1532f692b8b621a-0">
            På FN-konferensen arbetar Sverige tillsammans med många andra
            länder för en utvidgning av folkrätten som innebär att alla som
            fiskar på internationellt vatten utanför gränsen vid 200 nautiska
            mil måste vara anslutna till ett regionalt avtal. Inom ramen för
            sådana avtal skall staterna upprätta regler för ingripande mot
            fartyg.
          </note>
          <note xml:id="i-68ddcd1e42247746-0">
            Att införa ett kontrollsystem med neutrala kontrollanter är ett
            sätt att säkra att fisket bedrivs på ett tillåtet sätt. Emellertid
            måste det vara en uppgift för den regionala organisationen, i
            detta fallet NAFO, att besluta om och hur kontroll skall ske.
          </note>
          <note xml:id="i-44d74b96b1a9aa12-0">
            Anf. 23 BIRGER SCHLAUG (mp)
          </note>
          <note xml:id="i-368577ad2c2f51a4-0">
            Fru talman! Jordbruksministern! Ni som är i kammaren och ni som
            är på läktaren! Det här handlar egentligen inte om fiske i första
            hand, utan det handlar om rovjakt på sinande naturresurser. Det
            är alltså en betydligt större fråga än vanligt tjuvfiske i någon
            norrländsk insjö.
          </note>
          <note xml:id="i-465b0fe7c8fd80cb-0">
            Jag tackar för svaret. Det var två saker som jag blev litet orolig
            för. Det ena var den ganska häftiga salva som jordbruksministern
            riktade mot Kanada.
          </note>
          <note xml:id="i-d329b8a758042869-0">
            Jag tyckte inte heller att det var riktigt klart var regeringen
            menar.
          </note>
          <note xml:id="i-46512778c2ca4f25-0">
            Skall Sverige acceptera att EU skaffar sig egna kvoter - ja eller
            nej? Tänker Sverige använda veto om
          </note>
          <note xml:id="i-5dd6710cba1b51f3-0">
            EU gör det även i fortsättningen? Har vi vetorätt?
          </note>
          <note xml:id="i-8b8bfe38999539a8-0">
            Tvingas vi följa EU:s fiskepolitik om EU gör detta?
          </note>
          <note xml:id="i-a02849f2eb1da56b-0">
            Ställer Sverige upp på kontrollsystem med neutrala kontrollanter
            eller liknande? Vad gör Sverige om
          </note>
          <note xml:id="i-c5c04ff25f387522-0">
            EU inte vill ha det på det sättet?
          </note>
          <note xml:id="i-408f0fee0c06d459-0">
            Låt mig först och främst slå fast följande: EU har bedrivit rovfiske.
            Kanada har reagerat. Kanada har reagerat för att få världen att
            reagera, för att få Sverige att reagera, för att få jordbruksministern
            att reagera och för att få mig att reagera. Jag tycker att man
            har lyckats bra. Därför är jag förbaskat tacksam för att
          </note>
          <note xml:id="i-295e7eda568bd789-0">
            Kanada faktiskt har gjort någonting. Jag är mycket tacksam! Ibland
            måste man ta till det som kallas för olagliga medel.
          </note>
          <note xml:id="i-6f184b522adbdc0f-0">
            Kampen handlar egentligen om sinande naturresurser. Det handlar
            om kortsiktighet kontra långsiktighet och om folkrätt eller folkvett
            - folkrätten att rovfiska eller folkvettet att ta hänsyn till
            ekologiska realiteter.
          </note>
          <note xml:id="i-976a26c5f3e74f37-0">
            Jag tycker att vi måste uttrycka en stark förståelse för Kanadas
            agerande. Hur beter sig EU? Hur har EU
          </note>
          <note xml:id="i-af02f986246f7490-0">
            betett sig? Redan 1986 satte man sig över de kvoter som NAFO,
            dvs. den nordvästatlantiska fiskeorganisationen, satte upp. Då
            gällde det torsk. 1986 tilldelades nämligen EU 25 000 ton. Då
            skaffade man sig en egen kvot på 102 000. Man struntade i de internationella
            fonderna och plockade upp 172 000 ton - fem gånger mer än man
            fick. Det är som om jag skulle köra 250 kilometer i timmen genom
            en stad där det är
          </note>
          <note xml:id="i-a81ce6ad0c037786-0">
            50 kilometer i timmen. Då tycker jag att människor har rätt att
            reagera. Det är precis så EU har agerat i fiskekriget.
          </note>
          <note xml:id="i-e284568017db23f9-0">
            1987 tilldelades man 23 000 ton. Man tyckte att det var för litet
            och satsade egenmäktigt på en kvot på
          </note>
          <note xml:id="i-6d0f27f96b2c04a8-0">
            110 000 ton, och så plockade man upp 150 000 - sex gånger mer
            än man fick.
          </note>
          <note xml:id="i-a9704bda2ddd8779-0">
            1988 tilldelades man en kvot på 19 000 ton och plockade upp 85
            000 ton.
          </note>
          <note xml:id="i-4efb34daff71fe00-0">
            1989 fick EU en kvot på 13 000 ton och plockade upp 93 000 ton.
            Det är sju gånger mer än man fick.
          </note>
          <note xml:id="i-6e24ff8f680489ae-0">
            Det är ungefär som om jag skulle köra i 350 kilometer i timmen
            genom en stad där det är 50 kilometer i timmen som hastighetsgräns.
          </note>
          <note xml:id="i-b54e4a936a2c4c37-0">
            Jordbruksministern och svenska regeringen säger att ingen får
            ingripa. Det är klart att Kanada ingrep!
          </note>
          <note xml:id="i-5841f12f679fcae7-0">
            Det tycker jag är alldeles självklart.
          </note>
          <note xml:id="i-dc7fb955543fcd6a-0">
            Nu handlar det alltså om liten hälleflundra. Fisket av just den
            här fisken startade 1990 eller 1991 i det här området. År 1994
            slog NAFO:s vetenskapliga råd fast följande: Det nuvarande fisket
            exploaterar bestånden klart över långsiktigt hållbara nivåer.
            De rådande uttagen måste reduceras.
          </note>
          <note xml:id="i-2e9def91324e109a-0">
            På detta har EU svarat genom att rovfiska. Då tycker jag att
            det är fullt rimligt att Kanada reagerar precis som de gjorde.
            De har inte använt våld, de har inte skjutit ner något fartyg
            utan de har tagit in det till hamn och satt den ansvarige i förvar
            ett tag. Jag tycker att det är ett alldeles utmärkt sätt att reagera.
            Annars hade vi inte haft den här internationella debatten.
          </note>
          <note xml:id="i-c5fafc9c1780ef62-0">
            Annars hade ingenting hänt. Då hade det gått på samma sätt med
            den lilla hälleflundran som det gick med torsken. Jag tycker nog
            att den svenska regeringen borde uttrycka en viss tacksamhet mot
            att Kanada ändå har reagerat.
          </note>
          <note xml:id="i-8ef265020d3eb221-0">
            Vad händer nu om EU inte gillar NAFO:s kvoter i fortsättningen
            utan upprättar egna kvoter? Vad gör
          </note>
          <note xml:id="i-e2733bed2ecbb2f9-0">
            Sverige? Har vi vetorätt eller måste vi stå bakom
          </note>
          <note xml:id="i-4acbb87a2969ccc7-0">
            EU:s fiskepolitik? Det handlar ju om mer än fiske.
          </note>
          <note xml:id="i-46e713da47428912-0">
            Det handlar helt enkelt om principerna för ändliga naturresurser.
          </note>
          <note xml:id="i-0df12d201fa6c733-0">
            Anf. 24 Jordbruksminister MARGARETA
          </note>
          <note xml:id="i-b3554d892e208a21-1">
            WINBERG (s)
          </note>
          <note xml:id="i-308a1f817dc2e210-0">
            Fru talman! Birger Schlaug tyckte att det var en häftig salva
            mot Kanada. Jag ber Birger Schlaug titta på hur svaret är disponerat.
            Hela första sidan handlar om hur vi ser på illegalt fiske, överskridande
            av fiskekvoter, användning av förbjudna redskap osv. Halva nästa
            sida också. En bit ner på s. 2 kommer det som handlar om problemet
            med fiskekriget mellan
          </note>
          <note xml:id="i-da13628b529fbd4d-0">
            Kanada och EU. Jag förstår att Birger Schlaug analyserar ett
            svar, och detta borde ge en viss vink om hur jag bedömer frågan.
          </note>
          <note xml:id="i-4feb7cd9a26d0fc8-0">
            Det viktiga är naturligtvis precis det som Birger
          </note>
          <note xml:id="i-26576a7fe5606893-0">
            Schlaug själv tar upp, nämligen att vi fördömer överfiske, illegalt
            fiske, fiske med felaktiga metoder osv.
          </note>
          <note xml:id="i-5b59315faf2bc149-0">
            Det gör vi, och vi skall driva dessa frågor i EU, på
          </note>
          <note xml:id="i-28cfedc09bb04a89-0">
            FN-konferensen och även i vårt eget land. Det behövs även här.
          </note>
          <note xml:id="i-932c53eb75247109-0">
            Men i den legala konflikten - det har vi pratat om många gånger
            förut - kan en svensk regering, ett statsråd eller en jordbruksminister
            inte säga annat än att Kanada har handlat fel. De har brutit mot
            lagen.
          </note>
          <note xml:id="i-3c6996f3e7a072ba-0">
            Birger Schlaug applåderar det och tycker att det var mycket bra.
            Han säger att det inte var några kulor och krut och inget våld
            inblandat.
          </note>
          <note xml:id="i-c2152752c467daf9-0">
            Men Kanada hade ju en viss tur att det inte hände något. När
            man i den sista incidenten kapade av ett fiskeredskap gjordes
            det i mörker och dimma. Det hade kunnat sluta på ett annat vis
            än vad som skedde.
          </note>
          <note xml:id="i-d8f1ddf2f60065e6-0">
            Där hade nog Kanada en stor tur.
          </note>
          <note xml:id="i-05bdd33f05cb9124-0">
            Hur kommer nu EU att bete sig om man i en kommande förhandling
            inte får som man vill vid fördelningen av kvoterna? Det är just
            den frågan som den pågående FN-konferensen handlar om. Jag tycker
            att det är oacceptabelt att ha en ordning där man först kommer
            överens om en total storlek på kvoten och sedan inte den ena parten
            respekterar sin kvot. Jag anser att man inte kan ha det så.
          </note>
          <note xml:id="i-6a884b10c89b631a-0">
            Den pågående FN-konferensen skall leda till en procedur för hur
            man skall lösa konflikter när man inte är överens. Det är ohållbart
            att den ena parten i det läget säger att de struntar i detta och
            tar så stor kvot de vill. Där är vi nog fullständigt överens.
          </note>
          <note xml:id="i-81f8c86d66e7acb7-0">
            Tvingas vi följa EU:s regler om de fattar beslut som vi inte
            gillar? Ja, det är klart att vi gör det. Vi har en gemensam fiskepolitik.
            Det är en följd av medlemskapet eftersom detta är en integration.
          </note>
          <note xml:id="i-231f83c09b5a5946-0">
            Jag har nog upplevt att Birger Schlaug tidigare har varit litet
            mer hovsam i tonen och inte så frenetiskt applåderat Kanada i
            den legala frågan. Jag tycker att man som riksdagsledamot skall
            vara något mer försiktig innan man uttalar sig så som Birger Schlaug
            nyss gjorde.
          </note>
          <note xml:id="i-efcb246e3c55e8d7-0">
            Anf. 25 BIRGER SCHLAUG (mp)
          </note>
          <note xml:id="i-05c3a5e6991d2525-0">
            Fru talman! Ni på läktaren! Jordbruksministern!
          </note>
          <note xml:id="i-40e43cd1a2c95f9f-0">
            Jag tycker nog fortfarande att Kanada har gjort det enda de kunde
            göra. De har år efter år försökt att prata och prata, men rovfisket
            fortsätter. Förut var det torsken som försvann. Man struntade
            fullständigt i internationella kvoter. Man satte upp egna kvoter
            och struntade t.o.m. i dem och fortsatte. Därför menar jag att
            Kanada agerade i nödvärn.
          </note>
          <note xml:id="i-03fa27a8eda68637-0">
            Åtgärder måste bygga på folkrättens grund. Det är sant. Men problemet
            är att det inte hjälper ibland.
          </note>
          <note xml:id="i-610c36bf7866f801-0">
            Man har ju försökt, och det hjälpte inte.
          </note>
          <note xml:id="i-944f451ae7e4f424-0">
            Det är samma sak om mitt barn blir sjukt och jag kör 90 km/tim
            i stället för 70 km/tim genom Baggetorps samhälle mellan Vingåker
            och Katrineholm när jag skall till Kullbergska sjukhuset. Jag
            kanske bryter mot lagen, men det är kanske nödvändigt.
          </note>
          <note xml:id="i-afb1fe67670e21d3-0">
            Men EU, Spanien och Portugal har brutit mot detta alldeles för
            mycket. När nu Kanada bryter mot lagen tycker jag att vi skall
            ha en viss förståelse för det.
          </note>
          <note xml:id="i-07f3484530af4972-0">
            Om jag förstår saken rätt är det så att om Sverige inom EU försöker
            få till en bättre fiskepolitik - vilket jag är övertygad om att
            jordbruksministern tänker agera för - men inte får gehör för den
            tvingas vi alltså följa EU:s fiskepolitik även om den innebär
            fortsatt rovfiske och nonchalans mot jordens ändliga naturresurser.
            Det är naturligtvis ett viktigt budskap. Det är också ett viktigt
            konstaterande. Men det är mycket tragiskt.
          </note>
          <note xml:id="i-c44f11cb8ab44682-0">
            I nästa inlägg skulle jag vilja höra litet mer om hur
          </note>
          <note xml:id="i-c279d8381a43df26-0">
            Sverige ser på kontrollsystem och hur de skall utformas. Kan
            detta med neutrala kontrollanter vara något att driva? Hur ser
            EU på det?
          </note>
          <note xml:id="i-9dbe0428d0f681b2-0">
            Anf. 26 Jordbruksminister MARGARETA
          </note>
          <note xml:id="i-b3554d892e208a21-2">
            WINBERG (s)
          </note>
          <note xml:id="i-41d206f8030535b6-0">
            Fru talman! Jag vill återigen poängtera det jag sade i mitt första
            inlägg, och det är viktigt att komma ihåg. På Birger Schlaug låter
            det som om det är EU,
          </note>
          <note xml:id="i-48fe281c8742b845-0">
            Spanien och Portugal som har varit de stora bovarna i det här
            området om man vidgar det något. Men vi måste komma ihåg att 90-95
            % av bestånden finns inom gränsen på 200 nautiska mil. Där fiskar
            Kanada.
          </note>
          <note xml:id="i-ae0a4b1382a92d56-0">
            Där har man under årens lopp överfiskat så mycket att
          </note>
          <note xml:id="i-b406d29ea90ac260-0">
            40 000 kanadensiska fiskare nu är arbetslösa. Merparten av fisken
            finns alltså inom Kanadas egen gräns. 5-
          </note>
          <note xml:id="i-a82d3bd2442f5dd6-0">
            10 % finns utanför. Det är inget försvar, men det är en viss
            förklaring.
          </note>
          <note xml:id="i-e5bebae77eedf2bc-0">
            Sverige driver frågan om kontrollen i FN. Det kommer jag att
            säga i Luxemburg. Jag har ju bett att få upp frågan på mötet på
            torsdag i Luxemburg. Den här gången var det bra att Sverige var
            med i EU, annars hade den nog inte kommit upp på det mötet. Det
            har nämligen inte diskuterats hittills på något fiskeministermöte,
            vilket jag inom parentes tycker är mycket märkligt. Man sitter
            i FN och förhandlar och
          </note>
          <note xml:id="i-c6183f44ff74e671-0">
            EU är en part och de andra länderna är andra parter, men inom
            EU har man inte pratat om frågan på en hög politisk nivå. Det
            kommer att ske nu på torsdag.
          </note>
          <note xml:id="i-147f6b00ae72332a-0">
            Där kommer jag bl.a. att ta upp kontrollfrågan. Vi tycker nämligen
            att man skall lägga över mycket makt på de regional fiskeorganisationerna,
            i det här fallet
          </note>
          <note xml:id="i-9bda65ca035fc661-0">
            NAFO. De skall komma med förslag till kvotfördelning och även
            komma med förslag till sanktioner om något land bryter mot det
            som man har kommit överens om. De skall även komma med förslag
            till hur det hela skall kontrolleras. Jag tycker att det finns
            en viss poäng i det som Birger Schlaug säger, nämligen att ha
            neutrala kontrollanter. Jag tycker att det är ett bra förslag.
          </note>
          <note xml:id="i-a080586569d8bdb2-0">
            Anf. 27 BIRGER SCHLAUG (mp)
          </note>
          <note xml:id="i-0c75464c22f857cd-0">
            Fru talman! Jag skall fatta mig mycket kort den här gången. Det
            är alldeles utmärkt att jordbruksministern tar upp dessa frågor.
            Jag kan också konstatera att det inte hade skett om inte detta
            hade hänt, dvs. att
          </note>
          <note xml:id="i-6aa4c43eafa7d75a-0">
            Kanada tog saken i egna händer. Där kan man se att det faktiskt
            kan ramla ut något riktigt bra även ur sådant. Jag hoppas att
            jordbruksministern lyckas omvända många länder inom EU i den här
            frågan. Jag tror att det kan bli ganska svårt. Men eftersom jordbruksministern
            i grunden har en sunt kritisk hållning till EU tror jag att förutsättningarna
            är större för just jordbruksministern än för andra ministrar.
          </note>
          <note xml:id="i-850fecf1c8bd9efb-0">
            Anf. 28 Jordbruksminister MARGARETA
          </note>
          <note xml:id="i-b3554d892e208a21-3">
            WINBERG (s)
          </note>
          <note xml:id="i-88c4f53d62e31d47-0">
            Fru talman! Jag trodde att Birger Schlaug skulle säga någonting
            annat, att detta inte hade hänt om vi inte hade varit med i EU.
            Men han sade inte så. Det är också ett konstaterande där vi båda
            har samma uppfattning, att vi inte borde vara med. Men det är
            en annan sak. Det är historia nu.
          </note>
          <note xml:id="i-aa551c95c58a9ff7-0">
            Jag vill slutligen säga att jag i dessa sammanhang märker att
            det finns fler länder än Sverige som har den här uppfattningen
            och insikten om resurserna och resursernas ändlighet. Därför tror
            jag att vi inte skall behöva kämpa ensamma när frågan kommer upp
            på ministerrådet, utan det kommer att vara fler länder som stödjer
            oss där.
          </note>
          <note xml:id="i-cb2973e9b7dc0a9a-0">
            Det beror inte minst på den diskussion och debatt som har varit.
            Där har Birger Schlaug en poäng som jag kan hålla med om. Det
            är agerandet från Kanadas sida som har skapat debatten i t.ex.
            Sverige. Jag har också talat med företrädare för Kanadas regering
            som säger att det var syftet med det hela. Så långt har de nått
            sitt syfte.
          </note>
          <note xml:id="i-1825b5b9f81df6c5-0">
            Vi får nu göra det bästa möjliga av hur det är, nämligen att
            ta diskussionen och driva våra åsikter i frågan, och det tänker
            jag göra.
          </note>
          <note xml:id="i-74d84d524028c3a5-2">
            Överläggningen var härmed avslutad.
          </note>
          <note xml:id="i-a73018367eaf9322-0">
            8 § Svar på interpellation 1994/95:60 om vetorätt vid offentlig
            upphandling
          </note>
          <note xml:id="i-a4c4f10c169d61f5-0">
            Anf. 29 Statsrådet LEIF BLOMBERG (s)
          </note>
          <note xml:id="i-5e85c13f63bb22a5-0">
            Fru talman! Christel Anderberg har frågat arbetsmarknadsminister
            Anders Sundström om vilka åtgärder han avser att vidta vad avser
            vetoreglerna i medbestämmandelagen så att Sverige uppfyller EU-
          </note>
          <note xml:id="i-905a1f219c74c19f-0">
            direktivet om offentlig tjänsteupphandling. Arbetet inom regeringen
            är så fördelat att det är jag som skall svara på interpellationen.
          </note>
          <note xml:id="i-464ed87eec20ab80-0">
            En vetoförklaring som avges vid offentlig upphandling måste grunda
            sig på omständigheter som sägs i lagen om offentlig upphandling
            för att den över huvud taget skall ha någon rättsverkan. Det framgår
            av 40 § medbestämmandelagen. Med andra ord, om vetoförklaringen
            grundar sig på andra omständigheter än de som anges i 1 kap. 17
            § eller 6 kap. 9-11 §§
          </note>
          <note xml:id="i-281a7dd284a0303c-0">
            lagen om offentlig upphandling är arbetsgivaren inte skyldig
            att följa vetot. Så tillvida är kraven alltså strängare vid offentlig
            upphandling än när det gäller vetoförklaringar i andra situationer,
            där arbetsgivaren är skyldig att följa ett veto så länge inte
            den fackliga organisationen saknar fog för sin ståndpunkt. I fråga
            om vetoförklaringar vid offentlig upphandling saknar det däremot
            betydelse om den fackliga organisationen saknat fog för sin ståndpunkt.
            Om vetoförklaringen strider mot upphandlingslagen är arbetsgivaren
            inte skyldig att följa den. Sådan är principen i lagen. Sedan
            är det en annan sak om den fackliga organisationen blir skadeståndsskyldig
            för att den felaktigt gjort en vetoförklaring. Det är vid bedömningen
            av den saken som det - enligt 57 § i medbestämmandelagen
          </note>
          <note xml:id="i-fd77ef3c88f023d7-0">
            - har betydelse om det har saknats fog för vetoförklaringen.
          </note>
          <note xml:id="i-8a29e54184195341-0">
            Det är inte riktigt att påstå att en facklig organisation tämligen
            riskfritt kan lägga in veton som står i strid mot upphandlingslagen.
            Om så ändå sker är, som jag nyss har sagt, arbetsgivaren inte
            skyldig att följa ett sådant veto.
          </note>
          <note xml:id="i-eb150140f56a895f-0">
            Svaret är alltså att det inte behöver vidtas några ytterligare
            åtgärder för att Sverige skall uppfylla EG-
          </note>
          <note xml:id="i-14f479d882f79100-0">
            direktivet om offentlig tjänsteupphandling. Sverige uppfyller
            direktivet redan i dag.
          </note>
          <note xml:id="i-528b8c70eab9ce19-0">
            Anf. 30 CHRISTEL ANDERBERG (m)
          </note>
          <note xml:id="i-22b0da5f87d4547e-0">
            Fru talman! Jag får tacka statsrådet Blomberg för svaret. Trots
            att han har haft nästan två månader på sig att fundera på det
            var det tyvärr inte särskilt klargörande. Jag förstår vad som
            är statsrådets ståndpunkt, men jag förstår inte varpå denna grundas.
          </note>
          <note xml:id="i-2da081a86ba0a42e-0">
            En fri och öppen konkurrens är en av grundbultarna i EU-samarbetet.
            Medlemsländerna har förbundit sig att inte införa lagar eller
            andra regler som kan leda till att handelspartner får olika villkor
            vid likvärdiga transaktioner.
          </note>
          <note xml:id="i-f51afb17b0d97abe-0">
            Arbetsmarknadsutskottet skriver också i sitt stora
          </note>
          <note xml:id="i-9382addf1907c9e6-0">
            "återställarbetänkande", AU4, att utskottet anser att en allmän
            utgångspunkt bör vara att det inte skall råda någon tvekan om
            att Sverige uppfyller sina åtaganden med anledning av EU-medlemskapet.
            Kan statsrådet
          </note>
          <note xml:id="i-4db7c37bf48b4717-0">
            Blomberg instämma i att detta är ett bra förhållningssätt inför
            det fortsatta samarbetet?
          </note>
          <note xml:id="i-bd4c4b6468047001-0">
            När det gäller den fackliga vetorätten råder emellertid tvekan
            om Sverige uppfyller sina förpliktelser, en stor tvekan. I "återställarpropositionen",
            nr 76, avhandlas frågan det fackliga vetot på nio futtiga små
            rader. Någon remissbehandling av förslaget hade inte gjorts, och
            lagrådet hördes inte av regeringen. Arbetsmarknadsutskottet inhämtade
            dock lagrådets yttrande.
          </note>
          <note xml:id="i-522a783ebd4907ec-0">
            Jag frågar statsrådet: Varför notifierade inte regeringen EU-kommissionen,
            som den t.ex. gjorde med förslaget om det riktade anställningsstödet,
            RAS?
          </note>
          <note xml:id="i-7c40c0474d647787-0">
            Senast när lagrådets yttrande förelåg var det helt uppenbart
            att förslaget om återinförande om fackligt veto vid entreprenader
            var oförenligt med vissa regler i upphandlingslagen.
          </note>
          <note xml:id="i-4917d504aa79253e-0">
            I stället yxade utskottet till ett tredje alternativ utöver de
            två möjliga som lagrådet hade anvisat. Pliktskyldigast lade man
            i 39 § medbestämmandelagen in att vetoförklaring bara får grunda
            sig på omständigheter som anges i 1 kap. 17 § och 6 kap. 9-11
            §§ upphandlingslagen. Men sedan tog man loven av detta genom att
            lägga grunden för en helt ny tolkning av begreppet "saknat fog".
            Jag frågar statsrådet: Vad var syftet med denna förändring, som
            är både betydelsefull och långtgående?
          </note>
          <note xml:id="i-8b79546d7c66ab6f-0">
            Det sägs att en vetoförklaring som är felaktig därför att den
            går utöver upphandlingslagen inte är direkt jämförbar med andra
            felaktiga vetoförklaringar. Det kan därför i någon mån bli fråga
            om andra slag av överväganden vid prövningen av om den fackliga
            organisationen skall anses ha saknat fog för sin vetoförklaring.
          </note>
          <note xml:id="i-3067987e560de20e-0">
            Enligt utskottets mening måste den fackliga organisationen medges
            viss felmarginaler utan att drabbas av skadeståndsansvar. Men
            statsrådet, den fackliga organisationen hade redan tidigare enligt
            arbetsdomstolens praxis ett betydande spelrum för sitt agerande
            utan att behöva riskera skadeståndsskyldighet.
          </note>
          <note xml:id="i-623ab5ca003afcd1-0">
            Jag undrar nu vad som menas med att detta fall är
          </note>
          <note xml:id="i-0a011819f1a71677-0">
            "inte direkt jämförbar" med andra fall där det saknas fog. Varför
            skall det just i dessa fall bli andra slag av överväganden? Statsrådet
            glider över den frågan i sitt svar. Det är just detta som är pudelns
            kärna.
          </note>
          <note xml:id="i-1ae2a7b92511427a-0">
            Statsrådet sade:"Sedan är det en annan sak om den fackliga organisationen
            blir skadeståndsskyldig för att den felaktigt gjort en vetoförklaring."
            Om statsrådet
          </note>
          <note xml:id="i-4e88b38a65298da7-0">
            Blomberg skall anses ha nöjaktigt besvarat interpellationen bör
            den frågan utredas litet närmare. Vad avser statsrådet med att
            det är en "annan sak" om den fackliga organisationen skall ådra
            sig skadeståndsansvar?
          </note>
          <note xml:id="i-76108447aaff9aae-0">
            Man kanske rent formellt kan säga att Sverige nu uppfyller EU-direktivet.
            Men i realiteten är detta urholkat genom att sanktionerna vid
            oriktiga vetoförklaringar har tagits bort. Det är alltså tämligen
            riskfritt att lägga in veton som står i strid mot upphandlingslagen
            utan att ådra sig någon skadeståndsskyldighet. På det sättet kan
            den fackliga organisationen åstadkomma att offentliga upphandlingar
            som utifrån andra utgångspunkter vore utomordentligt värdefulla
            aldrig kommer till stånd.
          </note>
          <note xml:id="i-e4d1a53c22212a63-0">
            Anf. 31 Statsrådet LEIF BLOMBERG (s)
          </note>
          <note xml:id="i-aad0d950208f0a56-0">
            Fru talman! För det första vill jag gärna säga,
          </note>
          <note xml:id="i-9e669e24f7b5c2cd-0">
            Christel Anderberg, att det inte råder något tvivel om huruvida
            vi uppfyller våra åtaganden gentemot EU
          </note>
          <note xml:id="i-1b7f734f1b75a6a5-0">
            eller inte, i varje fall inte i den här frågan. Så mycket är
            klart. Det finns ingenting när det gäller vetoreglerna som går
            stick i stäv med de regler som EU har utfärdat och som vi har
            att följa i de här sammanhangen.
          </note>
          <note xml:id="i-29fab62cc701c49d-0">
            För det andra innebar "återställarpropositionen"
          </note>
          <note xml:id="i-89e32837cd8e966a-0">
            att vi återställde merparten av det som förändrades under den
            borgerliga regeringsperioden. Det var alltså redan kända lagtexter,
            och vi gjorde inga korrigeringar i dem utan återförde dem såsom
            de varit. Vi ansåg inte heller att det fanns något skäl i att
            särskilt underställa dem en prövning i exempelvis Lagrådet. Det
            fanns inte heller någonting i det här som gjorde att vi då skulle
            komma i konflikt med EU-reglerna. Vetoreglerna, såsom de är beskrivna
            i vår lagstiftning, står inte heller i strid med EU-reglerna.
            Man kan nämligen inte lämna ett veto som står i strid med upphandlingslagen,
            och upphandlingslagen står ju i överensstämmelse med de regler
            som vi har att följa i EU-
          </note>
          <note xml:id="i-ee21b6a8b0a9f139-0">
            sammanhang.
          </note>
          <note xml:id="i-8576cfc5e62d036d-0">
            När det sedan gäller de fackliga skadestånden, är det så att
            arbetsgivaren, som jag redan har sagt, inte har någon skyldighet
            att följa ett av en fackförening givet veto, i den mån det strider
            mot regelverket i upphandlingslagen. Det är alltså en väldigt
            viktig fördel för arbetsgivaren i det här sammanhanget att han
            kan hävda att det är så och att han inte kommer att följa vetot.
            Sedan kan en fackförening naturligtvis, om det totalt saknas fog
            för vetoförklaringen och om arbetsgivaren vill hävda den uppfattningen,
            ändå komma att hamna i en situation där man får lämna ett skadeståndsansvar
            och på det sättet också gå till rättslig prövning, som en yttersta
            konsekvens.
          </note>
          <note xml:id="i-799b7febf7132b7f-0">
            Det viktiga och det väsentliga i det här är alltså att våra regler
            inte står i strid med upphandlingsförordningen och därmed inte
            heller med de regler som EU
          </note>
          <note xml:id="i-4d5a6a73ba7b7957-0">
            har satt upp för den här verksamhetens bedrivande.
          </note>
          <note xml:id="i-dc7abfac82dfab2f-0">
            Anf. 32 CHRISTEL ANDERBERG (m)
          </note>
          <note xml:id="i-ae6013589c148f51-0">
            Fru talman! Visserligen är de fackliga vetoreglerna gamla och
            beprövade i vårt land, men det kom två nyheter under den borgerliga
            mandatperioden, nämligen EG-direktivet och lagen om offentlig
            upphandling. För arbetsgivaren inträder visserligen inte förbud
            mot att vidta åtgärden om den fackliga organisationen har saknat
            fog för vetoförklaringen, men den här frågan kan vara ganska svårbedömd.
            Det är en annan sak att man i efterhand, när man sitter med facit
            i hand, kan säga vad som var riktigt och vad som var felaktigt.
            Men just i det ögonblick när arbetsgivaren skall till att fatta
            beslut kan det vara en svårbedömd fråga, i synnerhet för småföretagaren,
            som inte har en juriststab som kan hjälpa honom med tolkningen
            av lagar och praxis. För arbetsgivaren stadgas det minsann inte
            någon inskränkning i skadeståndsskyldigheten.
          </note>
          <note xml:id="i-fffcbec9be810b79-0">
            Dessutom är det så att arbetsgivaren ofta avstår från att hävda
            sin rätt, även om han inser att facket saknar fog, därför att
            för företagets fortbestånd måste arbetsgivaren prioritera fortsatt
            goda relationer med det lokala facket. Vi vet ju, statsrådet Blomberg,
            hur det går till i praktiken. Den fackliga organisationen lägger
            fram en lista över entreprenörer som den kan godta plus en rad
            villkor som den ställer. Arbetsgivaren har att rätta sig efter
            det, om han vill stå på god fot med den lokala fackliga organisationen.
          </note>
          <note xml:id="i-ec3ece5355cf0dea-0">
            När den fackliga organisationen allteftersom inser att risken
            för skadeståndsskyldighet blir mindre, kan den göra listan över
            presumtivt godkända entreprenörer desto kortare.
          </note>
          <note xml:id="i-ca351bc766e48476-0">
            Tror statsrådet Blomberg, i det arbetsmarknadsläge som råder
            i dag, att flertalet fackliga organisationer tar med så särskilt
            många utländska företag på sina listor över underentreprenörer
            som man kan tänkas godta? Tror statsrådet att detta är en ordning
            som EU-
          </note>
          <note xml:id="i-392099e3b3952787-0">
            kommissionen skulle finna förenlig med EG-
          </note>
          <note xml:id="i-58379e5b14283cb3-0">
            direktivet om offentlig tjänsteupphandling?
          </note>
          <note xml:id="i-c67ae0408e12db86-0">
            Anf. 33 Statsrådet LEIF BLOMBERG (s)
          </note>
          <note xml:id="i-d264d0f806f48777-0">
            Fru talman! Jag tycker att Christel Anderberg nästan är oförskämd
            mot fackföreningarna, när hon påstår att de i grunden är omdömeslösa.
            Det är ungefär innebörden i det hon säger, dvs. att man hanterar
            situationen så att man utnyttjar vetobestämmelserna i syfte att
            tillskansa sig själv eller sina medlemmar förmåner på någon annans
            bekostnad. Jag drar slutsatsen att Christel Anderberg menar att
            det går till ungefär så, dvs. att arbetsgivaren - vare sig det
            är ett litet eller ett större företag - är ganska undfallande
            och slätstruken och inte vågar ha någon egen uppfattning.
          </note>
          <note xml:id="i-4cc6e37c3f142db3-0">
            Så går det inte till. Jag har varit med i den här verksamheten
            i många Herrans år, och jag har träffat många arbetsgivare och
            har haft att göra med väldigt mycket fackligt folk. Det går inte
            till på det sättet,
          </note>
          <note xml:id="i-044d118fbad5bc0d-0">
            Christel Anderberg.
          </note>
          <note xml:id="i-ca6eef27f2c72f5d-0">
            Det kan hända att man vid något enstaka tillfälle kan visa att
            det har inträffat sådant som kan anses vara väldigt sorgligt och
            som helst skulle ha undvikits, men det händer i alla verksamheter.
            I huvudsak sker det en mycket seriös prövning också när det gäller
            vetoreglerna och tillämpningen av dem.
          </note>
          <note xml:id="i-0d2139c85c30f089-0">
            Om man tittar litet grand i upphandlingsförordningen och i den
            lagstiftning som det handlar om ser man, att om exempelvis en
            arbetsgivare inte har fullgjort sina skyldigheter och betalat
            sina skatter kan den fackliga organisationen peka på det förhållandet
            att det inte är en seriös arbetsgivare utan en skatteskolkare
            och säga att han inte bör komma i fråga och inlägga veto. Jag
            tror att de flesta människor håller med om att den arbetsgivare
            som uppenbarligen inte är seriös i konkurrens med andra, exempelvis
            genom att fuska med sina skatteinbetalningar, har tillskansat
            sig en förmån jämfört med de konkurrenter som sköter sig och betalar
            sina skatter till det svenska samhället.
          </note>
          <note xml:id="i-408ce10f0b02db2f-0">
            Det är bara ett exempel på omständigheter som gör att facket
            i en sådan här situation också kan ha rätt, enligt upphandlingsförordningen,
            att inlägga sitt veto mot att anlita just detta företag just nu.
          </note>
          <note xml:id="i-c53504bc37e1bdf4-0">
            Anf. 34 CHRISTEL ANDERBERG (m)
          </note>
          <note xml:id="i-6a40fddf6bdd363d-0">
            Fru talman! Jag påstår inte att de fackliga organisationerna
            är oförskämda på något sätt. Men jag påstår att de kan luta sig
            tillbaka på en praxis i vårt land som ger dem ganska fritt spelrum,
            och det på ett sätt som ibland kan vara skadligt för konkurrensen
            -
          </note>
          <note xml:id="i-4d6b9c9d5c8137c9-0">
            något som EU-kommissionen är synnerligen känslig för.
          </note>
          <note xml:id="i-82c476cd68de44b9-0">
            Det kom t.ex. i förra veckan en dom i kammarrätten som gällde
            Verket för högskoleservice. Där hade man, innan arbetsgivaren
            fick gå ut och infordra anbud, en hel regelbok med i sin anbudsinfordran.
            Bl.a.
          </note>
          <note xml:id="i-4f40c53b92c07779-0">
            krävdes det att den som skulle kunna få vara med och tävla och
            lägga in anbud skulle ha slutit kollektivavtal med sina anställda.
            Detta ligger helt vid sidan om de polisiära och fiskala uppgifterna,
            som statsrådet var inne på och som är den officiella förklaringen
            till att man i Sverige har de här vetoreglerna.
          </note>
          <note xml:id="i-070c94b430bc3f95-0">
            Vi har nu hamnat i en annan situation, inte bara genom EU-medlemskapet
            utan redan till följd av
          </note>
          <note xml:id="i-49520e9698377ab6-0">
            EES-avtalet. Därför anser jag att vi måste se över vår lagstiftning
            och ta bort sådana skevheter som gör att vi inte lever upp till
            EU:s krav på fri och obunden konkurrens.
          </note>
          <note xml:id="i-9172def3e8de73d7-0">
            Domslutet från Kammarrätten i förra veckan visar med all önskvärd
            tydlighet att de gamla arbetsrättsliga reglerna måste ses över.
            De är inte till fullo förenliga med EU:s lagstiftning på området.
          </note>
          <note xml:id="i-5e43fc00c1b07205-0">
            När vi debatterade den här frågan i kammaren i december ställde
            jag frågan till majoriteten i arbetsmarknadsutskottet, till de
            socialdemokratiska ledamöterna, hur den kan bidra till att stifta
            en lag som man redan i tillblivelseögonblicket kan inse kommer
            att bli föremål för anmälan och fällande dom i EU:s organ.
          </note>
          <note xml:id="i-25dd1bdc145f522a-0">
            De socialdemokratiska ledamöterna kunde inte svara mig på den
            frågan, men det anser jag att statsrådet
          </note>
          <note xml:id="i-be632270a980bb2a-0">
            Blomberg borde kunna göra. Detta kommer inte att hålla. Det framgår
            med all önskvärd tydlighet av
          </note>
          <note xml:id="i-b4943b16a11cc7a4-0">
            Lagrådets yttrande i frågan.
          </note>
          <note xml:id="i-9f3a63502ab221ea-0">
            Anf. 35 Statsrådet LEIF BLOMBERG (s)
          </note>
          <note xml:id="i-e325d79946ba758f-0">
            Fru talman! Jag skall bemöta Christel Anderbergs inlägg i ett
            par avseenden.
          </note>
          <note xml:id="i-94040b4bd06b8788-0">
            Det sades att fackföreningarna har ett fritt spelrum och att
            det skulle vara skadligt för konkurrensen mellan företag i Sverige
            eller mellan företag i Sverige och företag utifrån.
          </note>
          <note xml:id="i-0ade982509b12ea9-0">
            Facket har inte fritt spelrum. Det finns mycket klara begränsningar.
            Vår arbetsrättslagstiftning talar klart och entydigt om hur spelplanen
            ser ut. Man har inte alls fritt spelrum för de fackliga organisationerna.
            Det har man inom de ramar vi har satt upp från denna riksdags
            sida.
          </note>
          <note xml:id="i-438af2b503153736-0">
            Jag tycker inte heller att fackföreningarna är skadliga för den
            fria konkurrensen. Jag tycker snarare att de gör en insats i syfte
            att få en bra konkurrens mellan företag inte minst när det gäller
            vetorättsbestämmelserna. Man lägger in veto mot dem som uppenbart
          </note>
          <note xml:id="i-313eaa0d8a605507-0">
            "skojar upp" de upphandlande institutionerna, företagen eller
            myndigheterna och konkurrerar på oseriösa grunder gentemot andra
            företag.
          </note>
          <note xml:id="i-b53ecb6a51d278f3-0">
            Jag delar Christel Anderbergs uppfattning att vi skall leva upp
            till EU:s regelverk. Vi har åtagit oss att göra det, och då skall
            vi också göra det. När det gäller arbetsrättsområdet har vi gett
            den nyligen tillsatta
          </note>
          <note xml:id="i-a226d553a2374a9b-0">
            Arbetsrättskommissionen i uppdrag att se över och i sina diskussioner
            fundera över om det finns några områden där vi inte lever upp
            till EU:s regelverk och hur vi i så fall skall göra för att klara
            av det. Det här är ett förtursuppdrag till kommissionen. Den skall
            se över den här frågan i första hand. Därefter skall den studera
            andra frågor där man tycker att det finns behov av förändringar.
          </note>
          <note xml:id="i-7b8556e87c96d728-0">
            Här sitter parterna som ledamöterna. Det är en något annorlunda
            uppläggning. Här finns arbetsgivare och löntagarorganisationer
            som skall ha till syfte och mål att skapa ett avtal i första hand
            om arbetsrättsliga regler, som är ändamålsenliga både ur löntagarperspektivet
            och ett arbetsgivarperspektivet.
          </note>
          <note xml:id="i-120143a81c52abc8-0">
            Jag har stora förväntningar på att man skall kunna fram till
            rimliga regelverk, där båda parter på ett seriöst och konstruktivt
            sätt kan samverka för att få till de regler som möjligen kan vara
            ett problem i vår arbetsrätt i dag. Det är också viktigt att komma
            ihåg att det inte enbart och ensidigt är så att man skall lägga
            ett arbetsgivareperspektiv man skall lägga på dessa problem. Det
            är också fråga om ett löntagarperspektiv.
          </note>
          <note xml:id="i-74d84d524028c3a5-3">
            Överläggningen var härmed avslutad.
          </note>
          <note xml:id="i-012323e3338dc32e-0">
            9 § Svar på interpellation 1994/95:67 om flyktingmottagandet
            i Malmö
          </note>
          <note xml:id="i-aa82a69feb27db47-0">
            Anf. 36 Statsrådet LEIF BLOMBERG (s)
          </note>
          <note xml:id="i-25ca8503a730fa6c-0">
            Fru talman! Sten Andersson har frågat mig vilka konkreta åtgärder
            jag är beredd att vidta för att Malmö skall erhålla möjligheter
            att på ett korrekt vis kunna hantera flyktingproblemen.
          </note>
          <note xml:id="i-8e10e465fbf8e6a1-0">
            Jag väljer att i interpellationssvaret göra en redovisning av
            det mångfacetterade arbete som är igångsatt av regeringen och
            som såväl på kort som på lång sikt har till syfte att underlätta
            och förbättra arbetet med det som Sten Andersson kallar "att på
            ett korrekt vis kunna hantera flyktingproblemen".
          </note>
          <note xml:id="i-5d17bc9d9a9d22a8-0">
            En humanitär och solidarisk grundsyn, helhetstänkande, inriktning
            på aktiva åtgärder i förebyggande syfte och i internationell samverkan
            bör vara de vägledande principerna för svensk invandrings- och
            flyktingpolitik. Regeringen har gett uttryck för denna viljeinriktning
            i direktiven till den parlamentariska kommittén som har till uppgift
            att se över invandrings- och flyktingpolitiken.
          </note>
          <note xml:id="i-8cee0e801643f1c9-0">
            Även moderaterna är representerade i kommittén och har således
            möjlighet att komma med konstruktiva idéer och förslag under kommitténs
            arbete.
          </note>
          <note xml:id="i-83ce8bcf1463e839-0">
            Kommittén skall vara färdig med sitt arbete den 1 juli i år och
            då lämna förslag till eventuella förändringar av lagar och regler
            inom detta område.
          </note>
          <note xml:id="i-f2a1a19212886775-0">
            Det är självklart för mig - och jag tror att detta också gäller
            för de flesta människor som bor i Sverige
          </note>
          <note xml:id="i-2b75707c36d5dd4c-0">
            - att vi skall göra vad vi kan för att hjälpa medmänniskor som
            flyr för sina liv, från krig och tortyr, terror och förföljelse.
            Aktiva och samordnade hjälpinsatser bör kunna lämnas till dessa
            medmänniskor oavsett om de befinner sig i närområdena eller i
            Sverige. Vi har dessutom internationella åtaganden som gäller
            att ge skydd åt flyktingar.
          </note>
          <note xml:id="i-cfe4bd64ef8aad6e-0">
            Enligt 1951 års FN-konvention om flyktingars rättsliga ställning,
            Genèvekonventionen, är det i princip förbjudet att avvisa flyktingar
            till ett land där de riskerar förföljelse. Självfallet skall Sverige
            - som kräver av andra stater att de skall följa internationella
            fördrag och konventioner - värna om den asylrätt för konventionsflyktingar
            och andra med starka skyddsbehov som riksdagen i stor enighet
            har beslutat om.
          </note>
          <note xml:id="i-3cd9469b0c795694-0">
            Däremot kan jag tänka mig en ordning där vi kvoterar övrig invandring,
            som t.ex. viss anhöriginvandring. I
          </note>
          <note xml:id="i-fd073d22df930b2b-0">
            direktiven till den flyktingpolitiska kommittén har regeringen
            uttalat att kommittén bör överväga en sådan ordning.
          </note>
          <note xml:id="i-4065d669eeff06b3-0">
            Regeringen har också tillsatt en kommitté som skall se över invandrarpolitiken,
            integrationspolitiken, bl.a. mot bakgrund av de problem vi ser
            med hög arbetslöshet bland invandrare och med segregerade bostadsområden
            i framför allt storstadsområdena.
          </note>
          <note xml:id="i-d06cf6e1a1c3f205-0">
            Denna kommitté skall lämna sitt slutbetänkande senast den 31
            december 1995.
          </note>
          <note xml:id="i-5439e016afb850f0-0">
            Med anledning av den stora flyktinginvandringen under de senaste
            åren har bl.a. storstadskommunerna fått en väsentligt större inflyttning
            av flyktingar än vad kommunerna har räknat med. Jag är medveten
            om att det stora flyktingmottagandet har lett till problem för
            dessa kommuner, inte minst för Malmö, när det gäller planeringen
            av mottagande och introduktion av flyktingar i kommunen. Regeringen
            har därför i sina direktiv till den invandrarpolitiska utredningen
            uttalat att kommittén skall analysera drivkrafterna bakom och
            eventuella olägenheter med koncentrationen av invandringen till
            vissa kommuner samt överväga hur sådana olägenheter kan motverkas
            på bästa sätt.
          </note>
          <note xml:id="i-7ca4c03e5bf782a1-0">
            Kommittén skall därmed också överväga hur flyttningar under den
            första tiden i Sverige, som kan försvåra introduktionen och integrationen
            skall kunna minskas.
          </note>
          <note xml:id="i-159c2728cfa02bd4-0">
            Regeringen har även vidtagit åtgärder för att redan under kommande
            budgetår kunna påbörja det konkreta arbete, som kan bidra till
            att den negativa utvecklingen i de invandrartäta storstadsområdena
            bryts.
          </note>
          <note xml:id="i-387a030cda13a80e-0">
            Regeringen tillsatte helt nyligen, i mars, en parlamentarisk
            kommitté med företrädare för de tre storstadsområdena. Kommittén
            skall bl.a. föreslå och initiera åtgärder som syftar till att
            skapa bättre förutsättningar för bostadsområdena i storstäderna.
            Det handlar om att ta till vara de olika resurser och möjligheter
            som finns för att ge i synnerhet barn och ungdomar med svåra uppväxtförhållanden
            bättre förutsättningar för en positiv utveckling.
          </note>
          <note xml:id="i-ceff347c2022d484-0">
            I årets budgetproposition har regeringen föreslagit att 125 miljoner
            kronor skall satsas under nästa budgetår för att tillgodose de
            omedelbara behov av insatser som kan krävas i framför allt vissa
            invandrartäta storstadsområden för att bryta den sedan många år
            tilltagande segregationen och vända utvecklingen i positiv riktning.
            Insatserna bör främst syfta till att höja kompetensen hos dem
            som bor i dessa områden och därmed öka deras arbetskraftsdeltagande.
          </note>
          <note xml:id="i-8ba38daa60f05cd1-0">
            Regeringen har i en proposition till riksdagen föreslagit en
            ändring i lagen om mottagande av asylsökande så att den tid under
            vilken Statens invandrarverk har ansvar för bistånd till utlänningar,
            som sökt asyl och har eget boende, utsträcks till att gälla även
            en månad efter det att uppehållstillstånd har beviljats.
          </note>
          <note xml:id="i-f42aa806c68a3ccf-0">
            För närvarande övergår ansvaret till vistelsekommunen samma dag
            som uppehållstillstånd beviljas. Den föreslagna ändringen kommer
            att innebära att kommunerna ges bättre tid att planera flyktingens
            mottagande och introduktion.
          </note>
          <note xml:id="i-acd3ef814df7aea5-0">
            Ambitionen måste vara att få en solidarisk fördelning av kostnaderna
            för flyktingmottagandet mellan olika kommuner. I uppdraget till
            den invandrarpolitiska kommittén ingår därför att analysera i
            vilken utsträckning kommuner med stark koncentration av invandrare
            i jämförelse med andra kommuner får samma grad av täckning för
            sina kostnader genom generella och specialdestinerade statsbidrag.
            Kommittén skall överväga om en ökad rättvisa kan skapas mellan
            olika kommuner genom förändrade statsbidrag eller omfördelning
            av ekonomiska resurser mellan olika kommuner.
          </note>
          <note xml:id="i-a86a9b12dedc361c-0">
            Jag vill i detta sammanhang också nämna att den kommunalekonomiska
            beredningen i sitt betänkande lämnat förslag som innebär att bl.a.
            storstäder bör få ett ekonomiskt tillskott för sådana ökade strukturella
            kostnader som ofta följer av en stor invandring.
          </note>
          <note xml:id="i-e845e18e4b618702-0">
            Vidare övervägs för närvarande inom Arbetsmarknadsdepartementet
            nya utbetalningsregler för schablonersättningen till kommunerna
            för flyktingmottagandet. Syftet är att omfördela den statliga
            ersättningen till kommuner med stor s.k. sekundärinflyttning.
          </note>
          <note xml:id="i-f510048144417be5-0">
            De åtgärder som jag här har redovisat bör sammantaget leda till
            förbättrade förutsättningar för Malmö kommun, och andra större
            kommuner, att hantera de problem som kan vara förknippade med
            flyktingmottagandet.
          </note>
          <note xml:id="i-1b0a1b48db2b9b1c-0">
            Anf. 37 STEN ANDERSSON (m)
          </note>
          <note xml:id="i-d3bf495ae05be81e-0">
            Fru talman! Jag tackar för svaret. Statsrådet talar i svaret
            mycket om flyktingpolitiken i stort. Han pratar om pågående och
            nya utredningar. Den debatten kan vi föra vid ett annat tillfälle.
          </note>
          <note xml:id="i-80229d27fc111c30-0">
            Statsrådet talar om invandringspolitik. Någon sådan har vi inte
            i Sverige i dag. Den är strypt sedan ett tiotal år tillbaka. Vi
            har en flyktingpolitik och ingenting annat. Om statsrådet vill
            ge några signaler om att införa en invandringspolitik likt den
            som vi hade på
          </note>
          <note xml:id="i-396435d5e4a443fe-0">
            60- och 70-talet vore det välgörande om han kunde konkretisera
            dem här i dag.
          </note>
          <note xml:id="i-08deb6a4510a8913-0">
            Statsrådet säger också att han tror att de flesta människor anser
            att vi skall göra vad vi kan. Det tycker jag också. Men jag är
            också klar över att de flesta människor utanför detta hus inte
            delar den uppfattning som en tyvärr överväldigande majoritet här
            i kammaren har avseende Sveriges asylpolitik.
          </note>
          <note xml:id="i-05b68ec2fcddfda3-0">
            Herr statsråd! Från 1969 till 1987 var jag medlem i det fackförbund
            där statsrådet under en del år var ordförande. Jag är sedan 1987
            medlem i Byggnadsarbetareförbundet. Utan att säga att jag är ett
            levande
          </note>
          <note xml:id="i-9c3291fc296b1e7c-0">
            SIFO-institut vill jag påstå att en majoritet av medlemmarna
            i dessa fackförbund och även en kvalificerad majoritet av svenska
            folket anser att den asylpolitik som bedrivs i Sverige i dag saknar
            förankring.
          </note>
          <note xml:id="i-8ef18c988a6aabbe-0">
            Vi kan dagligdags läsa i pressen och höra i medierna om den ena
            nedskärningen efter den andra, men vad gäller det område som vi
            nu diskuterar är brunnarna tydligen outsinliga.
          </note>
          <note xml:id="i-4401af74611d9464-0">
            Den här debatten handlar i första hand om Malmö och om de problem
            som på grund av flyktingpolitiken har drabbat Malmö. Statsrådet
            talar, som sagt, mycket om utredningar men om vad som gäller på
            kort sikt säger han faktiskt ingenting.
          </note>
          <note xml:id="i-d1cdc75b05622e27-0">
            I dag tar Malmö verkligen sitt ansvar för den av riksdagen och
            regeringen ibland enväldigt beslutade asylpolitiken. Vad gäller
            skolan, sjukvården och framför allt hemspråksundervisningen råder
            det i dag kaos i Malmö. Flyktingarna kommer till Malmö. De får
            i och för sig sin check varje månad, men de får vänta på ett konkret
            agerande från kommunens sida i upp till sex till tio månader.
            Det kan inte vara ett bra system.
          </note>
          <note xml:id="i-55e8621eb364525c-0">
            Under högtidliga sammanhang säger vi att hela
          </note>
          <note xml:id="i-bbd511f7a8e5ce7b-0">
            Sverige skall ta emot flyktingar. Så sker inte i praktiken. Jag
            vet också att många kommuner, för att hävda sin egen fullkomlighet,
            kritiserar skånska kommuner som Vellinge och Sjöbo för att inte
            ta sitt ansvar. Men de kommuner som kritiserar vet mycket väl
            att de själva inte tar sitt ansvar. De får pengarna men hinner
            inte se flyktingarna innan de har försvunnit till någon av de
            större städerna i Sverige. Detta måste man ändra på.
          </note>
          <note xml:id="i-bc13335e44f19b2b-0">
            Skälet till att det är så här är t.ex. att de asylsökande, under
            den förra regeringens tid, fick rätt att under utredningstiden
            bo hos vänner och bekanta. Jag vill inte säga något ont om Pajala.
            Men man kan tänka sig en situation där t.ex. en bosnier eller
            en kroat som har bott i Malmö under utredningstiden får besked
            om att han eller hon sedan skall placeras i Pajala. Då kanske
            han eller hon inte är speciellt intresserad av det. Då uppstår
            problemet med den koncentration som finns i dag.
          </note>
          <note xml:id="i-14d373c0fd61cfcf-0">
            Statsrådet pratar en del om att man skall stimulera människor
            att stanna. Innebär det att de skall få mer än vad som ges med
            dagens socialtjänstlag? Det är den som är problemet i detta sammanhang.
            Även om man struntar i allting finns socialtjänstlagen som ger
            rätt att flytta och rätt till bidrag.
          </note>
          <note xml:id="i-1e5ebdd0fc291d9f-0">
            Jag har frågat varför man inte kan ställa som krav att den som
            har sökt asyl och skydd i Sverige, på grund av krig och allt vad
            man säger, under t.ex. två år skall stanna i den av Invandrarverket
            anvisade kommunen.
          </note>
          <note xml:id="i-c262ba603dbb7878-0">
            Hur många asylsökande tror statsrådet skulle säga nej om man
            vid gränsen frågade dem om de accepterar att stanna i den kommun
            i Sverige som vi anser passar oss bäst under en viss tid? Jag
            tror att man kan räkna dem på ena handens fingrar, även om fem
            fingrar är amputerade.
          </note>
          <note xml:id="i-00d4e53f6681c71d-0">
            Jag har förstått att statsrådet inte vill ha den här problematiken.
            Men med den socialtjänstlag som vi har finns det ingen annan möjlighet,
            om inte en asylbeviljad skall erhålla mer i socialbidrag än övriga
            sedan tidigare i landet bosatta svenskar.
          </note>
          <note xml:id="i-9038707b24f57b4d-0">
            Fru talman! Till sist: När anser statsrådet att en kommun skall
            gå in och betala för den av riksdagen beslutade flyktingpolitiken?
          </note>
          <note xml:id="i-04c4a3f4a6893924-0">
            Anf. 38 Statsrådet LEIF BLOMBERG (s)
          </note>
          <note xml:id="i-7271336b4b972381-0">
            Fru talman! Sten Andersson säger att vi inte har någon invandringspolitik.
            Han menar att vi hade det för tio år sedan. Jag vet inte riktigt
            vad Sten Andersson syftar på. Anser han att vi hade en invandringspolitik
            när det var arbetskraftsinvandring till Sverige?
          </note>
          <note xml:id="i-7bb64ebb66d6375a-0">
            Vi har samma politik i dag. Det är bara det att det i dag inte
            finns några jobb. Därför är det ingen arbetskraftsinvandring till
            Sverige.
          </note>
          <note xml:id="i-ea1a0e4990fb51e3-0">
            I dag är det en väldig skillnad. För tio år sedan var det i huvudsak
            en arbetskraftsinvandring. Människor kom hit, eftersom vi ville
            att de skulle komma hit och arbeta i Sverige. I dag har vi ingen
            arbetsmarknad att erbjuda ens till dem som bor här i landet. Vi
            har fått en annan typ av invandring. Det handlar om människor
            som flyr undan olika svåra situationer. En del beviljas asyl och
            får stanna i Sverige.
          </note>
          <note xml:id="i-b084619a01c6fba6-0">
            Det är relativt få som beviljas asyl. De har alla ett gemensamt,
            nämligen att de känner en välgrundad fruktan för förföljelse.
            Många har blivit grovt förföljda och torterade. De har hamnat
            i svåra situationer i livet och flytt undan någonting som varenda
            människa i motsvarande situation skulle ha flytt undan.
          </note>
          <note xml:id="i-9f619180318242c4-0">
            Efter en mycket seriös och individuell prövning får de asylsökande
            sedan ett besked. Om de uppfyller kriterierna får de asyl. De
            får skydd i Sverige. Sten
          </note>
          <note xml:id="i-9e4effd000922ccc-0">
            Andersson säger att asylpolitiken egentligen saknar förankring
            hos svenska folket. Jag vill påstå det rakt motsatta. Jag vill
            påstå att människorna i detta land ställer upp på folk som flyr
            undan förföljelse och som känner en välgrundad fruktan för att
            bli förföljda. De ställer upp på dem som har blivit torterade
            och på de kvinnor som kanske har blivit våldtagna inför sina barn
            och sina män bara därför att de hade fel etnisk tillhörighet.
          </note>
          <note xml:id="i-86c32b05cb3b825d-0">
            Självfallet ställer människor upp. Jag har inte hört någon människa,
            förutom möjligen Sten Andersson, säga att vi inte skall ställa
            upp på dem som har fått skydd. Jag träffar många människor på
            skolor och möten. Alla säger samma sak i detta sammanhang.
          </note>
          <note xml:id="i-28aa904c5057c691-0">
            Men de säger också att vi kanske borde vara litet tuffare när
            det gäller dem som inte har ett absolut behov av att komma till
            Sverige.
          </note>
          <note xml:id="i-55ac59f4f6b33e8f-0">
            Då säger vi från vår sida: Okej, vi får se över i
          </note>
          <note xml:id="i-63638e32613a6f8f-0">
            Kommittén om vi kan kvotera med samhällsekonomin som grund. Vi
            har inte råd med samma generositet i andra avseenden, men däremot
            skall vi värna asylrätten. Den får vi inte trampa ned, utan vi
            skall slå vakt om att man som människa måste ha någonstans att
            komma undan förföljare.
          </note>
          <note xml:id="i-ddc887812f882784-0">
            Vår politik är i den meningen förankrad. Sedan vet jag att man
            i andra sammanhang kan ha synpunkter, och då får vi se vad vi
            kan åstadkomma i fråga om större restriktivitet.
          </note>
          <note xml:id="i-43aad30017d3ddbd-0">
            För det tredje när det gäller kommuner och deras förmåga att
            betala har en rad olika utredningar och kommittéer tillsatts.
            Vi kommer också att anslå 125
          </note>
          <note xml:id="i-96a08fda8853fab9-0">
            miljoner kronor för att påbörja ett arbete som är lokalt initierat
            med lokalt ansvar.
          </note>
          <note xml:id="i-4f26d5e4c1414c0f-0">
            Men i den kommunalekonomiska beredningen,
          </note>
          <note xml:id="i-9a70f958678971ed-0">
            Sten Andersson, talar man om att på olika sätt förändra statsbidragen
            och på det sättet få en annorlunda fördelning. Naturligtvis kommer
            de kommuner som har en stor andel invandrare, vilka inte kommer
            ut på arbetsmarknaden utan hamnar i arbetslöshet och annat elände,
            också att få en större tilldelning av pengar i ett lagstiftningsperspektiv.
            Det är inte oväsentligt. Det jobbet är i full gång. Sedan får
            vi se vad riksdagen kan åstadkomma. Det kan ju då vara en fördel
            om
          </note>
          <note xml:id="i-4872357355c1950f-0">
            Sten Andersson och hans parti på olika sätt medverkar till att
            få till stånd en överenskommelse, så att man av bl.a. nämnda skäl
            kan få en omfördelning av pengarna mellan kommunerna.
          </note>
          <note xml:id="i-a566b76c8a32efbe-0">
            För det fjärde tog Sten Andersson upp lagen om asylsökande och
            den styrning som ett eget boende kan få om man fortsätter att
            bo kvar under asylsökningstiden och därefter flyttar. Det gör
            man väl inte? Det ingår också i uppdraget till den flyktingpolitiska
            utredningen, som skall vara klar vid halvårsskiftet, att se över
            om vi skall vi ha det så här eller inte? Om det styr så att vi
            får en ännu hårdare segregation och om vi i så fall skall återgå
            till systemet där alla bor på förläggningen är en fråga som vi
            inte har tagit ställning till, utan vi får avvakta ett parlamentariskt
            ställningstagande i kommittén.
          </note>
          <note xml:id="i-9f0d838014a8f9ae-0">
            För det femte och avslutningsvis tycker jag att det är viktigt
            att vi som människor i det svenska samhället, oavsett var vi är
            födda, skall ha samma rättigheter och samma skyldigheter. Vi skall
            vara lika, vi skall vara jämlikar. I den meningen kan man säga
            att jag också som människa har rätt att bo där jag själv av olika
            skäl önskar. Det är självklart. Den rätten har jag som svensk,
            och den rätten måste jag väl också ha om jag nyligen har kommit
            till Sverige efter det att jag har fått uppehållstillstånd. Det
            är en viktig grundprincip att man som människa skall behandlas
            lika.
          </note>
          <note xml:id="i-f35e3ae25826eb27-0">
            Är Sten Andersson beredd att säga till svenska medborgare, som
            har bekymmer med att inte komma in på arbetsmarknaden och en rad
            andra problem, att de får bo där vi tycker att det är bäst att
            de bor? Ja, då kan han också säga det till invandrarna. Men i
            så fall delar jag inte Sten Anderssons grundläggande uppfattning.
          </note>
          <note xml:id="i-607e5ac6a01bd275-0">
            Anf. 39 STEN ANDERSSON (m)
          </note>
          <note xml:id="i-0d99b708b38b1ce3-0">
            Fru talman! Vad gäller det sista vet jag att statsrådet förstod
            att han inte svarade på den fråga som jag ställde.
          </note>
          <note xml:id="i-b4c80d3951e7baaa-0">
            Per capita och även numerärt har vi Europas mest generösa politik
            när det gäller att bevilja asyl. Man säger att hela Sverige skall
            dela bördorna eller tillgångarna, hur man nu vill använda begreppen.
          </note>
          <note xml:id="i-e78401e5bcb69108-0">
            Om man frågar en person som kommit till Sverige och fått asyl
            om han eller hon accepterar att under några år bo i den kommun
            som svenska staten via den myndighet som bestämmer om detta, alltså
            Invandrarverket, säger att det ur svensk synpunkt är mest lämpligt
            att stanna i den ena eller andra kommunen.
          </note>
          <note xml:id="i-7b846a8cc3d10ddc-0">
            Det innebär, fru talman och herr statsråd, inte någon form av
            kommunarrest av den typ som vi hade för kurder för en del år sedan.
            Den som t.ex. bor där eller där - för att inte genera någon kommun
            skall jag inte nämna något namn - har rätt att åka runt i landet
            och rätt att besöka vänner och bekanta samt rätt att söka jobb
            men får inte flytta innan en ny kommun kan säga att det finns
            ett nytt jobb i en ny kommun.
          </note>
          <note xml:id="i-345acb8f11e60e80-0">
            Rätten att flytta vill jag slå vakt om. Men varför skall den
            nya kommunen tvingas att betala? Är statsrådet beredd att tillskjuta
            dessa pengar, så à la bonne heure. Men med tanke på den politik
            som bedrivits hitintills har i alla fall den plånboken varit full
            av hål, för pengarna saknas.
          </note>
          <note xml:id="i-e0cce486a11dea74-0">
            Värna asylrätten? Givetvis. Men ändå är det så, herr statsråd
            att om man läser statistiken från Invandrarverket, är det ett
            minimum - mindre än 10 % - som är flyktingar och som får stanna
            i Sverige med Genè-
          </note>
          <note xml:id="i-46bd5e754564a438-0">
            vekonventionens definition som grund.
          </note>
          <note xml:id="i-14e336795f36376f-0">
            Jag tycker att statsrådet var ute på mycket svag is när han sade
            att hans uppfattning är att dagens svenska flyktingpolitik är
            förankrad hos en majoritet av det svenska folket. Jag vet att
            statsrådet har mycket ont om tid, och jag har noterat hur lång
            tid det tog att svara på dagens interpellation. Men jag, som gammal
            medlem i Metall, skulle vilja följa med statsrådet, som gammal
            förbundsordförande, ut till en av Sveriges större verkstadsklubbar,
            tala med dem där på deras lunchraster för att höra om statsrådet
            har rätt när han säger att denna politik är förankrad.
          </note>
          <note xml:id="i-347f3e9a7c67f71b-0">
            Jag tycker att statsrådet har fört en bra och hygglig politik.
            Men i detta fall, förmodligen undantagsvis, har han inte rätt.
          </note>
          <note xml:id="i-66b614905056a38b-0">
            Anf. 40 Statsrådet LEIF BLOMBERG (s)
          </note>
          <note xml:id="i-ab21116b8dae2515-0">
            Fru talman! Några saker till: Hela Sverigestrategin är ju ett
            bekant uttryck när det gäller invandringspolitik i Sverige. Den
            har gått ut på att alla människor som kommer till oss, söker uppehållstillstånd
            och får det, skall erbjudas möjlighet att bo i kommuner spridda
            över hela landet. Därför har Invandrarverket också med kommunerna
            förhandlat fram s.k. kommunplatser.
          </note>
          <note xml:id="i-932755f426555c01-0">
            Det är klart att vi skulle önska att vi vore mycket bättre på
            detta än vi faktiskt är. Vi tycker att det är en viktig grundprincip.
            Principen finns också med som utgångspunkt i Kommitténs arbete
            med att se över hur denna strategi kan göras bättre och mer hållbar,
            så att vi kan få människor som nyligen kommit till Sverige att,
            sett från deras egna utgångspunkter, inse att det kan vara bättre
            att bo i en mindre kommun än i de hårt segregerade bostadsområdena,
            därför att de där får en bättre chans och möjlighet. Det är viktigt
            att vi med olika medel försöker befrämja en sådan positiv utveckling.
            Hur det skall gå till kan jag inte svara på i dag, men jag hoppas
            kunna få en del bra tankar och idéer från den parlamentariska
            kommittén för att stärka hela Sverigestrategin så att man kan
            vidta de erforderliga lagförändringar som kan krävas för en bättre
            framgång med hela Sverigestrategin.
          </note>
          <note xml:id="i-824f573c8579e016-0">
            När det sedan gäller finansieringen har jag försökt beskriva
            en rad insatser och åtgärder som är i pipline.
          </note>
          <note xml:id="i-d0150d31d9a817e1-0">
            Jag inser också att 125 miljoner kronor är snuspengar i de stora
            sammanhangen, om man ser på problemets storleksordning. Men vi
            sätter nu in en konkret åtgärd, när vi ber Stockholm, Göteborg,
            Malmö plus några andra kommuner att komma in med tankar, förslag
            och idéer om vad man skulle kunna göra med de långsiktigt syftande
            projekt som nu skall startas upp, så att man kan jobba med dessa
            frågor på ett annorlunda sätt. Sedan skall vi försöka hitta de
            bästa idéerna. Därefter kan vi betala ut pengar för att få projekten
            genomförda. Sedan lär vi oss en del av detta. Det tycker jag är
            ett bra och konkret exempel på att man är på väg. I övrigt finns
            en rad sådana här frågor inne i röret.
          </note>
          <note xml:id="i-32372121bb45f1f9-0">
            Man får inte glömma bort något som inte varit uppe i den här
            diskussionen och som sällan tas upp, att det naturligtvis redan
            nu går att göra en hel del också ute i kommunerna i form av samordnade
            verksamheter mellan myndigheter, kommunförvaltningar, sjukvård
            osv. På det sättet kan man åstadkomma större effektivitet, dvs.
            få pengarna att räcka till mera. Det görs en hel del, men säkert
            skulle det gå att göra mycket mer genom lokala inititativ och
            lokalt initiativtagande.
          </note>
          <note xml:id="i-618bba8c082a0578-0">
            Jag vill återigen ta upp asylpolitiken. Sten Andersson börjar
            nu att ändra begreppen. Jag talar om asyl, att få skydd i Sverige.
            Det tror jag är något som är väl förankrat i den meningen att
            om en människa behöver skydd, så säger nog också människorna i
            Sverige att han självfallet måste få det. Det skulle jag själv
            vilja ha om jag vore i samma situation.
          </note>
          <note xml:id="i-0ac8e923638c348b-0">
            I den meningen är jag alldeles övertygad om att om man diskuterar
            närmare med människor - vilket jag gör ganska ofta - säger de
            ja till detta. Det är ingen som säger nej till en person som har
            blivit utsatt för tortyr eller blivit kraftig förföljd i sitt
            hemland på grund av sin hudfärg, ras eller politiska inställning.
          </note>
          <note xml:id="i-e3f2d0353b11721a-0">
            Man säger inte: Nej, du får inte komma till oss. Åk hem med dig
            igen. Om man vet att personen ifråga behöver skydd säger man ju
            ja om han eller hon vill komma till Sverige.
          </note>
          <note xml:id="i-8d55f3b76f62b628-0">
            Sedan vet jag precis som Sten Andersson att det är många människor
            i landet som tycker att vi skall vara litet restriktivare med
            invandringen. Också jag har en uppfattning när det gäller den
            invandring som inte har att göra med asylskälen. Denna kommitté
            skall titta på vissa kvoteringsregler och om man skall ta hänsyn
            till den statsfinansiella situation som vi har.
          </note>
          <note xml:id="i-b680623c5309d4db-0">
            Så ser jag på det hela. Det är viktigt att både Sten
          </note>
          <note xml:id="i-c9a67b0e68a3684d-0">
            Andersson och jag ändå kan klara ut att det är vår sak att se
            till att människor som behöver skydd kan få det i det här landet.
            Jag träffar mycket människor, men jag har inte hört någon säga
            att den som behöver skydd, den skall vi köra på porten. Jag tror
            inte heller att Sten Andersson har hört det.
          </note>
          <note xml:id="i-777867d4ffe15b05-0">
            Anf. 41 STEN ANDERSSON (m)
          </note>
          <note xml:id="i-9a4f66e895028e44-0">
            Fru talman! Jag sade tidigare att det bara var en minoritet av
            dem som har erhållit asyl i Sverige som har gjort det med Genèvekonventionens
            definition av flyktingar som grund.
          </note>
          <note xml:id="i-339601d6efeae18d-0">
            Sedan tycker jag att statsrådet, som jag har uppfattat som realist
            och jordnära, börjar närma sig det s.k.
          </note>
          <note xml:id="i-71903f669b84937c-0">
            tyckaretablissemanget, vilket för mig inte är något direkt fint
            ord. Man skall ha en ordentlig information och diskussion med
            människor. Man skall informera dem ordentligt innan man kan diskutera
            med dem.
          </note>
          <note xml:id="i-8ad6b55904bc7456-0">
            Man skall alltså inte prata med människor spontant, utan de skall
            först informeras om hur de skall tänka och mot vilken bakgrund.
            Jag trodde inte att statsrådet var representant för den ligan.
          </note>
          <note xml:id="i-3102c8eba2c53ea6-0">
            Jag är klar över att en person som på grund av korrekta skäl
            behöver asyl och som på grund av ras, religion och politisk uppfattning
            riskerar allvarlig skada skall kunna erhålla asyl i Sverige efter
            vår förmåga. Jag har noterat att andra länder i Europa med betydligt
            bättre ekonomi än vad vi har anser dock inte att detta är korrekt,
            vilket jag anser.
          </note>
          <note xml:id="i-6e2fd20b4c7a3365-0">
            Till sist har jag en konkret fråga: Tror statsrådet att om någon
            som kommer till Sverige och söker asyl och vid gränsen får frågan
            av tullen, passpolisen eller utredningstjänstemän om han eller
            hon, för att underlätta Sveriges förmåga att ge så många som möjligt
            asyl, skulle vara beredd att ställa upp och acceptera att bli
            placerad i den kommun som Invandrarverket anser lämplig från Sveriges
            synpunkt? Tror statsrådet att någon skulle svara nej på en sådan
            fråga?
          </note>
          <note xml:id="i-971533613dc44e0b-0">
            Det är absolut inte fråga om kommunarrest. Om man kommer till
            Sverige måste man acceptera våra spelregler. Om ett visst antal
            som får chans att stanna i Sverige blir placerade i kommunen x
            eller kommunen y får de under en viss tid acceptera detta och
            inte bara flytta och låta den nya kommunen betala alltihopa. Staten
            och riksdagen har en förmåga att besluta, men man har en mindre
            förmåga att betala för sina aktiviteter inom det här området.
          </note>
          <note xml:id="i-cdd0849cca00373a-0">
            Anf. 42 Statsrådet LEIF BLOMBERG (s)
          </note>
          <note xml:id="i-c708078cf721ada2-0">
            Fru talman! Det kan ju inte vara så att Sten Andersson förnekar
            att kunskapsspridning fördjupar människors insikter i varför personer
            flyr. Skulle det vara något slags flumliberalism? Det har varit
            en av fackföreningsrörelsens viktigaste uppgifter under alla år
            att verkligen förse arbetare med kunskaper och insikter. Det är
            bara därigenom som de blir tillräckligt starka för att kunna hävda
            sina intressen.
          </note>
          <note xml:id="i-3ed5f4e184bb44e8-0">
            I den mån hela flykting- och invandringspolitiken inte har det
            rätta förtroendet bland människorna -
          </note>
          <note xml:id="i-d180333317cf6da9-0">
            vilket kan ifrågasättas i olika sammanhang enligt attitydundersökningar
            som har gjorts - beror det bl.a.
          </note>
          <note xml:id="i-fea831024671f7c2-0">
            på att vi inte är tillräckligt bra på att förmedla just kunskaper
            och insikter om hur politiken fungerar och varför människor befinner
            sig på resa från olika områden. Sedan kan man på den grunden fatta
            de rätta besluten i politiken. Det handlar oerhört mycket om kunskapsuppbyggnad
            och om att ge människor förutsättningar att få rätt beslutsunderlag
            för att de skall kunna ta rätt ställning.
          </note>
          <note xml:id="i-7aa1dd6ff51a54cd-0">
            Jag håller med Sten Andersson om att det är viktigt med bra introduktion
            för de asylsökande som kommer. Det är oerhört viktigt och väsentligt,
            både för människan ifråga och för samhället, att man förstår hur
            det går till och att man börjar delta i introduktionen och får
            sig till livs kunskaper om Sverige, om de människor som bor här,
            vad de tänker och tycker, vilka lagar, regler, förordningar och
            vilket rättsmedvetande som kan finnas hos människorna här.
          </note>
          <note xml:id="i-1f9ad8f04768f11d-0">
            Det är viktigt att man kommer in i samhället och får lära sig
            svenska.
          </note>
          <note xml:id="i-1ae47b4baa80f64e-0">
            Om man skall lyckas med att få människor motiverade måste man
            tala om för dem vad det finns för alternativ när det gäller att
            bo i Sverige, hur det är att bo i de hårt segregerade områdena
            eller i små kommuner såsom t.ex. Enköping och Malå. Man måste
            presentera alla för- och nackdelar så att människor därefter kan
            ta ställning.
          </note>
          <note xml:id="i-94a8be83f9d561d6-0">
            Ofta när en människa kommer till Sverige är han eller hon ganska
            uppriven och uppsliten med rötterna.
          </note>
          <note xml:id="i-1b3c42fe317b1977-0">
            Man kan ha fått sig en knäck i ens egen identitet. Det gäller
            att hitta tillbaka och börja att växa på nytt. Då söker man sig
            ofta till människor från samma kultur och språkgrupp för att där
            kunna utbyta åsikter och tankar på det egna språket. Det egna
            språket förstår man medan det mesta i det nya landet är helt främmande.
            Drivkraften att bo just i dessa områden är då stark.
          </note>
          <note xml:id="i-16ff7acf95884d57-0">
            Jag tror inte på en tvångsvis förändring. Det går nog bara med
            frivilliga medel och med en större insats av oss alla i det svenska
            samhället.
          </note>
          <note xml:id="i-74d84d524028c3a5-4">
            Överläggningen var härmed avslutad.
          </note>
          <note xml:id="i-efec2d39673b4ac5-0">
            10 § Hänvisning av ärenden till utskott
          </note>
          <note xml:id="i-49b03bbb32e6187c-0">
            Föredrogs och hänvisades
          </note>
          <note xml:id="i-e800512d944c0ca0-0">
            Propositioner
          </note>
          <note xml:id="i-bec584ae4850405c-0">
            1994/95:175 till jordbruksutskottet
          </note>
          <note xml:id="i-5dcc884d3645831b-0">
            1994/95:179 till socialförsäkringsutskottet
          </note>
          <note xml:id="i-4bb73da68ce1f8b8-0">
            1994/95:180 till lagutskottet
          </note>
          <note xml:id="i-1c11eb9ffd5ea81d-0">
            1994/95:184 till näringsutskottet
          </note>
          <note xml:id="i-9d3acf36c85893af-0">
            1994/95:193 till skatteutskottet
          </note>
          <note xml:id="i-41e7e3da91659f37-0">
            1994/95:200 till finansutskottet
          </note>
          <note xml:id="i-018acce9dc415425-0">
            1994/95:204 till skatteutskottet
          </note>
          <note xml:id="i-330b0a7a071d6ea9-0">
            1994/95:207 till arbetsmarknadsutskottet
          </note>
          <note xml:id="i-6877ca50a48bcdd6-0">
            1994/95:213 och 216 till skatteutskottet
          </note>
          <note xml:id="i-df530df852837b35-0">
            11 § Förnyad bordläggning
          </note>
          <note xml:id="i-0b115a160a783775-0">
            Föredrogs men bordlades åter
          </note>
          <note xml:id="i-e901cb9128c34062-0">
            Konstitutionsutskottets betänkanden 1994/95:KU14
          </note>
          <note xml:id="i-779a86d8d86dd28d-0">
            och KU37
          </note>
          <note xml:id="i-dd2a190edf053f49-0">
            Finansutskottets betänkanden 1994/95:FiU11-FiU13
          </note>
          <note xml:id="i-bab27cb3ef1e588d-0">
            och FiU15
          </note>
          <note xml:id="i-a9dec80ac7cf0910-0">
            Lagutskottets betänkande 1994/95:LU24
          </note>
          <note xml:id="i-1caa71e951f63f0d-0">
            Utrikesutskottets betänkande 1994/95:UU15
          </note>
          <note xml:id="i-13951dfc950667b0-0">
            Trafikutskottets betänkande 1994/95:TU15
          </note>
          <note xml:id="i-97f4bded15b3ccd0-0">
            12 § Bordläggning
          </note>
          <note xml:id="i-0a42b771b5c2755d-0">
            Anmäldes och bordlades
          </note>
          <note xml:id="i-54d5d80bafaa6762-0">
            Proposition
          </note>
          <note xml:id="i-1b707a094e9482f6-0">
            1994/95:140 Aktiv konsumentpolitik
          </note>
          <note xml:id="i-1e39e33fc4ce1cd2-0">
            Konstitutionsutskottets betänkanden
          </note>
          <note xml:id="i-88f4f9498ae4e20c-0">
            1994/95:KU14 Vissa tryck- och yttrandefrihetsrättsliga frågor
          </note>
          <note xml:id="i-18954643699af83e-0">
            1994/95:KU37 Sametinget, m.m.
          </note>
          <note xml:id="i-630ee339ee64676a-0">
            Finansutskottets betänkanden
          </note>
          <note xml:id="i-91fe5a2742d218ef-0">
            1994/95:FiU11 Tilläggsbudget inom Finansdepartementets område
          </note>
          <note xml:id="i-f606192dcc2b30af-0">
            1994/95:FiU12 Vissa anslag inom Finansdepartementets område
          </note>
          <note xml:id="i-5a381bde24dcfa68-0">
            1994/95:FiU13 Statistikfrågor
          </note>
          <note xml:id="i-91cda64f9102542f-0">
            1994/95:FiU15 Sveriges avgift till gemenskapsbudgeten m.m.
          </note>
          <note xml:id="i-fcf52860d9e41722-0">
            Lagutskottets betänkande
          </note>
          <note xml:id="i-8152720df6e30a46-0">
            1994/95:LU24 Aktiebolagsrättsliga frågor, m.m.
          </note>
          <note xml:id="i-27cbd4bdb4a1f025-0">
            Utrikesutskottets betänkande
          </note>
          <note xml:id="i-e7116791b37660c2-0">
            1994/95:UU15 Internationellt utvecklingssamarbete
          </note>
          <note xml:id="i-2f1c7fc7a18d9f93-0">
            Trafikutskottets betänkande
          </note>
          <note xml:id="i-d3b10b27c9c94711-0">
            1994/95:TU15 Tilläggsbudget inom Kommunikationsdepartementets
            område
          </note>
          <note xml:id="i-0205d86fc8d7d6fe-0">
            13 § Anmälan om interpellationer
          </note>
          <note xml:id="i-c3c93d2a8622cb38-0">
            Anmäldes att följande interpellationer framställts
          </note>
          <note xml:id="i-4170d2c5d46440b9-0">
            den 31 mars
          </note>
          <note xml:id="i-2c6833095d9ee7fd-0">
            1994/95:101 av Ulla-Britt Hagström (kds) till finansministern
            om fastighetstaxeringen och småhusägarna
          </note>
          <note xml:id="i-68fc2ab3f802d463-0">
            1994/95:102 av Birgit Henriksson (m) till justitieministern om
            rättssäkerhetsfrågor
          </note>
          <note xml:id="i-7d2792da3f7d0d10-0">
            Interpellationerna redovisas i bilaga som fogas till riksdagens
            snabbprotokoll tisdagen den 18 april.
          </note>
          <note xml:id="i-a5d0510767c42a2d-0">
            14 § Anmälan om fråga
          </note>
          <note xml:id="i-2c1e082fd5a5f590-0">
            Anmäldes att följande fråga framställts
          </note>
          <note xml:id="i-4170d2c5d46440b9-1">
            den 31 mars
          </note>
          <note xml:id="i-04d0ad95979571d0-0">
            1994/95:423 av Helena Frisk (s) till arbetsmarknadsministern
            om ungdomsarbetslösheten
          </note>
          <note xml:id="i-6018171a586a2428-0">
            Frågan redovisas i bilaga som fogas till riksdagens snabbprotokoll
            tisdagen den 18 april.
          </note>
          <note xml:id="i-b824f7bec19a5cd0-0">
            15 § Kammaren åtskildes kl. 14.49.
          </note>
          <note xml:id="i-23843fb7ac819f31-0"/>
          <note xml:id="i-8d5f8d0843fc83c3-0">
            Förhandlingarna leddes av talmannen från sammanträdets början
            t.o.m. 8 §
          </note>
          <note xml:id="i-fd4de10b0fdcbf1c-0">
            anf. 30 (delvis) och av andre vice talmannen därefter till sammanträdet
            slut.
          </note>
        </div>
      </body>
    </text>
  </TEI>
</teiCorpus>
