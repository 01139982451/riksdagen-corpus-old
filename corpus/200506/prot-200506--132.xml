<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--132</head>
          <docDate when="2005-05-31">2005-05-31</docDate>
        </div>
      </front>
      <body>
        <div>
          <note xml:id="i-16233febc06a3d76-0">
            ﻿
          </note>
          <note xml:id="i-355ecd5ff139617b-0">
            Riksdagens protokoll
          </note>
          <note xml:id="i-9d4facbea731336f-0">
            2005/06:132
          </note>
          <note xml:id="i-0c38e6c2bf69f1df-0" type="date">
            Onsdagen den 31 maj
          </note>
          <note xml:id="i-59bcc4cf6dcabc33-0">
            Kl. 09:00 - 20:34
          </note>
          <note xml:id="i-3461620879371d2e-0">
            1 § Ledigheter
          </note>
          <note xml:id="i-5f2eff297e409f30-0">
            Andre vice talmannen meddelade att Ola Rask (s) ansökt om sjukledighet
            under tiden den 31 maj12 juli.
          </note>
          <note xml:id="i-73b6086e93368742-0">
            Kammaren biföll denna ansökan.
          </note>
          <note xml:id="i-8e9f49e606a6d337-0">
            Andre vice talmannen anmälde att Christer Erlandsson (s) inträtt
            som ersättare för Ola Rask.
          </note>
          <note xml:id="i-5596fe2a92f40a12-0">
            Andre vice talmannen meddelade att Sonja Fransson (s) ansökt
            om fortsatt sjukledighet under tiden den 131 juli.
          </note>
          <note xml:id="i-73b6086e93368742-1">
            Kammaren biföll denna ansökan.
          </note>
          <note xml:id="i-3948e2d160108028-0">
            Andre vice talmannen anmälde att Ann-Christin Ahlberg (s) skulle
            fortsätta att tjänstgöra som ersättare för Sonja Fransson.
          </note>
          <note xml:id="i-f66dcd0d8eaf1d65-0">
            2 § Anmälan om ersättare
          </note>
          <note xml:id="i-672aff446b2b954a-0">
            Andre vice talmannen anmälde att Maryam Yazdanfar (s) inträtt
            som ersättare för finansminister Pär Nuder från och med den 31
            maj tills vidare och att Anna-Karin Lundström (s) inträtt som
            ersättare för Cinnika Beiming under tiden den 31 maj15 juli.
          </note>
          <note xml:id="i-d8f1229b7adccf20-0">
            3 § Avsägelse
          </note>
          <note xml:id="i-87781df0a807bb44-0">
            Andre vice talmannen meddelade att Britt-Marie Lindkvist (s)
            avsagt sig uppdraget som suppleant i arbetsmarknadsutskottet.
          </note>
          <note xml:id="i-b9126d00e7a58fde-0">
            Kammaren biföll denna avsägelse.
          </note>
          <note xml:id="i-868564a322d85c98-0">
            4 § Anmälan om kompletteringsval till utskott
          </note>
          <note xml:id="i-a0e0a47d4c1cbd4d-0">
            Andre vice talmannen meddelade att Socialdemokraternas riksdagsgrupp
            på grund av uppkommen vakans anmält Maryam Yazdanfar som suppleant
            i arbetsmarknadsutskottet samt under Sonja Franssons sjukledighet
            anmält hennes ersättare Ann-Christin Ahlberg som suppleant i socialförsäkringsutskottet
            och arbetsmarknadsutskottet.
          </note>
          <note xml:id="i-60cb83ca77d05b2d-0">
            Andre vice talmannen förklarade vald till
          </note>
          <note xml:id="i-d60f190f1cd84aa4-0">
            suppleant i arbetsmarknadsutskottet
          </note>
          <note xml:id="i-e7969242d2262238-0">
            Andre vice talmannen förklarade vald under tiden den 131 juli
            till
          </note>
          <note xml:id="i-55b5da8c1102f156-0">
            suppleant i socialförsäkringsutskottet
          </note>
          <note xml:id="i-d60f190f1cd84aa4-1">
            suppleant i arbetsmarknadsutskottet
          </note>
          <note xml:id="i-0af1fa04d035b22b-0">
            5 § Anmälan om sammansatt utrikes- och försvarsutskott
          </note>
          <note xml:id="i-95c1c280c5970b03-0">
            Från sammansatta utrikes- och försvarsutskottet hade följande
            promemoria inkommit:
          </note>
          <note xml:id="i-0dc40f6f1bede32b-0">
            Sammansatt utrikes- och försvarsutskott
          </note>
          <note xml:id="i-a3a700adcacc1ece-0">
            Utrikesutskottet och försvarsutskottet har jämlikt riksdagsordningen
            4 kap 8 § i separata beslut av den 18 maj 2006 överenskommit att
            genom deputerade i sammansatt utskott gemensamt bereda proposition
            2005/06:203 Ett svenskt deltagande i en EU-ledd militär förstärkningsstyrka
            till stöd för FN-insatsen i Demokratiska republiken Kongo samt
            ev. följdmotioner.
          </note>
          <note xml:id="i-4502474099ffded8-0">
            Till deputerade i det sammansatta utskottet har utsetts de i
            bifogade förteckning upptagna riksdagsledamöterna.
          </note>
          <note xml:id="i-730d7f30c0b826bd-0">
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde denna
            dag utsett följande presidium:
          </note>
          <note xml:id="i-c1d229169964d08d-0">
            Tomas Hörberg
          </note>
          <note xml:id="i-d99b259dc7bf77ad-0">
            Ingemar Wahlberg
          </note>
          <note xml:id="i-0e7c59a6bc874e4a-0">
            Bilagan hade följande lydelse:
          </note>
          <note xml:id="i-ce51dc081d4fe00d-0">
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note xml:id="i-eae94a2ec30e7f25-0">
            LedamöterSuppleanter
          </note>
          <note xml:id="i-67ec0e151aaa5e62-0">
            Kansli
          </note>
          <note xml:id="i-19753542363ead12-0">
            Kanslichef
          </note>
          <note xml:id="i-4b7414f8c7cf152a-0">
            Föredraganden
          </note>
          <note xml:id="i-eae94a2ec30e7f25-1">
            LedamöterSuppleanter
          </note>
          <note xml:id="i-67ec0e151aaa5e62-1">
            Kansli
          </note>
          <note xml:id="i-19753542363ead12-1">
            Kanslichef
          </note>
          <note xml:id="i-41a7dfa561c9c0d7-0">
            Assistent
          </note>
          <note xml:id="i-37ef88ee027d1f05-0">
            Promemorian lades till handlingarna.
          </note>
          <note xml:id="i-bdef1a30a80c68ab-0">
            6 § Hänvisning av ärende till utskott
          </note>
          <note xml:id="i-c37d32e6027eacd5-0">
            Föredrogs och hänvisades
          </note>
          <note xml:id="i-a5f624cd4354e445-0">
            7 § Förnyad bordläggning
          </note>
          <note xml:id="i-2b10b52574a4138c-0">
            Föredrogs och bordlades åter
          </note>
          <note xml:id="i-4cba8af775e0d80d-0">
            8 § Beslut om ärenden som slutdebatterats den 30 maj
          </note>
          <note xml:id="i-0bc0caf7adf8a98a-0">
            Punkt 2
          </note>
          <note xml:id="i-62583ef1807d95a5-0">
            Punkt 3
          </note>
          <note xml:id="i-b7e5db16e79cb6d2-0">
            Punkt 4
          </note>
          <note xml:id="i-1886c0e23ad8bef5-0">
            Punkt 5
          </note>
          <note xml:id="i-c73f57f91ca266e2-0">
            Punkt 6
          </note>
          <note xml:id="i-d37d7baaeaa34d56-0">
            Övriga punkter
          </note>
          <note xml:id="i-5497768d70f7f2e3-0">
            Punkt 1
          </note>
          <note xml:id="i-0bc0caf7adf8a98a-1">
            Punkt 2
          </note>
          <note xml:id="i-62583ef1807d95a5-1">
            Punkt 3
          </note>
          <note xml:id="i-b7e5db16e79cb6d2-1">
            Punkt 4
          </note>
          <note xml:id="i-1886c0e23ad8bef5-1">
            Punkt 5
          </note>
          <note xml:id="i-4b2d85c8204ba30a-0">
            9 § Finansiella konglomerat
          </note>
          <note xml:id="i-ad23939a1980103d-0">
            Föredrogs
          </note>
          <note xml:id="i-ae1ed4ff3c32f8ad-0">
            Andre vice talmannen konstaterade att ingen talare var anmäld.
          </note>
          <note xml:id="i-cb348a2b2b064137-0">
            10 § Samarbete med Specialdomstolen för Sierra Leone
          </note>
          <note xml:id="i-ad23939a1980103d-1">
            Föredrogs
          </note>
          <note xml:id="i-ae1ed4ff3c32f8ad-1">
            Andre vice talmannen konstaterade att ingen talare var anmäld.
          </note>
          <note xml:id="i-b127f22667983341-0">
            11 § Hemlig rumsavlyssning
          </note>
          <note xml:id="i-ad23939a1980103d-2">
            Föredrogs
          </note>
          <note xml:id="i-67089b90fe76f8d0-0">
            I detta ärende hade framställts yrkanden enligt 2 kap. 12 § tredje
            stycket regeringsformen av Johan Linander m.fl. (c), Lars Ohly
            m.fl. (v), Göran Hägglund m.fl. (kd) samt Mikael Johansson m.fl.
            (mp) om att det i betänkandet framlagda lagförslaget skulle vila
            i minst tolv månader.
          </note>
          <note type="speaker" xml:id="i-b6541c09d329aed0-0">
            Anf. 1 JOHAN PEHRSON (fp):
          </note>
          <u who="johan_pehrson_abbeca" xml:id="i-b0dcd416e22c3d77-0">
            <seg xml:id="i-0a433ec6c0910c6c-0">
              Fru talman! I dag ska vi ha en väldigt viktig debatt om en mycket
              viktig fråga en fråga om trygghet, en fråga om respekt för människors
              rätt till fysisk, psykisk och ekonomisk integritet. Det handlar
              om att ge livschanser och frihet åt människor som i dag får sina
              liv förstörda och sin integritet kränkt i den grova organiserade
              brottslighetens spår. Det handlar om att något bättre än i dag
              ge verklig respekt för dessa människors mänskliga rättigheter.
            </seg>
            <seg xml:id="i-a45fc00362264e03-0">
              Tack vare de starka rättssäkerhetsgarantier som nu finns och
              är föreslagna i propositionen om buggning är det möjligt för Folkpartiet
              liberalerna att stödja detta förslag. Det har inte varit ett lätt
              beslut. Men det är ett viktigt beslut, och det är rätt beslut
              för ett tryggare Sverige.
            </seg>
            <seg xml:id="i-003c0eb155dd6785-0">
              Det här är en fråga där alla i denna kammare har samma mål. Helst
              ska ingen drabbas av grova brott. Helst ska ingen på ett allvarligt
              sätt få sin integritet kränkt vare sig av grovt kriminella eller
              av polisen i kampen mot just den grova kriminaliteten.
            </seg>
            <seg xml:id="i-2067770b66aa7c14-0">
              Vi kommer dock fram till olika åsikter i själva sakfrågan, i
              frågan om svensk polis efter mycket stränga krav på att ha uttömt
              alla andra medel med åklagarmedverkan och beslut av domstol under
              en månad i taget ska få lyssna på människor som är starkt misstänkta
              för mycket grova brott, avlyssna deras kommunikation och dem som
              de naturligtvis pratar med.
            </seg>
            <seg xml:id="i-3f587574e96dafb6-0">
              Jag har en känsla av att några här i dag kommer att påkalla att
              det råder skymningsläge över den svenska demokratin därför att
              svensk domstol ska få tillåta buggning vid stark misstanke om
              mycket grova brott. Det kommer att yrkas på undantagsparagrafer
              i vår grundlag för att just stoppa denna möjlighet för svensk
              polis under ett års tid.
            </seg>
            <seg xml:id="i-c62d04cd9b7425ec-0">
              Några är principiella motståndare till buggning. Andra vill ha
              längre tid att fundera, och andra vill se vissa förändringar för
              att kunna acceptera detta. Jag vill understryka att frågan har
              diskuterats under många år. Att nu vänta gör inte beslut om ett
              år lättare. Att ständigt kräva ännu flera rättssäkerhetsgarantier
              blir i praktiken att förhala. Att vara principiell motståndare
              till buggning är möjligt, men då måste man komma med förslag om
              vad som ska göras för att få ett tryggare Sverige för de människor
              som i dag drabbas i den grova kriminalitetens spår.
            </seg>
            <seg xml:id="i-07ad4187eb19d489-0">
              Jag tycker också att det är viktigt att vi tidigt klargör att
              den här debatten inte kommer att handla om vad svensk polis ska
              göra för att bli bättre. Folkpartiet liberalerna är övertygade
              om att svenskt polisiärt ledarskap kan bli bättre. Man kan få
              en bättre organisation; man kan definitivt ha en bättre politisk
              och ekonomisk styrning; man kan jobba mera med utbildningen; man
              kan se till att få en ännu bättre kompetens och en bättre personalmix
              med fler specialister. Man kan ha mycket flera poliser. Jag är
              övertygad om att den polisstation som i går öppnade i Jordbro
              utanför Helsingfors innebär att man på sikt behöver använda färre
              tvångsmedel, eftersom det är lokalt närvarande och väl förankrad
              polis som kan jobba nära människorna och få information om vad
              som också kan vara mycket grova brott och personer som ägnar sig
              åt mycket grova brott.
            </seg>
            <seg xml:id="i-f172bf535c5ee15c-0">
              Allt detta ska svensk polis bli bättre på, men det är inte det
              som debatten handlar om. Den handlar om vilka verktyg svensk polis
              ska få använda i kampen mot de mycket grova brotten för att skydda
              människor mot övergrepp och integritetskränkningar.
            </seg>
            <seg xml:id="i-eee36d87bd6501f3-0">
              Jag tycker att vi måste vara överens om verklighetsbilden. Människor
              får sina liv förstörda i dag. Det är de redan mest utsatta som
              drabbas hårdast. Det visar alla undersökningar. Det är inte så
              att det är riksdagsledamöter, redaktörer eller direktörer som
              drabbas hårdast av brottslighet. Det är redan utsatta människor,
              inte minst de människor som följer i spåren av den grova brottsligheten
              narkotika, handel med människor, grova rån och så vidare.
            </seg>
            <seg xml:id="i-c0191ee0208cd884-0">
              En fråga som kommer att debatteras är om det finns några behov.
              Jag kan säga att jag träffar människor från tullen, från åklagarna,
              från polisen och från kriminalvården, och jag läser deras rapporter.
              Jag träffar regeringens narkotikasamordnare. Alla ger en samstämmig
              bild av att det finns ett betydande problem med grov organiserad
              brottslighet som enligt narkotikasamordnaren till och med har
              tillåtits att breda ut sig för att vi i den här riksdagen inte
              har levererat verktyg och kraft i organisationen för svensk polis
              för att bekämpa grova brott. Konsekvenserna är allvarliga.
            </seg>
            <seg xml:id="i-1e1ec662251cd273-0">
              En annan fråga är om detta kommer att vara ett effektivt tvångsmedel.
              Är det effektivt att avbryta, störa eller förstöra grova kriminellas
              möjlighet att kommunicera? Ja, jag har aldrig ägnat mig åt sådan
              verksamhet. Jag är politiker. Jag är inte polis, och jag är inte
              åklagare, men jag kan notera att samtliga poliser och åklagare
              som jag har träffat och som jobbar med de här frågorna säger:
              Ska vi slå mot den grova organiserade brottsligheten finns det
              två vägar. Den ena är att gå på kommunikationen, göra det svårare
              för dem att kommunicera med varandra. De skickar inte direkt post
              it -lappar till varandra när de kommunicerar. Den andra är att
              slå hårt på deras tillgångar. Detta är föremål för en annan debatt.
            </seg>
            <seg xml:id="i-1736261b0212680b-0">
              Jag tycker att det säger sig självt att om man gör det svårare
              att planera och förbereda mycket grova brott och efteråt, när
              dessa genomförts, slår på kommunikationen så träffar det bättre.
              Då tror jag att en invändning som kommer att komma upp och som
              är given är att det kan finnas oskyldiga människor i närheten
              av en knarkhandlare, en bankrånare eller en människohandlare som
              ägnar sig åt att spärra in kvinnor som våldtas i bordeller i Sverige,
              och det är fruktansvärt att deras samtal också kommer att spelas
              in. Det är ingenting som någon önskar som nu förespråkar buggning.
              Men jag kan säga att det är deras minsta problem. Deras största
              problem är att vistas man i de miljöerna är risken för att fara
              illa rent fysiskt väldigt stor. Risken att drabbas av en plötslig
              död är också väldigt stor. Då är det minsta problemet att det
              finns en polisman som kan ha hört ett samtal som har förekommit
              nära en bordell där kvinnor våldtas.
            </seg>
            <seg xml:id="i-a1001b6aa2d29c34-0">
              Vi har också skyldigheter i Sverige. Vi har skrivit under internationella
              konventioner att vi med all kraft ska bekämpa mycket grova brott
              och terroristbrott. Vi har skrivit på Europarådets konvention
              om mänskliga rättigheter där det av artikel 8 tydligt följer att
              vi inte bara har ett ansvar att skydda människor, familjer och
              hem mot statens övergrepp på något sätt. Vi är också skyldiga
              att se till att staten möter det hot mot familjer som finns fysiskt,
              ekonomiskt och integritetsmässigt. Det är också en skyldighet
              som framgår. Vi är skyldiga att vidta åtgärder. I dag sker inte
              detta på ett tillräckligt kraftfullt sätt.
            </seg>
            <seg xml:id="i-2acbacf5656e1895-0">
              Fru talman! Folkpartiet liberalerna sade nej senast en socialdemokratisk
              regering lade fram ett förslag om buggning. Vi menade då att det
              saknades tillräckliga rättssäkerhetsgarantier. Då ska man inte
              säga ja till buggning. Det är i grunden ett mycket allvarligt
              tvångsmedel som bara får användas mycket restriktivt.
            </seg>
            <seg xml:id="i-30128779b2122d38-0">
              Sedan dess har vi infört offentliga ombud. Vi har reglerat användningen
              av överskottsinformation. Nu finns det förslag där detta förstärks
              ytterligare. Det är hårt ställda krav från början, precis som
              för andra tvångsmedel. Men de är extra hårda för buggning. Vi
              vet att det sker en prövning av tre olika myndighetspersoner.
              Först en polis, sedan en åklagare och sedan kommer det att prövas
              i en domstol. Sedan har man ett offentligt ombud för att tillvarata
              generella integritetsintressen. Det kommer att omprövas varje
              månad om det ska få fortgå.
            </seg>
            <seg xml:id="i-bd6411451eba23dc-0">
              Om alla de här tre personerna är olämpliga, odugliga eller konstiga
              i största allmänhet, kan det bli ett felaktigt beslut, självklart.
              Därför sker en löpande insyn under tiden av en särskild nämnd.
              Med tanke på hur den kommer att se ut kommer den, enligt min uppfattning,
              att ha en mycket bred parlamentarisk förankring i Sveriges riksdag.
              Det är en löpande insyn av denna tvångsmedelsanvändning och av
              all annan för att se till att det inte sker några felaktiga tillämpningar
              av rätten att bugga.
            </seg>
            <seg xml:id="i-1ec085077794c1dd-0">
              Vi kommer att ha rapportering till riksdagen löpande, och den
              kommer att förbättras. JO och JK kommer att fortsätta att granska
              myndigheterna och deras användning av tvångsmedel. Vi har ett
              tjänstemannaansvar hela vägen.
            </seg>
            <seg xml:id="i-5791b996e556b2e0-0">
              Vi har kort och gott starka rättssäkerhetsgarantier före, under
              och efter ett buggningsbeslut, och det är nödvändigt. Därför kan
              Folkpartiet liberalerna i dag säga ja och stå bakom detta förslag.
            </seg>
            <seg xml:id="i-4aef5d9bcdfe87fa-0">
              Vi tycker också att det är bra att vi får ett system med information
              i efterhand. När den föreslagna lagen skulle kunna börja gälla
              enligt propositionen är det inga problem att den tillämpas och
              att de personer som har avlyssnats också får information i efterhand
              och skadestånd. Det är fullt möjligt. Men exakt när, var, hur
              och i vilken balans som detta ska finnas och vilka som ska få
              information måste faktiskt utredas. Där kan man tycka att det
              hade varit ännu bättre om det redan hade gjorts. Men som jag säger
              kommer det att bli så. Vi får faktiskt inse att man kan ha ett
              förslag som är fullgott men som kan bli ännu bättre. Det är där
              vi är i dag.
            </seg>
            <seg xml:id="i-0679310ac6c08ba3-0">
              Jag tycker, fru talman, att den här propositionen på ett mycket
              bra sätt med en liberal avvägning löser frågor om rättssäkerhet
              och integritet och också rättstrygghet i Sverige år 2006. Det
              innebär förbättrade möjligheter till ett tryggare Sverige i dag
              och i morgon, och jag tycker att det förtjänar hela riksdagens
              stöd. Kom ihåg: Det finns ingen här som på något sätt vill kränka
              eller förstöra integriteten för oskyldiga människor. Vi har alla
              ett ansvar att se till att människor som systematiskt, organiserat
              och med total brutalitet skördar andra människors liv, kränker
              integritet och förstör livschanser trycks tillbaka. Det är vår
              uppgift.
            </seg>
          </u>
          <note type="speaker" xml:id="i-b9a6c7561ba3a87f-0">
            Anf. 2 BEATRICE ASK (m):
          </note>
          <u who="beatrice_ask_00e90e" xml:id="i-eaf8a5846b836852-0">
            <seg xml:id="i-15733aeec643e982-0">
              Fru talman! Jag vill börja med att hälsa justitieministern välkommen
              till kammaren. Det är inte varje dag vi träffar ministern i våra
              debatter, men vi uppskattar det verkligen. Vi önskar att ministern
              kunde vara med varje gång vi har våra viktiga diskussioner.
            </seg>
            <seg xml:id="i-8e700901e554efcd-0">
              Jag vill yrka bifall till reservation 5.
            </seg>
            <seg xml:id="i-0dd718a5486bbb22-0">
              Behovet av nya arbetsmetoder för polisen när det gäller att bekämpa
              grov brottslighet har diskuterats under lång tid. Det finns en
              frustration framför allt hos polisen som bottnar i svårigheterna
              att nå ända fram när det gäller att avslöja och utreda svåra brott.
              Kraven från allmänheten och inte minst politiker är höga, samtidigt
              som kriminaliteten hela tiden hittar nya former och använder nya
              metoder för att undkomma lagens långa arm.
            </seg>
            <seg xml:id="i-ef255d07c361efea-0">
              I Sverige har vi en situation där vi har sett värdetransporter
              rånas gång efter annan. Vi har läst om mord och människorov begångna
              av organisationer som definieras av kriminalitet. Vi har hittat
              bomber på allmänna transportmedel. Bomber har detonerat i närheten
              av offentliga byggnader eller privatpersoners bilar och hem. Det
              är en signal om att det finns grupperingar som inte drar sig för
              att döda och skada för att nå sina syften.
            </seg>
            <seg xml:id="i-b16752ab2553d97b-0">
              Länder vi har tänkt oss som trygga resmål har drabbats hårt av
              terroristattacker från det lugna Bali och svenskarnas favoritresmål
              Thailand till London och Madrid. Terrorismen kryper allt närmare
              oss, och på grund av de fruktansvärda händelserna påminns vi naturligtvis
              om att vår säkerhet och trygghet inte är garanterad.
            </seg>
            <seg xml:id="i-cd86c50082ff8780-0">
              Vi vill skydda våra egna medborgare och ta ansvar i det internationella
              samarbetet mot terrorism och grov organiserad brottslighet. Vi
              vill inte att Sverige ska bli en fristad för tungt kriminella
              och fundamentalistiska grupper och individer. Ytterst handlar
              kampen om de grundläggande värdena öppenhet, demokrati och alla
              människors grundläggande fri- och rättigheter. Det ställer stora
              krav på lagstiftningen och på rättsvårdande myndigheter. Vi måste
              ha ett rättsväsende som står starkt mot brottsligheten och som
              vilar på rättsstatens grund.
            </seg>
            <seg xml:id="i-d4dea9a48f34626c-0">
              Det finns alltid och det är viktigt att tänka på det en konflikt
              mellan ett effektivt rättsväsende och respekten för personlig
              integritet. Vi vill inte ha ett kontrollsamhälle eller ett samhälle
              som ständigt tittar in i människors privatliv. Denna konflikt
              måste alltid vägas in och beaktas när vi hanterar de politiska
              frågorna.
            </seg>
            <seg xml:id="i-d11d3a656ee3c8d1-0">
              I det här ärendet föreslås att hemlig rumsavlyssning ska införas
              som ett nytt hemligt tvångsmedel. Generellt förbud att använda
              metoden gäller avlyssning av advokatkontor, läkarmottagningar
              samt biktstol och annan plats som används för enskild själavård.
              En upptagning eller uppteckning som innehåller samtal eller tal
              som inte får avlyssnas ska i dessa delar omedelbart förstöras.
            </seg>
            <seg xml:id="i-cf695cdaccb9a1f2-0">
              Vad gäller den fråga som har diskuterats mycket i medier, nämligen
              om det kan ges tillstånd för buggning av massmedieredaktioner,
              gäller att det går att få tillstånd bara om det finns omständigheter
              som påtagligt visar att polisen med fog kan förvänta sig att där
              förekommer sådan brottslig verksamhet som kan vara skäl för hemlig
              rumsavlyssning. Det är tuffa skrivningar. Förslaget innebär således
              att massmedieredaktioner som huvudregel undantas från tillämpningsområdet
              för regler om hemlig rumsavlyssning. Anledningen till att det
              inte råder ett totalt förbud mot att använda verktyget mot medier
              är att vissa extremistgrupper i sådana fall skulle kunna undkomma
              lagens långa arm genom att upprätta redaktioner. Det vill vi inte
              ska hända.
            </seg>
            <seg xml:id="i-3d6522a8116ef45f-0">
              När det gäller kontrollen av systemet föreslås att den som avlyssnats
              i efterhand ska få veta det. Utformningen av en sådan regel ska
              utredas.
            </seg>
            <seg xml:id="i-3d238a9e90a1f656-0">
              Jag tror att alla som sitter i den här salen, och kanske andra
              som lyssnar på debatten, vet vad förslaget innehåller. Men jag
              tycker ändå att det är viktigt att beskriva det eftersom det är
              ett genomarbetat förslag för en gångs skull. Vi moderater stöder
              regeringens linje i frågan. Även i vårt parti har frågan om hemlig
              rumsavlyssning debatterats fram och tillbaka under många år. Men
              sedan ett antal år har vi krävt att buggning ska kunna användas.
              Skälen är de jag inledde med, nämligen att polisen behöver nya
              verktyg för att möta en alltmer avancerad brottslighet. Vi tycker
              också att det nu framlagda förslaget är omgärdat av tydliga rättssäkerhetsgarantier.
              Tillstånd ges efter prövning i domstol. Det finns regler för hur
              överskottsinformation får användas, med mera.
            </seg>
            <seg xml:id="i-4591fe95293c7ee0-0">
              Men det finns några frågor som vi moderater gärna ändå vill peka
              på.
            </seg>
            <seg xml:id="i-3fff70dd820df04d-0">
              För det första: Ska den som utsatts för hemlig rumsavlyssning
              i efterhand få veta att så har skett? Det är något som har diskuterats
              i flera utredningar. Utredningarna har nästan alltid kommit fram
              till att det är svårt med en sådan information. Man har också
              talat emot införandet av en sådan regel.
            </seg>
            <seg xml:id="i-274cd4685ae381c8-0">
              Det är klart att det finns svårigheter med informationsförfarandet,
              särskilt i de stora och svåra utredningar som det här ofta skulle
              vara fråga om. Vi tror att öppenhet i förfarandet, efter en rimlig
              tid, skulle ha stort värde ur integritetshänseende. Lagrådet har
              också anfört att avsaknaden av ett sådant förfarande riskerar
              att stå mot vad som gäller i Europakonventionen. Enligt konventionen
              måste enskilda människor ges rättsmedel med vilka man i efterhand
              kan angripa lagligheten av vidtagna åtgärder och, i förekommande
              fall, begära skadestånd.
            </seg>
            <seg xml:id="i-0a21e77344df9a1d-0">
              Vi noterar att flera med Sverige jämförbara länder har någon
              form av informationsskyldighet vad gäller användandet av hemliga
              tvångsmedel. Det finns till exempel i Danmark, Tyskland och Finland.
              Det finns konkreta exempel på hur sådana regler kan se ut och
              utformas. Därför är det naturligtvis pinsamt att regeringen inte
              har tagit med något konkret förslag i propositionen utan hänvisar
              till att frågan ska utredas. Därför vill jag gärna här och nu
              understryka att vi moderater tycker att det är viktigt att skyndsamt
              återkomma i den delen.
            </seg>
            <seg xml:id="i-b7fa8361d4687822-0">
              För det andra: Regeringen aviserar en stärkt parlamentarisk kontroll
              av hemliga tvångsmedel och hänvisar då till den utredning som
              man nyss har presenterat.
            </seg>
            <seg xml:id="i-271e5409af18671e-0">
              Jag ska inte föredra utredningens förslag, men det är ingen hemlighet
              att utredningen har fått mycket allvarlig kritik. Förslaget innebär
              en minskad snarare än stärkt parlamentarisk kontroll eftersom
              riksdagen, om utredningens förslag genomförs, bara får insyn genom
              de valda ledamöterna i stället för öppet i kammaren som i dag.
              Det är också konstitutionellt tveksamt, tycker jag, om en myndighet
              under regeringen ska kunna kontrollera vad regeringen har ansvar
              för. Det är lite knepigt.
            </seg>
            <seg xml:id="i-19889b817c536ec1-0">
              Vi moderater vill i realiteten se en stärkt parlamentarisk kontroll
              av hemliga tvångsmedel. Den oro som många känner för fler hemliga
              tvångsmedel och för att hemliga tvångsmedel används allt oftare
              måste vi möta för att få respekt för rättsväsendet. Därför vill
              vi att frågan om en särskild nämnd som hanterar dessa frågor under
              riksdagen ska utredas. En sådan nämnd skulle dels kunna ha ansvar
              för den generella uppföljningen och analysen av hur hemliga tvångsmedel
              används, dels kunna ha befogenhet att närmare studera enskilda
              ärenden där det av något skäl finns anledning att syna hur regelverket
              fungerar.
            </seg>
            <seg xml:id="i-3dc266131c9e494e-0">
              En sådan nämnd ska varje år avge en rapport till riksdagen. Exakta
              former och avgränsningar för arbetet måste naturligtvis beredas
              närmare. Men vi menar att det finns liknande institutioner i andra
              länder, och dem kan man titta på för att få idéer som kan bli
              något bra här i Sverige. Vi skulle få en bättre och stärkt parlamentarisk
              kontroll där riksdagen får ett ansvar för att hantera de mycket
              känsliga verktyg som vi har och också kommer att få fler av.
            </seg>
            <seg xml:id="i-fca515064a32f095-0">
              För det tredje: Den socialdemokratiska regeringen, inte minst
              justitieministern, har gjort ett stort nummer av presentationen
              av propositionen. Det är ett stort steg att införa ett nytt hemligt
              tvångsmedel. Vi moderater tycker att det är på plats att påpeka
              att möjligheterna att använda hemlig rumsavlyssning inte räcker
              för att bekämpa terroristbrott och grov organiserad brottslighet.
              Vi behöver i vid mening ett mycket starkare rättsväsende. De rättsvårdande
              myndigheterna har i dag stora ekonomiska bekymmer. Många driver
              sin verksamhet under kraftiga sparbeting. Detta sker medan våldsbrotten
              ökar och blir grövre. Regeringen och majoriteten i kammaren berömmer
              sig ofta över att ha gjort stora satsningar under senare år, men
              i praktiken har det gett ganska få konkreta resultat.
            </seg>
            <seg xml:id="i-2f93e8ffb77a1736-0">
              Vi moderater avsätter bra mycket mer pengar till rättsväsendet
              de kommande åren än regeringen. Vi bedömer inte att det är tillräckligt,
              men det är i alla fall en början. Vi kombinerar det med krav på
              organisatoriska förändringar och mycket annat.
            </seg>
            <seg xml:id="i-31434e8751eb1b67-0">
              Kort sagt: Vad jag vill säga, också i den här debatten, är att
              vi inte ska tro att ett enstaka verktyg för polisen löser hela
              bekymret. Brottsbekämpningen måste ses i sin helhet. Traditionellt
              polisarbete, traditionellt utredningsarbete och traditionell hantering
              av verksamheterna är det mest effektiva och är alldeles nödvändigt
              om vi ska nå resultat.
            </seg>
            <seg xml:id="i-ad0faddf39e281ca-0">
              Buggningsverktyget är ett komplement som i vissa ärenden kan
              hjälpa oss att nå lite bättre resultat än i dag, men det är inte
              avgörande för om vi ska få ett starkt rättsväsende eller om vi
              ska klara av den mycket stora utmaning vi står inför när det gäller
              att bekämpa den grova brottsligheten. Det är viktigt att nyansera
              storheten på den här debatten.
            </seg>
          </u>
          <note type="speaker" xml:id="i-9e71fa993e70a8ef-0">
            Anf. 3 OLLE SANDAHL (kd):
          </note>
          <u who="olle_sandahl_6ef018" xml:id="i-279c1764f4a3c6f0-0">
            <seg xml:id="i-82703f3934addb47-0">
              Fru talman! Kristdemokraternas företrädare i det här ärendet
              har fått hastigt förhinder i dag på morgonen. Därför har jag fått
              talmannens tillstånd att framföra vårt yrkande om avslag på propositionen.
            </seg>
            <seg xml:id="i-7f7dee9641d4c78b-0">
              Jag är övertygad om att Peter Althin, om han hade kunnat vara
              här, hade hälsat justitieminister Thomas Bodström välkommen till
              kammardebatten. Jag har historisk grund för att våga utgå från
              det.
            </seg>
            <seg xml:id="i-b95dcadb4f421021-0">
              Jag ska säga några korta ord ur Peter Althins reservation som
              förklaring.
            </seg>
            <seg xml:id="i-2fd7deed323b028e-0">
              Propositionen innehåller inga förslag om regler om underrättelse
              i efterhand till den mot vilken hemlig rumsavlyssning har använts.
              Också frågan om skadestånd till oskyldiga personer som avlyssnas
              bör vara löst innan lagstiftningen antas. Kristdemokraterna kan
              heller inte acceptera att det införs en reglering som möjliggör
              hemlig rumsavlyssning av medieredaktioner. Kristdemokraterna anser
              vidare att frågan om den parlamentariska kontrollen är så viktig
              att den bör vara löst innan ytterligare möjligheter att använda
              hemliga tvångsmedel införs i lag.
            </seg>
          </u>
          <note xml:id="i-4765ad3d7f79f9dd-0">
            Med detta, fru talman, vill jag yrka bifall till reservation
            nr 1.
          </note>
          <note type="speaker" xml:id="i-9aca4c3779dddb06-0">
            Anf. 4 ALICE ÅSTRÖM (v):
          </note>
          <u who="alice_astrom_a6a363" xml:id="i-f39e1efe3f85c5c9-0">
            <seg xml:id="i-064bbfb18873ea75-0">
              Fru talman! I dag debatterar vi ett väldigt viktigt ärende. Det
              är inte första gången den här debatten förs. Frågan om polisens
              möjligheter att använda sig av buggning har debatterats under
              många år, som tidigare talare har sagt.
            </seg>
            <seg xml:id="i-426210ccbab83797-0">
              Det har varit frågan om polisen klarar av sitt arbete mot den
              organiserade brottsligheten utan att få mer effektiva verktyg.
              Det är en fråga som är alldeles riktig att ställa sig. Är det
              möjligt att föra kampen mot den organiserade brottsligheten utan
              fler och effektiva verktyg?
            </seg>
            <seg xml:id="i-56478be68c4eb2ca-0">
              Det är ganska anmärkningsvärt att regeringen, när man lägger
              fram ett förslag om buggning, inte har kunnat beskriva effektiviteten
              i de verktyg man föreslår. Man har inte kunnat beskriva hur behoven
              ser ut och hur effektiviteten på det föreslagna verktyget kommer
              att vara.
            </seg>
            <seg xml:id="i-4a2fa5b291d8130f-0">
              Den här debatten var likadan när regeringen år 2000 försökte
              lägga fram ett förslag. Kritiken var mycket stark från Lagrådet
              i denna del. Lagrådet, som även denna gång har riktat allvarlig
              kritik och avstyrkt att lagstiftningen införs med den utformning
              som hade föreslagits i lagrådsremissen, har sagt att behovet av
              en lag om hemlig rumsavlyssning med ett så vidsträckt tillämpningsområde
              inte kunde anses framgå av de upplysningar av behovet som lämnats
              i remissen.
            </seg>
            <seg xml:id="i-ef56b9c577a42473-0">
              Fru talman! När det gäller så viktiga frågor som att skydda den
              personliga integriteten och vidta åtgärder mot enskilda medborgare
              som vår grundlag egentligen skyddar, måste behovet, proportionaliteten
              och effektiviteten vara noga utredda och avvägda. Även om regeringen
              har haft flera år på sig har man inte heller denna gång kunnat
              presentera ett sådant underlag.
            </seg>
            <seg xml:id="i-07b46b0968753c53-0">
              Fru talman! Många har i debatten också sagt att det är viktigt
              att skydda den personliga integriteten för brottsoffer. Man pratar
              om unga kvinnor som utsätts för trafficking, dras in i bordeller,
              blir våldtagna och far illa, om människor som dör av narkotikabrottslingarnas
              framfart. Det är självklart att det då skulle kunna vara väl magstarkt
              att diskutera den personliga integriteten för att skydda brottslingar.
            </seg>
            <seg xml:id="i-dd1dfa3da3f2ce1c-0">
              Fru talman! Det handlar om den personliga integriteten för hela
              samhället, den personliga integriteten för varje enskild individ
              i Sverige. Därför kan man inte med sådan lätthet hävda att vi
              bara ska ge oss på brottslingarna. Även om oskyldiga blir avlyssnade
              är det värt det. Deras integritet blir ändå kränkt av brottslingarna.
            </seg>
            <seg xml:id="i-37e46b7bd68e8320-0">
              Regeringen säger själv i propositionen, när det gäller frågan
              om hemlig rumsavlyssning, att det här är ett stort integritetsintrång.
              Hemlig rumsavlyssning, i varje fall där avlyssningen pågår någon
              tid, måste anses innebära en mer total kontroll än hemlig teleavlyssning.
              Det hänger samman med att polisen kan lyssna på allt som sägs,
              även på annat än samtal i den avlyssnade lokalen, vid alla tider
              på dygnet och oavsett vilka som vistas där.
            </seg>
            <seg xml:id="i-74d9c93560e19b5e-0">
              Som bland andra JO har påpekat kan mängden överskottsinformation
              bli omfattande. Det finns dessutom anledning att anta att människor
              i allmänhet är något mer återhållsamma med vad de säger i telefon
              än vad de säger till varandra på tu man hand. I sin bostad torde
              de allra flesta människor utgå ifrån att ingen annan kan lyssna
              på det som sägs.
            </seg>
            <seg xml:id="i-618e5a44d2508f7c-0">
              Till detta kommer att den hemliga rumsavlyssningen ibland måste
              förenas med den ytterligare kränkning som det innebär att polisen
              får rätt att bereda sig tillträde till bostäderna för att placera
              ut de tekniska hjälpmedlen. Därför måste man vara särskilt noga
              med lagstiftningen, och hålla extra hårt på rättssäkerheten.
            </seg>
            <seg xml:id="i-0facd92c214a581d-0">
              Det är förvånande att regeringen väljer att lägga fram ett lagförslag
              trots att rättssäkerhetsgarantierna inte har kunnat uppfyllas.
            </seg>
            <seg xml:id="i-7004c6a6155a1203-0">
              Johan Pehrson från Folkpartiet sade i sitt anförande att här
              har vi kunnat få mycket starkare rättssäkerhetsgarantier. Vi kommer
              att få en nämnd som får möjlighet att granska detta. Det kommer
              en utredning som tar upp upplysningsplikten. Man kommer att använda
              sig av de offentliga ombuden, men där tar man inte upp den kritik
              och de brister som har riktats mot detta.
            </seg>
            <seg xml:id="i-415d1856a77c062b-0">
              Fru talman! De här förslagen finns ju inte i dagens proposition.
              De är aviserade och ska komma sedan. De kommer inte att ha trätt
              i kraft innan det här betänkandet och lagförslaget skulle ha trätt
              i kraft.
            </seg>
            <seg xml:id="i-37326f92b6a79884-0">
              Det här lagförslaget kommer att bli vilande, förhoppningsvis
              under ett år, tack vare att vi kan använda oss av en minoritetsbordläggning
              just för att skydda den personliga integriteten.
            </seg>
            <seg xml:id="i-b8a5350001d37ef7-0">
              Fru talman! I kampen mot den organiserade brottsligheten är det
              viktigt att vi använder oss av effektiva tvångsmedel. Det är viktigt
              att vi också skapar ett samhälle där den enskilda individens trygghet
              och rättssäkerhet är stark. Det är också viktigt att man inte
              tar till vilka metoder som helst för att bekämpa brottsligheten.
              På vägen förlorar man viktiga värden.
            </seg>
            <seg xml:id="i-74b7d566992f8d5c-0">
              I debatten under tidigare år har flera av partierna varit kritiska
              både till förslagen om buggning och till det sätt som de har utformats
              på och till bristen på rättssäkerhet. I dag är man beredd att
              gå regeringen till mötes i frågan.
            </seg>
            <seg xml:id="i-33dda2f9510523a1-0">
              Men ett av de viktigaste krav som bland annat Folkpartiet, Moderaterna
              och Vänsterpartiet tillsammans drev var att vi behövde få ett
              samlat grepp över integritetsfrågorna. Vi behövde få ett samlat
              grepp över hur den enskilda individen utsätts för ingrepp i den
              personliga integriteten.
            </seg>
            <seg xml:id="i-c11e25340516eb0b-0">
              Vi förde i flera år en kamp för att få igenom en utredning som
              skulle ta det här övergripande uppdraget, och det blev ett tillkännagivande
              till regeringen. Regeringen dröjde länge innan man tillsatte utredningen.
              Men nu sitter utredningen och arbetar och försöker ta ett samlat
              grepp över alla de ingrepp som görs i dagens samhälle.
            </seg>
            <seg xml:id="i-9cec50ad885bc88e-0">
              Utskottet säger i sitt betänkande att utredningen inte har fått
              till uppgift att granska nya lagstiftningar eller eventuell lagstiftning
              som ska läggas fram. Men det som vi alla var överens om, när tillkännagivandet
              gavs till regeringen, var att man skulle undvika att införa ytterligare
              integritetsingripande lagstiftning under den tid som utredningen
              samlade all information, just för att få möjligheten att göra
              en heltäckande bedömning.
            </seg>
            <seg xml:id="i-7496e9c407f4af2f-0">
              Utredningen kommer att vara klar om ett år. I detta läge anser
              partier som tidigare har stött detta och som också har ansett
              att det här har varit viktigt att det nu är så bråttom att vi
              måste lägga fram ett lagförslag som ska träda i kraft denna sommar.
            </seg>
            <seg xml:id="i-392d913850dc2824-0">
              Vänsterpartiet har varit tydliga motståndare till buggning av
              tre skäl. Det ena är att det är ett stort ingrepp i den personliga
              integriteten. Det andra är att det inte har kunnat bevisas att
              detta har särskilt hög effektivitet. En undersökning i Tyskland
              visar att man egentligen bara hade kunnat lösa 7 % av fallen.
              Man hade fått indicier i en del fall, och i vissa fall hade man
              fått nya uppslag, men det är en väldigt låg effektivitet. Vi vet
              att det är låg effektivitet också när det gäller hemlig teleavlyssning,
              om man ska titta på hur många ärenden som egentligen klaras upp.
              Det tredje är att det här inte skapar en mer effektiv polisorganisation.
              Det här skapar inte en mer effektiv brottsbekämpning.
            </seg>
            <seg xml:id="i-4cf39164857e4346-0">
              Flera talare har talat om att terrorismen kommer närmare. Mer
              och mer allvarlig brottslighet sker närmare och närmare våra gränser
              och skulle kunna drabba Sverige i dag. Det man glömmer att säga
              är ju att man i de länder där terroristbrott har skett använder
              hemliga mikrofoner och buggning. I flera av våra grannländer använder
              man buggning. Men man har inte kunnat bekämpa den organiserade
              brottsligheten mer effektivt. Man har inte kunnat förändra verkligheten.
            </seg>
            <seg xml:id="i-a2393166c370bb35-0">
              Fru talman! För Vänsterpartiet är det här ett lagförslag som
              fortfarande är illa underbyggt, som inte skyddar den enskilda
              individen, som faktiskt bryter mot olika konventioner och som
              sätter vår egen grundlag ur spel. Och rättssäkerhetsgarantierna
              är någonting som man säger ska komma senare. Det är oacceptabelt.
              Därför yrkar jag bifall till reservation 2.
            </seg>
          </u>
          <note xml:id="i-66eef8aa8f86a5fb-0">
            I detta anförande instämde Mats Einarsson och Rolf Olsson (båda
            v).
          </note>
          <note type="speaker" xml:id="i-e8b1c80c396d6747-0">
            Anf. 5 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-1">
            <seg xml:id="i-e307b1826e081ff8-0">
              Fru talman! Alice Åström kan väl börja med att på ett mycket
              ärligt sätt svara på frågan om det inte är så att Alice Åström
              och Vänsterpartiet är principiella motståndare till buggning,
              så att vi klarar ut detta. Alice Åström kommer aldrig någonsin
              att ta till sig något från rikskriminalen, kriminalvården, underrättelser
              från Säpo eller från åklagare eller från narkotikasamordnare som
              påstår att vi har problem med grov organiserad brottslighet. Ni
              kommer aldrig att acceptera buggning, på principiella grunder.
              Då vet vi var vi har Vänsterpartiet i den här debatten. Framför
              allt vet svenska folket var Vänsterpartiet står när det gäller
              åtgärder mot grov organiserad brottslighet.
            </seg>
            <seg xml:id="i-fece2965901863a0-0">
              Sedan delar jag uppfattningen att integritetsfrågorna är väldigt
              viktiga. Det är en enorm teknikutveckling och globalisering och
              ett prisfall på den här teknikutvecklingen. Det gör ju att det
              i dag finns väldigt många anledningar att oroa sig över människors
              integritet. Det gäller hur näringsliv och organisationer håller
              på och kartlägger människor. Det finns hemsidor man kan besöka
              de kanske är tillfälligt stängda där man kan få otroligt mycket
              information. Vi har diskussioner om hur massmedierna kränker människors
              integritet genom att publicera bilder på utsatta människor å det
              grövsta. Det kan man tänka sig. Det finns andra länder som har
              hårdare lagstiftning när det gäller sådant för att man vill skydda
              människors integritet. Vi har myndigheterna i största allmänhet.
              Vi lever i ett land där vi måste uppge hur mycket kakel vi har
              i badrummet varje år. Det är tydligen en viktig sak för Alice
              Åström att veta. I ett sådant land tycker jag man kan ställa sig
              frågan om det är nödvändigt.
            </seg>
            <seg xml:id="i-da5c6f3fd0aa83a2-0">
              Hur det ser ut i skolan, i sjukvården och när det gäller sjukförsäkringar
              utreds just nu. Men det har aldrig någonsin varit sagt att man,
              för att man har en integritetsutredning på bred front, ska säga
              stopp och inte reformera svenskt rättsväsende och inte ge de verktyg
              som finns i andra europeiska länder. Vi hittar ju inte på någonting
              här, att det här ska vi bara ha i Sverige.
            </seg>
          </u>
          <note type="speaker" xml:id="i-4f312f2e80c757c4-0">
            Anf. 6 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-f39e1efe3f85c5c9-1">
            <seg xml:id="i-17fefc014a8d71d4-0">
              Fru talman! Ja, Vänsterpartiet är principiella motståndare till
              buggning. Men Johan Pehrson drar det så långt som att vi aldrig
              någonsin, oavsett vad som händer, kan tänka oss någonting sådant
              här. Vi är principiella motståndare för att vi tar rättssäkerheten
              och framför allt vår egen grundlag på största allvar.
            </seg>
            <seg xml:id="i-3cab807e36c441ac-0">
              Vi vill titta på behovet, proportionaliteten, hur många människor
              det här kan röra för att man ska komma åt en, och effektiviteten.
              Det här har man över huvud taget inte lyckats klarlägga. För Vänsterpartiet
              är det inte tillräckligt att Säpo eller polisen eller åklagarväsendet
              säger: Jo, men vi har ett väldigt stort behov av det här, och
              det skulle underlätta väldigt mycket.
            </seg>
            <seg xml:id="i-bf4ba4f5d1be2735-0">
              Vi vill se ordentliga studier som faktiskt kan påvisa effektiviteten,
              hur många brott man kan klara upp i förhållande till hur mycket
              man använder det här och vilket behov som finns. Det här borde
              regeringen ha klarat av. Man hade faktiskt kunnat titta på andra
              länder och samlat på sig det här.
            </seg>
            <seg xml:id="i-95e98f76af234339-0">
              Än så länge tar man faktiskt så lätt på vår grundlag, och man
              tar så lätt på den personliga integriteten, och man tar så lätt
              på de här ytterst svåra avvägningarna. Jag tycker att konstitutionsutskottet
              uttrycker det mycket bra i sitt yttrande till justitieutskottet.
              Det är mycket svåra avvägningar; det är en grannlaga uppgift som
              man måste ta på ett stort allvar. När man inte gör det, utan bara
              kör på, är vi klart och tydligt principiella motståndare.
            </seg>
          </u>
          <note type="speaker" xml:id="i-79508d6ad7c19592-0">
            Anf. 7 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-2">
            <seg xml:id="i-0d3d479b1e50b91a-0">
              Fru talman! Det är bra. Ni är principiella motståndare, och det
              verkar ni vara under en ganska överskådlig tid. Eller så är det
              så att man kan ta fram lite avhandlingar som redovisar detta för
              Alice Åström. Sanningen är ju den att det här tydligt framgår
              i den här propositionen, när det gäller de länder som lyfts fram
              som exempel. I Norge, Finland och Danmark använder man sig av
              detta för att man tycker att det är nödvändigt för att bekämpa
              mycket grova brott.
            </seg>
            <seg xml:id="i-c3924e6dcfe59065-0">
              När jag senast var på en ordförandekonferens för justitieutskottsordföranden
              inom EU talade jag med min finländska kollega från de gröna. Hon
              undrade hur vi tänker i Sverige. De förstår inte hur man ska kunna
              bekämpa grova brott utan dessa tvångsmedel. Det är inte för att
              man på något sätt vill, utan därför att man måste. Man har ett
              ansvar att skydda medborgarna i Finland. På samma sätt har du
              ett ansvar att ställa upp för att skydda medborgarna i Sverige.
            </seg>
            <seg xml:id="i-bcdd3c791edb4f66-0">
              Man talar om effektivitet. Alice Åström vet rimligen hur det
              är i till exempel Storbritannien, trots att det har hänt tragiska
              bombningar av bussar. Människor har lemlästats, fått sina liv
              släckta och livsdrömmar upplösta. Ett antal attentat har stoppats
              där människoliv har räddats. Det vore på sin plats att man visade
              en viss tacksamhet mot de demokratiska krafterna för att rädda
              liv mot de odemokratiska krafter som vill släcka liv. Det är tack
              vare dessa metoder som man har kunnat göra detta.
            </seg>
            <seg xml:id="i-7cd26dfc85f2a7f6-0">
              Det här är en svår fråga. Den har debatterats i 20 år. Alice
              Åström och Vänsterpartiet tycker inte om den. De kommer med en
              mängd argument om vad som kan bli bättre och vad man också kan
              göra. Allting kan alltid bli bättre. Du nämnde offentliga ombud.
              Det finns också med att utredningen ska ta ett bättre grepp om
              det. Jag vill också förbättra när det gäller de offentliga ombuden.
              Jag lyssnar också på Advokatsamfundet och dess synpunkter. Vi
              gör saker för att försöka förbättra.
            </seg>
            <seg xml:id="i-7141b695fdd6aca6-0">
              Vi är i en situation där det inte blir lättare om ett år. Du
              kommer att ha några kriminologer, som du kanske är kompis med,
              som säger: Det finns ingen grov organiserad brottslighet i Sverige,
              det är bara påhittat. Jag lyssnar på någon annan.
            </seg>
          </u>
          <note type="speaker" xml:id="i-1cdd005213bac137-0">
            Anf. 8 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-f39e1efe3f85c5c9-2">
            <seg xml:id="i-5aecd859b44e4f04-0">
              Fru talman! Jag blir lite förundrad här. Johan Pehrson talar
              om att jag kan leta upp några kriminologer som skulle kunna hålla
              med om den organiserade brottsligheten inte skulle bekämpas på
              det här sättet. Har inte Folkpartiet läst Lagrådets yttrande?
              Det är den högsta juridiska instansen som har att bedöma avvägningarna
              i vår lagstiftning. Det har riktat oerhört stark kritik. Det finns
              kritik från JO, JK och Advokatsamfundet. Det är inget påfund av
              Vänsterpartiet för att vi är kritiska och inte vill ha buggning.
            </seg>
            <seg xml:id="i-c9a46b439d54f6e6-0">
              Det finns en mycket stark kritik från många håll. Det finns det
              uppenbarligen också från partikamraterna till Johan Pehrson i
              konstitutionsutskottet. De är också väldigt tydliga med den svåra
              problematik som finns. De säger att det föreslagna tvångsmedlet
              utgör ett mycket starkt ingrepp i den privata sfär som medborgarna
              normalt ska vara tillförsäkrade. De håller med Lagrådet att vid
              en bedömning av behovet och effektiviteten är skälen inte tillräcklig
              starka. De säger att man har stärkt förslaget lite grann ytterligare
              efter Lagrådets kritik, men de säger att det inte är tillräckligt.
            </seg>
            <seg xml:id="i-80f29fa41a1078b0-0">
              De kritiserar rättssäkerheten, de frågor som Johan Pehrson har
              tagit upp. De frågorna kommer inte att vara lösta vid den tidpunkt
              då lagstiftningen föreslås träda i kraft. Konstitutionsutskottet
              ser detta som en besvärande brist. De säger avslutningsvis: De
              bedömningar som behöver göras av det framlagda förslaget om hemlig
              rumsavlyssning är synnerligen grannlaga och innefattar ömtåliga
              avvägningar med hänsyn till ändamåls-, behovs- och proportionalitetsprincipen.
            </seg>
          </u>
          <note type="speaker" xml:id="i-bf1dd0a890cff376-0">
            Anf. 9 JOHAN LINANDER (c):
          </note>
          <u who="johan_linander_ed0b28" next="cont" xml:id="i-7957ab2526b05fb5-0">
            <seg xml:id="i-066d5d8519a2937b-0">
              Fru talman! Dagens två debatter om hemlig rumsavlyssning, det
              vill säga buggning, och åtgärder för att förhindra vissa särskilt
              allvarliga brott, det vill säga tvångsmedelsanvändning i förebyggande
              syfte som vi sedan ska debattera har stora likheter. Många av
              argumenten kommer att vara desamma. Men det är ändå viktigt att
              vi håller isär de två debatterna, eftersom de i sak handlar om
              ganska olika förslag.
            </seg>
            <seg xml:id="i-6b210327c2de3039-0">
              Först av allt i denna debatt vill jag ha sagt att Centerpartiet
              anser att buggning behövs i Sverige. Alla andra påståenden är
              felaktiga. Samtidigt måste vi som lagstiftare klara av att hålla
              två olika tankar i huvudet samtidigt. Tyvärr har det varit lite
              si och så med den saken i den buggningsdebatt som har varit inför
              det beslut som nu ska fattas i riksdagen. Vi måste både kunna
              se behovet av buggning och klara av att göra en bedömning av rättssäkerheten
              och skyddet av den personliga integriteten. Jag tänker börja den
              här debatten och mitt anförande med behovet av buggning.
            </seg>
            <seg xml:id="i-c20acb8ac32a2806-0">
              Buggning har diskuterats väldigt länge. Det är snart tio år sedan
              Buggningsutredningen tillsattes. Under denna tid, på dessa tio
              år, har brottsligheten ökat och blivit värre. Det dödliga våldet
              har ökat med ca 25 %, antalet anmälda misshandelsfall har ökat
              med nästan 40 %, antalet rån har ökat med 60 %, narkotikabrotten
              har fördubblats och antalet våldtäkter har mer än fördubblats.
            </seg>
            <seg xml:id="i-404ee60b875dfa17-0">
              Den socialdemokratiska rättspolitiken har misslyckats. Brottsutvecklingen
              i kombination med att de kriminella använder all tänkbar teknisk
              utrustning gör att vi från samhällets sida också måste kunna använda
              modern teknik för att bekämpa brottsligheten. Därför har Centerpartiet
              tagit ställning för att buggning behövs i Sverige, liksom den
              används i många andra länder i vår närhet.
            </seg>
            <seg xml:id="i-397369b55dbbc135-0">
              Fru talman! Att det finns ett behov tycker jag är klarlagt, och
              då kommer vi till nästa fråga. Är det möjligt att införa buggning
              på ett rättssäkert sätt och med ett tillräckligt skydd av den
              personliga integriteten? Även på denna fråga har vi från Centerpartiet
              svarat ja. Vi anser att buggning ska gå att införa med tillräckligt
              hög rättssäkerhet och skydd av personlig integritet.
            </seg>
            <seg xml:id="i-4219300ee411a87f-0">
              Då kommer vi till den tredje, och i det här fallet avgörande,
              frågan. Hur ska vi införa buggning med tillräckligt hög rättssäkerhet
              och skydd av personlig integritet? Denna så viktiga fråga har
              regeringen tagit väldigt lätt på, och därför har förslaget också
              kritiserats av bland annat Lagrådet, som vi har hört tidigare.
              När propositionen hamnade på riksdagens bord var den lite bättre
              än det förslag som tidigare skickats ut på remiss. Jag är övertygad
              om att det är tack vare Folkpartiets krav på regeringen. Men fortfarande
              är det förslag som vi har att ta ställning till inte färdigt.
            </seg>
            <seg xml:id="i-f181325d8b02a8e6-0">
              Jag önskar att vi i Centerpartiet hade så stora resurser att
              vi hade kunnat ta fram ett färdigt förslag till denna debatt och
              behandlingen i riksdagen, ett förslag som hade klarat kraven på
              rättssäkerhet och skyddet av personlig integritet. Tyvärr har
              vi inte de resurserna. Jag är övertygad om att man inte heller
              har de resurserna i Kristdemokraterna, Vänsterpartiet eller Miljöpartiet.
              Vi har inte ens de resurser som justitieutskottet har med sitt
              lilla kansli.
            </seg>
            <seg xml:id="i-36515686cdf945d3-0">
              Ska vi få en tillräckligt förberedd lagstiftning med alla förarbeten,
              som är unikt viktiga i Sverige, måste det komma ett förslag från
              Justitiedepartementet efter utredning och remiss. Det är på det
              sättet vi stiftar lagar. Det har tyvärr inte varit möjligt att
              komma fram på något annat sätt och ändå bibehålla kravet på en
              kvalitetsmässigt tillräckligt god lagstiftningsprodukt.
            </seg>
            <seg xml:id="i-bc9e0d5ace8755d3-0">
              Från Centerpartiet sida har vi framför allt pekat på fyra olika
              brister i den proposition som vi nu behandlar. Det handlar om
            </seg>
            <seg xml:id="i-bd5a33a8edafe42f-0">
              Vi börjar med underrättelseskyldigheten. Den innebär att den
              som har avlyssnats ska få veta det i efterhand, när det inte längre
              kan vara till men för brottsutredningen. Detta tyckte justitieministern
              inte alls var speciellt lämpligt för bara några månader sedan.
              Men efter hård kritik från Lagrådet och en rad remissinstanser
              har det kommit med i propositionen att underrättelseskyldighet
              behövs men att det först ska utredas. Det vill säga att regeringen
              först vill införa ett hemligt tvångsmedel som på olika sätt inkräktar
              på människors integritet, och sedan ska man utreda hur man ska
              klara av det på ett rättssäkert sätt. Detta anser vi i Centerpartiet
              är fel ordning.
            </seg>
            <seg xml:id="i-81ba88124134f8a8-0">
              Jag förväntar mig att denna fråga är färdigutredd och att vi
              har ett lagförslag om underrättelseskyldighet att besluta om när
              frågan om buggning åter kommer upp om ett år och att detta lagförslag
              också innehåller möjligheten till rättslig prövning och rätt till
              skadestånd om buggningen skett på ett olagligt eller på annat
              sätt felaktigt sätt.
            </seg>
            <seg xml:id="i-e14f940635e4ddfc-0">
              Fru talman! Skyddet av redaktioner, eller rättare sagt skyddet
              av det i tryckfrihetsförordningen grundlagsskyddade meddelarskyddet,
              har varit uppe till diskussion efter det att propositionen har
              lagts fram. Det ska sägas att regeringen har förbättrat sig på
              den här punkten. Man har skapat ett skydd för massmedieredaktioner,
              men man lyckas inte komma ända fram.
            </seg>
            <seg xml:id="i-e47a7465e1066ea2-0">
              Självfallet ska inte kriminella organisationer kunna skapa en
              liten tidning för att slippa undan avlyssning med hänvisning till
              att deras lokal är en redaktion. Propositionen uppnår det kravet,
              men samtidigt öppnas en möjlighet för avlyssning av redaktioner
              som skulle kunna drabba seriösa massmedier och därmed den grundlagsskyddade
              meddelarfriheten. Även på den punken måste rättssäkerheten klaras
              av.
            </seg>
            <seg xml:id="i-c5527c9f82fa64c2-0">
              Vi har diskuterat den förbättrade parlamentariska kontrollen
              många gånger i den här kammaren. Jag kan upprepa vad jag tidigare
              har sagt: Den årliga skrivelse som vi har i dag, som kommer till
              riksdagen från regeringen, ger oss inte någon som helst reell
              möjlighet att bedöma om tvångsmedlen har använts på ett riktigt
              sätt.
            </seg>
            <seg xml:id="i-8dd3826da7c88877-0">
              Vi tycks nu vara överens om att det behövs en förbättrad parlamentarisk
              kontroll, men ändå finns det inget konkret förslag att ta ställning
              till i dag. Regeringen skriver i propositionen att det inom kort
              ska presenteras hur den förstärkta granskningen ska utformas.
              Vi väntar på det. Även detta är fel ordning. Den förstärkta parlamentariska
              kontrollen måste finnas på plats senast samtidigt som vi antar
              en lag om buggning.
            </seg>
            <seg xml:id="i-c9635e66a835ea13-0">
              Den fjärde punkten är Integritetsskyddskommitténs arbete. Kommittén
              tillsattes 2004 och i mars 2007, det vill säga nästa år, ska den
              redovisa sitt arbete. Det har funnits olika uppfattningar om huruvida
              Integritetsskyddskommittén bör yttra sig om lagförslaget eller
              inte, men jag kan konstatera att Lagrådet i sitt svar säger: I
              dess uppdrag ingår otvetydigt att kontrollera om tvångsmedel av
              den typ som nu föreslås lever upp till det integritetsskydd som
              kan krävas.
            </seg>
            <seg xml:id="i-742f2d003fcdeed1-0">
              Från Centerpartiets sida menar vi att det skulle vara klart olämpligt
              att införa ny, historiskt integritetskränkande lagstiftning samtidigt
              som Integritetsskyddskommitténs arbete pågår. Vi anser att riksdagen
              måste lyssna på Integritetsskyddskommittén innan vi fattar beslut
              om buggning.
            </seg>
            <seg xml:id="i-faa391ed3c57de47-0">
              Det är inte heller enbart vi i Centerpartiet och kristdemokrater,
              vänsterpartister och miljöpartister som tycker att vi bör avvakta.
              I konstitutionsutskottet har samtliga ledamöter enigt uttalat
              att det är en besvärande brist att underrättelseskyldigheten och
              den förbättrade parlamentariska kontrollen inte är på plats när
              buggningen föreslås träda i kraft.
            </seg>
            <seg xml:id="i-e461aecf61e88ec8-0">
              Man säger också från konstitutionsutskottet: En fråga som aktualiseras
              är därför om brådskan med att införa tvångsmedlet hemlig rumsavlyssning
              är så stor att inte en lösning av de nämnda frågorna kan avvaktas.
              Konstitutionsutskottet noterar i denna del också att Lagrådet,
              liksom många remissinstanser, har pekat på Integritetsskyddskommitténs
              arbete och den belysning av integritetsaspekterna som detta arbete
              kan förväntas ge.
            </seg>
            <seg xml:id="i-24f13d2e06977bb0-0">
              Detta säger alltså inte bara centerpartister, miljöpartister,
              vänsterpartister och kristdemokrater utan även moderater, folkpartister
              och justitieminister Thomas Bodströms egna partikamrater i det
              socialdemokratiska partiet.
            </seg>
            <seg xml:id="i-773e286188b4ae17-0">
              Fru talman! Utifrån alla dessa argument har vi i Centerpartiet
              kommit fram till att vi inte kan bifalla regeringens proposition
              om hemlig avlyssning trots att vi egentligen vill införa buggning.
              Jag yrkar därför bifall till reservation 1 om avslag på propositionen.
            </seg>
          </u>
          <note xml:id="i-e43788b670fac008-0">
            Med tanke på att hemlig rumsavlyssning ingår i det som alla medborgare
            ska vara skyddade mot enligt grundlagen regeringsformens 2 kap.
            6 § så blir alltså minoritetsbordläggningsreglerna i regeringsformen
            2 kap. 12 § tillämpliga.
          </note>
          <u who="johan_linander_ed0b28" prev="cont" xml:id="i-a2f6a834c48a36c1-0">
            <seg xml:id="i-90f3155843f3712b-0">
              Det är ingen självklarhet att denna möjlighet till minoritetsbordläggning
              skulle användas, men från Centerpartiets sida menar vi att det
              finns så mycket vi kan vinna i rättssäkerhet och skydd av personlig
              integritet genom ett års bordläggning att vi lämnat in ett yrkande
              om minoritetsbordläggning. Skulle vårt första avslagsyrkande falla
              så kommer Centerpartiet därför att rösta för en minoritetsbordläggning.
            </seg>
          </u>
          <note xml:id="i-fbe089dc62a9ad20-0">
            I detta anförande instämde Kerstin Lundgren (c).
          </note>
          <note type="speaker" xml:id="i-5c2e8700b0eed123-0">
            Anf. 10 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-4e4af5b8c55fe134-0">
            <seg xml:id="i-53670dad1255c907-0">
              Fru talman! Det här förslaget till lagstiftning skapar förmodligen
              inte ett bättre samhälle. Samtidigt försämras samhället på grund
              av en organiserad brottslighet. Vi måste från samhällets sida
              möta denna organiserade brottslighet.
            </seg>
            <seg xml:id="i-86e6e1af2167d2fa-0">
              I början när man förde diskussioner om den här typen av lagstiftning
              var det terrorism som var modeordet. Nu handlar det om grov organiserad
              brottslighet. Vi kan inte förneka att allt detta finns och att
              det måste bemötas, men inte till vilket pris som helst. Det förslag
              som föreligger är enligt Miljöpartiets uppfattning ofullständigt.
              Det saknar det nödvändiga skyddsnät som behövs om man ska införa
              så integritetskränkande lagstiftning som inte enbart riktar sig
              mot den grova brottsligheten. Den för också med sig en överhörning
              av människor som inte är misstänkta för något brott alls.
            </seg>
            <seg xml:id="i-72f25ac651235c12-0">
              De första förslagen från år 2000, då man kritiserade det här,
              har gett sex års möjlighet att införa precis de integritetsskyddsåtgärder
              som efterlyses. Det har man inte gjort. Därför är det lite svårt
              att försöka anta det här förslaget, när man ändå inte har kommit
              med annat än löften om att man i framtiden ska införa skydds-
              och kontrollåtgärderna, ökad parlamentarisk kontroll, meddelarskydd
              och möjlighet till ersättningar för kränkning.
            </seg>
            <seg xml:id="i-bb2bcc20b4bbb269-0">
              Jag vill se detta på bordet först. Därför kommer också vi från
              Miljöpartiets sida att rösta för en minoritetsbordläggning av
              frågan. Då får vi ytterligare ett år på oss, och justitieministern
              får möjligheter att ta fram ett förslag som tillgodoser det skydd
              av mänsklig integritet som vi efterlyser.
            </seg>
            <seg xml:id="i-dd6cb4c03858fb42-0">
              Som nämnts från talarstolen tidigare har lagförslaget kritiserats
              mycket skarpt av konstitutionsutskottet och av Lagrådet. Det är
              ovanligt tydlig kritik, och man hävdar att det kan ifrågasättas
              om detta uppfyller rimliga krav på rättssäkerhet och om det överensstämmer
              med Europakonventionen. Jag tycker att det är så starka ord att
              man verkligen borde agera för att lösa problemen och möta det
              här.
            </seg>
            <seg xml:id="i-afbe35a5a7feb2c3-0">
              Men det är valår i år. Med beslutsamhetens friska rodnad på sina
              kinder rusar Johan Pehrson över till Rosenbad och är med och stöttar
              den här starkt integritetskränkande lagstiftningen i sann liberal
              anda. Jag har svårt att se detta och att få det att gå ihop riktigt.
              Jag sätter inte så stort hopp till att få se eftertankens kranka
              blekhet hos Johan Pehrson, för eftertanken finns inte. Det är
              eftertanken som jag tycker att vi ska tänka i förväg, och det
              är därför vi från Miljöpartiets sida säger nej till förslaget
              om buggning.
            </seg>
            <seg xml:id="i-c97c735a6bdbb44d-0">
              I övrigt har argumenten framlagts från de andra ledamöterna,
              och argumentationen är så tydlig att jag inte ska upprepa den.
            </seg>
          </u>
          <note type="speaker" xml:id="i-5453ac20fc53aa60-0">
            Anf. 11 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-3">
            <seg xml:id="i-73736fec3669f101-0">
              Fru talman! Jag ska inte gå in på vem som har sprungit till vem.
              Men det fungerar ju så att Leif Björnlods parti och Vänsterpartiet
              i praktiken utgör vice justitieministrar i dagens regering. Det
              är ni som har tjänstemän där och det är ni som har regelbundna
              möten i den så kallade svampen. Leif Björnlod måste ju må fysiskt
              illa av att ta sig till riksdagen och vara med och se att hans
              regering den regering som han stöder och där han har haft tjänstemän
              anställda levererar de här förslagen.
            </seg>
            <seg xml:id="i-96a75c0d163eea68-0">
              Jag tycker att jag som ordförande i den fantastiska justitieutskottet
              i Sveriges riksdag har ett ansvar för att se till att vi får så
              bra lagstiftning på plats som möjligt.
            </seg>
            <seg xml:id="i-24a658f37e042f28-0">
              Min uppfattning är självfallet att vi hade fått ännu bättre lagstiftningsprodukter
              under hela den här mandatperioden, inklusive den här, om alliansen
              hade fått bestämma och utforma de här förslagen. I alliansen finns
              det rätt mycket större enighet än vad det finns i vänsterkartellen
              svampen.
            </seg>
            <seg xml:id="i-2e382a3506a6a5d5-0">
              Jag hoppas att jag inte bär någon rodnad eller någon annan ansiktsfärg
              än den som man har när man går till riksdagen varje dag och försöker
              göra Sverige till ett ännu bättre land att leva i.
            </seg>
            <seg xml:id="i-cabecccaf7aa9577-0">
              Det finns en stor utmaning utanför det här huset. Det är att
              möta den fruktansvärda verklighet som många människor lever i.
              Då krävs det bättre polisorganisation, men det krävs också att
              polisen har effektiva verktyg. Leif Björnlod säger att det kommer
              att bli sämre i samhället av detta. Det finns en otroligt föraktfull
              syn på svenska poliser, åklagare och domare, att det skulle vara
              något fel på dem. Alla dessa tre ska vara inblandade i ett beslut
              om buggning. Dessutom ska det finnas ett offentligt ombud, och
              de tillhör i regel Advokatsamfundet, eller har i alla fall gjort
              det.
            </seg>
            <seg xml:id="i-0f501c7dc2549813-0">
              Leif Björnlod litar inte på detta. Det är ingen rättssäkerhet.
              Vad är det för syn på rättsstaten som Miljöpartiet sprider?
            </seg>
          </u>
          <note type="speaker" xml:id="i-b7237211dc718414-0">
            Anf. 12 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-4e4af5b8c55fe134-1">
            <seg xml:id="i-97e4fe39e1fbef87-0">
              Fru talman! Vi är överens. Vi har gjort ett avtal på 121 punkter,
              och det avtalet håller vi. Vi är inte överens på den här punkten
              därför att vi vill skydda den integritet som är hotad från den
              organiserade brottsligheten och som också hotas av en alldeles
              för skärpt lagstiftning. Jag vet inte om jag kan se enigheten
              i alliansen i den här frågan med tanke på att Johan Linander yrkar
              på bordläggning. Jag tror att Johan Linander är ganska ensam på
              den borgerliga sidan om att driva den här frågan. Där kan jag
              verkligen inte se någon enighet.
            </seg>
            <seg xml:id="i-2f7c773703130622-0">
              Jag kan dessutom nämna att de tjänstemän som vi har på Justitiedepartementet
              inte har gått med på den här biten. Det är dessutom jag som politiker
              som fattar det beslutet.
            </seg>
            <seg xml:id="i-80bcbc2094ab9e8f-0">
              Johan Pehrson talar om bra lagstiftningsprodukter, och där är
              vi överens. Men jag har den bestämda uppfattningen att min uppfattning
              om vad som är bra lagstiftning är något bättre än Johan Pehrsons
              uppfattning.
            </seg>
          </u>
          <note type="speaker" xml:id="i-5e95481b509d6c3f-0">
            Anf. 13 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-4">
            <seg xml:id="i-6df406ecd16214d6-0">
              Fru talman! Jag är väldigt glad att vi har samma uppfattning
              i just den frågan, nämligen att du tycker annorlunda. Det är ett
              väldigt tydligt besked till väljarna när de ska göra sitt val
              i höst.
            </seg>
            <seg xml:id="i-bbc5c3e35d4dee55-0">
              Den här frågan har varit föremål för diskussion i 20 års tid.
              Det beror rimligen på att den är svår. Den är jobbig att ta för
              det innebär att man ska lösa ut målkonflikter mellan integritet,
              rättssäkerhet och rättstrygghet, det vill säga att brott ska klaras
              upp och att vi har ett svar till de människor som plågas just
              nu. Det handlar om människoliv som skördas i den organiserade
              brottslighetens totalkonfrontation eller i dess spår. Du måste
              ha ett svar på det, och du har ju inget svar. Du vill säga nej
              till det här. 20 år har gått. Vi har haft ett förslag. Efter det
              har vi infört en reglering av överskottsinformationen. Det har
              införts offentliga ombud. Det har varit bra. Sedan har man jämfört
              med det förslag som skickades till Lagrådet och levererat flera
              ytterligare förstärkningar.
            </seg>
            <seg xml:id="i-0132eddfa2f5eb77-0">
              Men sanningen är den, Leif Björnlod, att man kan hitta på tio
              ytterligare åtgärder som skulle vara ännu mer rättssäkra och som
              skulle vara ännu bättre. Man kan tänka sig en medborgarpanel i
              alla polisrum där avlyssningen sköts. Man kan tänka sig medborgare
              som medföljer varje operation när man ska sätta in en bugg i en
              bil eller ett hotellrum där man tror att några människor ska mördas.
              Det kan man också kräva. Det kommer Miljöpartiet kanske att kräva
              när vi har gjort de här ytterligare förändringarna. I propositionen
              framgår det att det kommer att införas informationsskyldighet
              i efterhand, och det tycker jag är jättebra. Jag är glad för det.
              Det har Folkpartiet krävt.
            </seg>
            <seg xml:id="i-2bb40d8811dfced5-0">
              Men tvivla inte på att vi kommer att se till att vi dessutom
              kommer att ha en nämnd för insyn på plats där jag hoppas att det
              finns företrädare för Miljöpartiet som kan medverka och ta ett
              stort ansvar för bekämpandet av den grova organiserade brottsligheten
              i vårt land. Det handlar om att se till att svensk polis har verktyg
              som åklagare kan medverka till att besluta om och där själva beslutet
              fattas i domstol med offentliga ombud. Jag hoppas att man litar
              på detta. Sprid inte bilden av att vi har människor i rättsväsendet
              i dag som har som syfte att kränka andra människor. De har ett
              helt annat uppdrag, och det är göra ett tryggare och bättre Sverige.
            </seg>
          </u>
          <note type="speaker" xml:id="i-9e1944bc75e5e0a0-0">
            Anf. 14 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-4e4af5b8c55fe134-2">
            <seg xml:id="i-d6e470dea406593d-0">
              Fru talman! Nej, jag tänker inte sprida den uppfattningen. Det
              är nämligen inte min uppfattning. Men Johan Pehrson har en eminent
              förmåga att se vad jag tänker. Jag tycker att det är mycket bättre
              att jag lägger fram mina synpunkter och åsikter än att Johan Pehrson
              försöker göra det, för det brukar ofta bli felaktigt.
            </seg>
            <seg xml:id="i-4dc4f31412b28705-0">
              Däremot vill jag påstå att om man har hållit på i 20 år för att
              försöka lösa den här frågan och även använt sig av buggning utan
              att det har funnits någon lagreglering, tycker jag att man under
              de här 20 åren borde ha tänkt över de andra frågorna. Jag tycker
              att man redan borde ha lagstiftat om och infört den här parlamentariska
              kontrollen. Jag tycker att det är ganska dåligt att man inte har
              former för upplysningsskyldigheten och ser vilka regelverk som
              ska finnas där.
            </seg>
            <seg xml:id="i-4e4fdba832c20070-0">
              Sedan finns det en liten detalj till. Jag tror nämligen att med
              ett sådant här generellt kontrollsamhälle med avlyssning kommer
              den organiserade brottsligheten i väldigt stor utsträckning att
              undvika detta med teknisk utveckling. De kommer naturligtvis att
              misstänka att de förmodligen är buggade och då kan de inte prata.
              De går någon annanstans och pratar. De finner andra vägar. Kvar
              blir de människor som inte har begått några brott. Den här avlyssningen
              ska ju kunna gälla även människor som inte är misstänkta för brott.
              De människor som inte har något skäl att tro sig vara avlyssnade
              kan inte bygga upp något skyddsnät. Tyvärr kommer förmodligen
              den organiserade brottsligheten att försöka undvika avlyssningen
              och buggningen genom den teknik som finns med störningsapparatur
              och informationer på annat sätt. Jag ser inte att detta är en
              riktigt verksam metod.
            </seg>
            <seg xml:id="i-117d2cde848a3cad-0">
              Men likafullt inser jag att polisen kommer att behöva avancerade
              metoder för att bemöta den avancerade brottsligheten, men vi kan
              inte slänga ut barnet med badvattnet. Den enskilde medborgaren,
              den oskyldige, måste skyddas.
            </seg>
          </u>
          <note type="speaker" xml:id="i-fbe4ec862788d31d-0">
            Anf. 15 MARGARETA PERSSON (s):
          </note>
          <u who="margareta_persson_ebd668" xml:id="i-a1eca68538e5d275-0">
            <seg xml:id="i-211475763c5460cb-0">
              Fru talman! Jag vill börja med att yrka bifall till förslaget
              i betänkandet och avslag på reservationerna. Jag kan konstatera
              att en majoritet av ledamöterna ställer sig bakom betänkandet
              i utskottet. Nu verkar inte det räcka eftersom en minoritet kommer
              att begära bordläggning.
            </seg>
            <seg xml:id="i-be545a3ca8fd722f-0">
              Att förslaget om hemlig rumsavlyssning är en inskränkning av
              de medborgerliga fri- och rättigheterna torde väl ingen tycka
              något annat om. Däremot kan man fråga sig om det kommer att framkomma
              något mer i denna fråga som inte har belysts tidigare. Tidigare
              talare har varit inne på att frågan har varit aktuell under ganska
              många år. Redan 1966 års integritetsskyddskommitté berörde frågan.
              Därefter har den också förekommit i ett antal kommissioner och
              kommittéer.
            </seg>
            <seg xml:id="i-e7a0ba6dbaf297f0-0">
              Frågan om tillåtelse av hemlig rumsavlyssning har alltid varit
              en fråga om hotbilden och om fördelarna klart överväger nackdelarna.
              Jag är inte den första i dag att säga att det är en svår fråga
              som kräver mycket eftertänksamhet, men samtidigt kan vi inte avvakta
              i årtionden. Det är statens skyldighet att stärka tryggheten för
              sina medborgare och bekämpa brottsligheten. Det är viktigt att
              vi vågar flytta fram positionerna för brottsbekämpningen när vi
              ser att omvärlden förändras. Det kan inte få vara så att brottsligheten
              utvecklar metoder för att bli allt effektivare, medan polisen
              hänvisas till befintlig utrustning och lagstiftning. Det förlorar
              både den enskilde medborgaren och förtroendet för rättsväsendet
              på.
            </seg>
            <seg xml:id="i-06461546a0587a1c-0">
              Polis, åklagare och utredningar har uttryckt ett påtagligt allt
              större behov av nya verktyg för att bekämpa den allra grövsta
              brottsligheten. Redan för 25 år sedan uttalades att hemlig rumsavlyssning
              skulle vara till gagn för att komma åt narkotikabrottsligheten.
              Den hotbilden har knappast blivit mindre. Sedan dess har det tillkommit
              en utökad hotbild med grov organiserad mc-relaterad brottslighet,
              högerextremism, terrorism, ligor som ägnar sig åt människorov,
              systemhotande brottslighet med hot mot vittnen och åklagare, narkotikahandel
              och grova rån mot värdetransporter. Detta står klart uttryckt
              i regeringens proposition.
            </seg>
            <seg xml:id="i-d2d13d84ac0bdec9-0">
              I det senaste numret av tidningen Svensk Polis kan vi läsa att
              den biträdande rikspolischefen Peter Tjäder menar att den organiserade
              brottsligheten ökar i både styrka och komplexitet. Bara när det
              gäller kriminella mc-gäng ser man en ökning från fyra enstaka
              grupperingar för tio år sedan till 46 stycken i dag.
            </seg>
            <seg xml:id="i-3c79eeef50fd3b62-0">
              I den narkotikapolitiska samordnarens slutrapport för verksamheten
              20022005 kan man läsa följande: Den organiserade brottsligheten
              har etablerat sig i Sverige. Förutom inhemska kriminella grupperingar
              finns nu kriminella organisationer/nätverk främst från baltstaterna,
              Polen och Balkan. Den organiserade brottsligheten har blivit alltmer
              multikriminell, dvs. man är verksam inom flera olika brottsområden
              och skiftar mellan dessa, beroende på vilket område som för tillfället
              ger högsta vinsten i förhållande till den upplevda risken.
            </seg>
            <seg xml:id="i-a49d6d43d23a6d9d-0">
              Hotbilden är enligt min mening klar. Den grova brottsligheten
              har vunnit mark geografiskt, i omfång, metodmässigt och i fråga
              om teknisk kompetens.
            </seg>
            <seg xml:id="i-c32d12ccdeb475a4-0">
              När det gäller effektiviteten av hemlig rumsavlyssning är det
              av naturliga skäl svårt att uttala sig om metodens framtida resultat.
              I regeringens proposition nämns ett antal exempel på tillfällen
              där både säkerhetspolisen och den öppna polisen skulle ha kunnat
              använda sig av hemlig rumsavlyssning och fått fram avgörande uppgifter,
              och man pekar på konkreta situationer där hemlig rumsavlyssning
              skulle ha större framgång än dagens verktyg.
            </seg>
            <seg xml:id="i-fbd7fa162c3ae638-0">
              Det naturliga vore kanske att jämföra med andra länder som i
              dag har hemlig rumsavlyssning som metod för att utröna effektiviteten.
              I andra länder, bland annat Danmark och Storbritannien, har det
              framkommit att hemlig rumsavlyssning är ett effektivt tvångsmedel.
            </seg>
            <seg xml:id="i-f23fa040a8a4762e-0">
              Fru talman! Då återstår till sist frågan: Är det försvarbart
              att införa detta nya tvångsmedel med hänsyn till skyddet för den
              enskilda människans integritet? Det är inte endast den förändrade
              omvärlden och de nya hotbilderna som ska ligga till grund för
              behovet av hemlig rumsavlyssning. Även integritetsfrågor och rättssäkerhetsfrågor
              måste vägas in vid en bedömning av införande av nya tvångsmedel.
              Särskilt viktigt blir det vid hemlig rumsavlyssning som av sin
              art är mera integritetskränkande än andra. Då krävs det att vi
              argumenterar för de förutsättningar som krävs för att använda
              hemlig rumsavlyssning och för de rättssäkerhetsgarantier som omgärdar
              användandet.
            </seg>
            <seg xml:id="i-83e0113b99585104-0">
              För det första är det viktigt att säga att hemlig rumsavlyssning
              inte kommer att vara ett utredningsverktyg som används vid annat
              än ett mycket begränsat antal fall då det gäller den allra grövsta
              brottsligheten och där det även finns starka restriktioner om
              hur verktyget används. Enligt förslaget rör det förundersökning
              vid brott som har ett minimistraff om fängelse i minst fyra år
              eller vissa andra allvarliga brott vars straffvärde kan antas
              överstiga fyra års fängelse. Exempel på sådana brott är grovt
              narkotikabrott, grov narkotikasmuggling och människohandel.
            </seg>
            <seg xml:id="i-b7e40ca0252f3fc8-0">
              Vidare gäller att hemlig rumsavlyssning endast ska få avse en
              plats där det finns särskild anledning att anta att en misstänkt
              kommer att uppehålla sig. När det gäller andra stadigvarande bostäder
              än den misstänktes egen bostad krävs det synnerlig anledning för
              att avlyssna. Dessutom införs ett absolut förbud mot att avlyssna
              vissa platser, till exempel som tidigare har anförts här i talarstolen
              advokatkontor, läkarmottagning samt biktstol. Det innebär bland
              annat att samtal mellan försvarare och misstänkt, misstänkt i
              bikt och enskild själavård samt samtal där någon som talar inte
              får avslöja sin källa enligt tryckfrihetsordningen eller yttrandefrihetsgrundlagen
              inte ska få avlyssnas. En journalist får aldrig avlyssnas när
              denne talar med en källa. En redaktion får inte heller avlyssnas
              om där finns en journalist som är misstänkt för ett grovt brott.
              Det enda tillfälle då det enligt förslaget ska kunna vara möjligt
              att avlyssna en redaktion är om det finns synnerlig anledning
              att anta att platsen används för att begå sådana brott som kan
              ligga till grund för hemlig rumsavlyssning.
            </seg>
            <seg xml:id="i-2e4c2f3f7b81e890-0">
              För det andra innehåller förslaget flera rättssäkerhetsgarantier.
              Bland annat ska det för användning av hemlig rumsavlyssning krävas
              att allmän domstol lämnar tillstånd till åtgärden. Vidare ska
              offentliga ombud delta i sådana tillståndsärenden. Tiden för tillstånd
              ska inte få överstiga en månad åt gången. Tillstånd till hemlig
              rumsavlyssning ska få lämnas endast om det är av synnerlig vikt
              för utredningen samt om skälen för åtgärden uppväger det intrång
              eller men i övrigt som åtgärden innebär. Enligt proportionalitetsprincipen
              ska det även ske en bedömning om mindre ingripande åtgärder kan
              ske för att uppnå samma syfte. Det införs en särskild reglering
              för användning av överskottsinformation. Det ska även sägas att
              både säkerhetspolisen och den öppna polisen står under tillsyn
              av JO. Vidare finns det ett tjänstemannaansvar där den som gör
              sig skyldig till felaktigheter kan träffas av straffansvar.
            </seg>
            <seg xml:id="i-ac69a47832890191-0">
              För det tredje kommer möjligheten till hemlig rumsavlyssning
              att införas genom en särskild, tidsbegränsad lag under tre år.
              En utvärdering av lagens tillämpning kommer sedan att utgöra ytterligare
              underlag för om det finns skäl att permanenta lagen.
            </seg>
            <seg xml:id="i-43b20d1948772e7d-0">
              För det fjärde ska det inom kort tillsättas en utredning som
              har till uppgift att så snabbt som möjligt presentera ett förslag
              till lagstiftning om underrättelseskyldighet vid användning av
              hemlig rumsavlyssning och annan hemlig tvångsmedelsanvändning.
              Utredningen kommer också att se över om systemet med offentliga
              ombud behöver förstärkas.
            </seg>
            <seg xml:id="i-04e49a3fd7c5381f-0">
              För det femte kommer regeringen att presentera en förstärkt parlamentarisk
              kontroll av tvångsmedelsanvändningen. Den granskning som ska ske
              syftar till att säkerställa att tvångsmedel och överskottsinformation
              används i enlighet med gällande författningar. I denna granskning
              kommer även hemlig rumsavlyssning att ingå.
            </seg>
            <seg xml:id="i-72722de598ca003a-0">
              Slutligen, fru talman, visar de uppgifter som har framkommit
              i regeringens proposition och i detta utskottsbetänkande att det
              finns ett påtagligt behov av att kunna använda sig av hemlig rumsavlyssning
              för mycket allvarlig brottslighet. Den utformning som reglerna
              har fått i förslaget till lagstiftning är enligt utskottets och
              Socialdemokraternas mening tillräckliga för att rättssäkerhetsgarantier
              säkerställs och för att intrånget i enskildas privatliv begränsas
              i tillräcklig utsträckning, något som kommer att förbättras ytterligare
              genom information i efterhand för dem som blivit utsatta och den
              förstärkning av den parlamentariska kontrollen som planeras.
            </seg>
            <seg xml:id="i-a868af324a3cdb05-0">
              Det förvånar mig lite att allianspartier som Centern och Kristdemokraterna
              när det verkligen gäller avstår från möjligheten att bekämpa den
              verkligt grova brottsligheten, särskilt som man gärna betonar
              rättsväsendets reträtt med socialdemokratisk rättspolitik. Den
              mörka bild av brottslighetens utbredning i Sverige som alltsomoftast
              används i retoriken motsvaras knappast av handlingskraft från
              dessa partier.
            </seg>
            <seg xml:id="i-7f1e75d82a4a6c21-0">
              Integritetsskyddskommittén, som har angetts som skäl för att
              avslå, har inte som uppdrag att uttala sig om pågående lagstiftningsarbete
              eller att uttala sig om varje enskilt område. Jag har svårt att
              se framför mig att Integritetsskyddskommittén kommer att ha en
              samlad bild av avvägning av hotbilder, polisiära behov och integritetsskydd.
            </seg>
            <seg xml:id="i-c9f0c266f00ab7c1-0">
              Grov brottslighet drabbar vanliga människor och redan utsatta
              människor. Grov brottslighet kränker många gånger all tänkbar
              integritet och efterlämnar spår som aldrig går bort. Därför är
              det viktigt att bekämpa den grova kriminaliteten med effektiva
              metoder. Därför säger vi socialdemokrater ja till hemlig rumsavlyssning.
            </seg>
            <seg xml:id="i-aae2510593054495-0">
              Jag yrkar än en gång bifall till förslaget i betänkandet och
              avslag på reservationerna.
            </seg>
          </u>
          <note xml:id="i-5f3dc10d7e685ecd-0">
            I detta anförande instämde Kerstin Andersson, Christer Erlandsson,
            Helena Frisk, Britta Lejon, Elisebeht Markström och Göran Norlander
            (alla s).
          </note>
          <note type="speaker" xml:id="i-e604828786c2a0b3-0">
            Anf. 16 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-0">
            <seg xml:id="i-9465353a1f976956-0">
              Fru talman! Margareta Persson inledde sitt anförande med ett
              djupt beklagande av att minoritetsbordläggning förmodligen kommer
              att användas i dag för första gången på mycket länge, om jag förstått
              det hela rätt, kanske på över tio år. Det gör mig något förvånad.
              Jag måste ställa frågan om Margareta Persson tycker att reglerna
              i regeringsformens 2 kap. 12 § om minoritetsbordläggning är felaktiga
              eller att vi av någon annan anledning inte borde använda dem.
              I så fall skulle jag vilja höra om Socialdemokraterna tänker ta
              något initiativ för att ändra grundlagen så att möjligheten till
              minoritetsbordläggning försvinner.
            </seg>
            <seg xml:id="i-d05afd28d7a828a0-0">
              Jag skulle också vilja fråga på vilket sätt majoriteten i justitieutskottet
              har tagit intryck av konstitutionsutskottets yttrande. Konstitutionsutskottet
              hade ju ett mycket kritiskt yttrande till justitieutskottet. Man
              säger att det är en besvärande brist att underrättelseskyldigheten
              och den förbättrade parlamentariska kontrollen inte är på plats
              när reglerna om buggningen föreslås träda i kraft. Det ifrågasätts
              också om det är så bråttom med buggning att man inte kan avvakta
              med dessa viktiga frågor.
            </seg>
            <seg xml:id="i-37f366f221a0709b-0">
              Justitieutskottet lämnade propositionen till konstitutionsutskottet
              för att man ville ha ett yttrande. Det måste väl finnas en tanke
              med att noga läsa och ta intryck av yttrandet. På vilket sätt
              har majoriteten i justitieutskottet tagit intryck av konstitutionsutskottets
              yttrande?
            </seg>
          </u>
          <note type="speaker" xml:id="i-631412d5711bbef2-0">
            Anf. 17 MARGARETA PERSSON (s) replik:
          </note>
          <u who="margareta_persson_ebd668" xml:id="i-a1eca68538e5d275-1">
            <seg xml:id="i-401ba524c23bb10c-0">
              Fru talman! Självklart tycker jag att minoriteten ska ha rätt
              att begära bordläggning. Det tycker jag inte alls är fel. Jag
              tycker dock att så mycket kring själva förslaget är klarlagt i
              propositionen, att underrättelseskyldigheten snart kommer att
              vara på plats, att jag inte tycker att vi behöver avvakta Integritetsskyddskommittén
              för att ta till oss förslaget. Dessutom kommer tvångsmedelsnämnden,
              eller vad vi nu kommer att kalla den, också att snart vara på
              plats. Jag tycker alltså att vi tagit till oss det som krävs och
              som finns beskrivet i betänkandet och även i propositionen.
            </seg>
            <seg xml:id="i-b8cbdbbdf8f449c3-0">
              Det är klart att vi ska lyssna. Vi lyssnar naturligtvis på de
              synpunkter som framkommer från konstitutionsutskottet, men att
              lyssna innebär ju inte alltid att man också kommer att göra precis
              det som någon yttrat sig över. Vi tycker att propositionen i tillräcklig
              omfattning tagit sig an, beaktat, de synpunkter som framkommit.
            </seg>
          </u>
          <note type="speaker" xml:id="i-137c957160bd2d9e-0">
            Anf. 18 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-1">
            <seg xml:id="i-ada0d01ddeda64b6-0">
              Fru talman! Det var intressant att höra. Justitieutskottet skickade
              alltså propositionen till KU för yttrande för att man ville ha
              rätt svar. Men när svaret är fel är man inte beredd att ta intryck
              och göra några förändringar.
            </seg>
            <seg xml:id="i-e111778b43dfd1cb-0">
              Det är uppenbart att Margareta Persson och jag har olika syn
              på om Integritetsskyddskommitténs arbete är att se till helheten
              i integritetsskyddet eller inte. Därför känns det skönt för mig
              att kunna luta mig mot Lagrådet, som säger jag upprepar det att
              i dess uppdrag ingår otvetydigt att kontrollera om tvångsmedel
              av den typ som nu föreslås lever upp till det integritetsskydd
              som kan krävas.
            </seg>
            <seg xml:id="i-88ab8f99a75a925d-0">
              Visst, man kan ha olika uppfattning om Integritetsskyddskommittén.
              Jag har full respekt för att Socialdemokraterna och Margareta
              Persson inte vill lyssna på Integritetsskyddskommittén innan beslut
              fattas.
            </seg>
            <seg xml:id="i-649c0ddff7b4cdd0-0">
              Jag får också mer och mer bekräftat att det kommer att läggas
              fram ett förslag, att en ny och förbättrad parlamentarisk kontroll
              snart ska vara på plats. Det är olyckligt att det finns så många
              kommer att och snart. Det hade varit mycket bättre om vi haft
              den på plats samtidigt. Vi är verkligen överens om behovet av
              buggning, och vi är också överens om att det ska införas på ett
              tillräckligt rättssäkert sätt och med tillräckligt skydd av den
              personliga integriteten.
            </seg>
            <seg xml:id="i-f7211e182a81ec50-0">
              Men tyvärr känns det som att den socialdemokratiska regeringen
              inte haft förmåga att lägga fram en proposition som faktiskt uppfyller
              de krav som måste ställas på rättssäkerhet och skydd av personlig
              integritet.
            </seg>
          </u>
          <note type="speaker" xml:id="i-9c4dbde9aa4dfb2f-0">
            Anf. 19 MARGARETA PERSSON (s) replik:
          </note>
          <u who="margareta_persson_ebd668" xml:id="i-a1eca68538e5d275-2">
            <seg xml:id="i-4f9e3dc8004f9b69-0">
              Fru talman! Jag är alldeles övertygad om att det kommer att vara
              på plats inom kort. Jag har sådan information att jag vet att
              det kommer. Man behöver ju inte misstro den socialdemokratiska
              regeringen i alla frågor och tro att den, när den utställer ett
              löfte, inte kommer att genomföra det.
            </seg>
            <seg xml:id="i-bc91278ab97d70f4-0">
              När det gäller Integritetsskyddskommittén ska den endast lämna
              förslag på eventuella generella bestämmelser. Den kan även lämna
              förslag som kanske handlar om regeringsformens bestämmelser. Det
              brukar ju vara så att en utredning lägger fast ett betänkande
              som därefter ska ut på remiss. Sedan ska remissvaren beaktas och
              det hela beredas. Därför kan det dröja lite längre än vad Johan
              Linander tänker sig det är inte bara att avvakta.
            </seg>
            <seg xml:id="i-edab04707c0f5ed2-0">
              Nu har Johan Linander inte någon ytterligare replik, men jag
              undrar ändå lite grann om det bara är Integritetsskyddskommitténs
              betänkande man från Centerns sida tänker avvakta, alltså utan
              att tänka på förslagen.
            </seg>
          </u>
          <note type="speaker" xml:id="i-17cd1f3566d5afee-0">
            Anf. 20 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-1">
            <seg xml:id="i-bd4d462469f74131-0">
              Fru talman! Margareta Persson kritiserade alliansen för den mörka
              bild som vi anses utmåla i retoriken, och därav förstår jag att
              Margareta Persson själv endast redovisar fakta. Vi fick i inledningsanförandet
              höra att vi gått från 4 till 46 extrema grupperingar. Den organiserade
              brottsligheten har etablerat sig i Sverige, och den grova brottsligheten
              har vunnit mark. Eftersom detta inte var något retoriskt grepp
              från Margareta Perssons sida måste jag säga att det är en mycket
              skrämmande verklighetsbild som målas upp och ett kraftfullt underkännande
              av den förda kriminalpolitiken. Det är väl tveksamt om den här
              propositionen radikalt ändrar på den saken.
            </seg>
            <seg xml:id="i-2171ea30bfbc100c-0">
              Margareta Persson nämnde den stärkta parlamentariska kontrollen,
              och det var den jag tänkte fråga om. Det finns också med i betänkandet.
              Man säger att man inom kort kommer att presentera ett förslag
              till hur riksdagens insyn vad gäller användandet av hemliga tvångsmedel
              ska se ut. Jag undrar om vi kan få besked om vad inom kort innebär.
              Är det när ministern äntrar talarstolen eller är det under sommaren
              eller blir det någon gång senare? Vad är beskedet? När sätter
              vi ned foten beträffande hur riksdagen bättre ska kunna kontrollera
              användningen av de hemliga tvångsmedlen?
            </seg>
          </u>
          <note type="speaker" xml:id="i-1444d735159f453a-0">
            Anf. 21 MARGARETA PERSSON (s) replik:
          </note>
          <u who="margareta_persson_ebd668" xml:id="i-a1eca68538e5d275-3">
            <seg xml:id="i-215fb45c42b1a36e-0">
              Fru talman! Ja, det är en mörk bild jag målar upp, och det är
              en bild som från talarstolen också ges från alliansens sida. Ni
              brukar dessutom ge en ännu mörkare bild av den förda kriminalpolitiken,
              och den kan jag inte ställa upp på. Vi försöker steg för steg
              förbättra metoder och andra åtgärder, såsom hemliga tvångsmedel,
              för att kunna bekämpa den allvarliga brottsligheten. När det gäller
              kommittén eller nämnden, eller vad vi ska kalla den, kommer den
              att presenteras inom kort. Kanske kommer justitieministern att
              beröra det närmare.
            </seg>
            <seg xml:id="i-8d66ce89ab392302-0">
              Beatrice Ask sade i sitt huvudanförande att riksdagen i framtiden
              inte kommer att få någon information i form av en skrivelse. Så
              är inte fallet. Den kommer fortsättningsvis. Den kommer att förbättras
              och fördjupas, och samtliga riksdagens ledamöter kommer att få
              ta del av den granskning som görs av hur de hemliga tvångsmedlen
              använts.
            </seg>
          </u>
          <note type="speaker" xml:id="i-b98d889d542016eb-0">
            Anf. 22 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-2">
            <seg xml:id="i-1915e80d1194fcf2-0">
              Fru talman! Det var ju roligt att lite grann få se bakom skynket
              vad som är på gång.
            </seg>
            <seg xml:id="i-50089f9b8d76bb90-0">
              Innebär det som Margareta Persson säger beträffande nämnden att
              regeringen och Socialdemokraterna är beredda att köpa det grovt
              kritiserade förslag som fanns med i den utredning om hemliga tvångsmedel
              under stärkt parlamentarisk kontroll som presenterades, eller
              är det någon ny variant som vi får se? Kan man också få en kommentar
              till om det är rimligt att regeringen ska stå för granskningen
              av de verktyg som den själv beslutar om? Är det inte rimligt att
              riksdagen i sin granskningsfunktion har ansvaret för det arbetet?
            </seg>
          </u>
          <note type="speaker" xml:id="i-b045d1775b7441df-0">
            Anf. 23 MARGARETA PERSSON (s) replik:
          </note>
          <u who="margareta_persson_ebd668" xml:id="i-a1eca68538e5d275-4">
            <seg xml:id="i-009b7df5ad7f97a3-0">
              Fru talman! Exakt hur nämnden kommer att se ut kan jag inte uttala
              mig om nu, men den kommer att ha en bred parlamentarisk representation,
              det vill säga att partier representerade i riksdagen kommer att
              ingå i den. Därmed har man också insyn i och kontroll över hur
              dessa tvångsmedel kommer att användas.
            </seg>
            <seg xml:id="i-2c8125927e111751-0">
              Man ska kanske också kunna se på pågående ärenden och så småningom
              även kunna lämna förslag till regeringen, om man nu tycker att
              det inte fungerar så som det var tänkt. Den kontrollen kommer
              alltså att finnas, och den kommer att ha en bred parlamentarisk
              representation.
            </seg>
          </u>
          <note type="speaker" xml:id="i-3a1e9981a4fb9d56-0">
            Anf. 24 Justitieminister THOMAS BODSTRÖM (s):
          </note>
          <u who="unknown" xml:id="i-43b805758e7cc814-0">
            <seg xml:id="i-5dcb299d147c941e-0">
              Fru talman! 90 % av svenska folket anser att vi bör införa buggning.
              70 % av dem som röstar på Vänsterpartiet vill också införa buggning.
              Det finns nog få förslag som diskuterats under den här våren som
              har så djup demokratisk förankring hos det svenska folket som
              möjligheten att införa buggning. Därför är det mycket glädjande
              att vi under nästa år kommer att få den möjligheten.
            </seg>
            <seg xml:id="i-119c55866445bc50-0">
              Det är inte konstigt att människor har den uppfattningen, att
              det finns en närmast total uppslutning bland allmänheten. Människor
              blir upprörda när andra människor på de grövsta sätt kränker helt
              oskyldiga individer, när de våldtar, utpressar, mördar andra människor.
              Det är därför detta har så starkt stöd. Det är också precis därför
              vi vill ge polis och åklagare den här möjligheten ingenting annat
              än för att bekämpa dessa grova brott, att stoppa de här människorna.
            </seg>
            <seg xml:id="i-b49f54448ed98366-0">
              Och det finns ett starkt behov, även i Sverige på samma sätt
              som det fanns i Danmark när det infördes, i Norge och i Finland.
              Samtliga experter och instanser som kan det här polisen, Säkerhetspolisen
              och andra delar inom rättsväsendet har varit djupt involverade
              i detta med den kunskap de har, och de har otvetydigt sagt att
              detta är ett nödvändigt komplement för att kunna bekämpa den grova
              brottsligheten. Det är på de grunderna vi nu ser ett klart och
              tydligt behov av att ha detta även i Sverige. Vi ska inte ha det
              därför att det finns i nästan alla andra länder som verkligheten
              är utan därför att vi behöver det även i Sverige.
            </seg>
            <seg xml:id="i-6751fb99653f1649-0">
              Då säger man att detta strider mot den personliga integriteten,
              att det strider mot rättssäkerheten och att det är för repressivt.
              Ja, det är just en fråga om integritet. Det är precis det som
              är skälet till att vi inför detta. Men frågan om integritet får
              inte bara röra dem som begår grova brott. Det är klart att vi
              hela tiden ska arbeta för att förbättra den personliga integriteten
              på alla möjliga områden, men när vi talar om den personliga integriteten
              får det inte bara handla om dem som utnyttjar unga kvinnor som
              kidnappas från Moldavien. Det måste handla om just de här tjejerna
              också. Det är deras integritet vi också måste respektera. Det
              är deras integritet som kränks om inte polis och åklagare får
              tillräckliga hjälpmedel. Det är deras integritet vi tycker att
              det är så mycket värt att arbeta för. Den glöms väldigt lätt bort
              i debatten av dem som kritiserar denna typ av förslag. Det är
              en nästan rörande omtanke om den lilla grupp som begår grova brott,
              och man glömmer helt bort den grupp som utsätts för grova brott,
              trots att det är det mest integritetskränkande vi kan tänka oss.
            </seg>
            <seg xml:id="i-e080b6baff0a21ca-0">
              Sedan är det så att människor som begår grova brott vill vi kränka
              integriteten för. Det handlar inte bara om att vi vill använda
              avlyssning mot dem; vi vill att människor som begår grova brott
              ska vara inlåsta i flera, flera år. Det om något är väl en integritetskränkning.
              Nog är det alltså syftet med detta.
            </seg>
            <seg xml:id="i-53e760cae3e75e47-0">
              Däremot ska vi ha en hög rättssäkerhet, och det har vi i Sverige.
              Jag tror inte att det finns något land i hela EU som ständigt
              driver rättssäkerhetsfrågor som Sverige. Men det får inte ske
              så in absurdum att vi inte kan genomföra saker bara för att vi
              ständigt förbättrar rättssäkerheten, vilket vi gör, utan vi ska
              fortsätta att driva detta arbete parallellt.
            </seg>
            <seg xml:id="i-a948e2f6d18d329e-0">
              Inte heller är det väl sämre rättssäkerhet att stärka bevisningen
              i en förundersökning så att personer som har gjort sig skyldiga
              till brott också kan ställas till ansvar för dem, men också så
              att oskyldiga människor på ett tidigare stadium kan frias och
              tas bort från förundersökningen. Det är faktiskt precis vad det
              här handlar om: att säkra bevisningen så att det bara är de personer
              som är skyldiga till brott som också ska stå till ansvar. Hur
              kan det på något sätt äventyra rättssäkerheten? Det är faktiskt
              precis tvärtom.
            </seg>
            <seg xml:id="i-15397b08a0846d34-0">
              När det gäller om detta är repressivt eller inte tycker jag inte
              att det är repressivt att just stärka bevisningen. Det är ingenting
              som jag är en varm anhängare av. Det kanske andra är, men jag
              anser inte att det är repressivt att se till att människor som
              begår grova brott också får stå till ansvar för dem.
            </seg>
            <seg xml:id="i-b2c912d94e8809fd-0">
              Vi har gjort många saker, som sagt. I varje enskilt lagförslag
              det vill jag först säga finns det alltid finns en rättssäkerhetsaspekt
              och en avvägning mot den personliga integriteten. Det är också
              därför som denna typ av hjälpmedel inte får användas i mindre
              allvarliga brott, trots att det naturligtvis skulle hjälpa till
              att klara upp stölder och andra typer av brott. Där är avvägningen
              fel. Detta finns alltså alltid med. Men när det handlar om just
              de grövsta brotten som kidnappningar, människohandel och grova
              narkotikabrott drabbar de så många oskyldiga människor att detta
              väger över.
            </seg>
            <seg xml:id="i-73abb42d08810143-0">
              Det handlar heller inte bara, som några tycks tro, om något slags
              mc-klubbar som vanliga människor inte bryr sig om. Det handlar
              om att när en 17-årig flicka eller pojke köper narkotika i Helsingfors,
              Göteborg, Malmö, Åmål, Norrköping, Örnsköldsvik, Luleå eller Boden
              så är det slutresultatet av grov organiserad brottslighet, och
              det är den som vi vill bekämpa. Det är deras integritet och deras
              liv vi värnar om, och det ska vi fortsätta att göra.
            </seg>
            <seg xml:id="i-4f410587e568f173-0">
              Men vi ska också fortsätta arbetet med att stärka rättssäkerhetskontrollen.
              Det har vi alltså gjort. Vi har reglerat det som gäller överskottsinformation
              så att man inte bakvägen ska kunna använda sig av detta för en
              annan typ av brott. Det var en väldigt viktig korrigering jämfört
              med tidigare förslag. Vi har infört offentliga ombud också det
              någonting väldigt viktigt och ska nu ytterligare arbeta för att
              kunna förbättra deras inslag i systemet.
            </seg>
            <seg xml:id="i-6bbd80d5e9b057f7-0">
              Vi har också sett till att arbetet med att förstärka den parlamentariska
              kontrollen ska bli bättre, för en sådan måste finnas. När redskapen
              ökar måste kontrollen öka. Vi ska inte gå på utredningens förslag,
              utan vi ska stärka med en särskild myndighet. Dessutom det vill
              jag också säga ska skrivelsen till riksdagen förbättras. Vi ska
              göra båda de sakerna.
            </seg>
            <seg xml:id="i-829581a1abdcdb9f-0">
              Därutöver ska vi se till att människor i så stor utsträckning
              som möjligt får information om detta i efterskott. Det är ingenting
              som man egentligen behöver vänta på det här förslaget för. Det
              är klart att de kan få informationen i efterskott. I andra länder
              som har detta system innebär det att man omedelbart efter det
              att en telefonavlyssning eller en buggning är avslutad ska kunna
              få information.
            </seg>
            <seg xml:id="i-36f331a0620ad19c-0">
              Det här arbetet kommer att fortsätta. Det kommer att fortsätta
              även nästa år. Om vi diskuterar andra lagförslag nästa år kommer
              vi att ha andra rättssäkerhetsfrågor. Att stanna upp arbetet med
              att ge polis och åklagare möjligheter skulle innebära att rättssäkerhetsarbetet
              var det som satte stopp för att kunna rädda oskyldiga människor.
            </seg>
            <seg xml:id="i-6b6880f7d7b59a35-0">
              Det känns alltså väldigt bra att det trots allt finns en sådan
              stor uppslutning. Flera partier här säger att de är för. Vänsterpartiet
              och Miljöpartiet har alltid sagt att de är emot. Jag har respekt
              för det. De kommer garanterat att nästa år hänvisa till någon
              annan rättssäkerhetsaspekt. Jag har full respekt för att man kan
              vara emot buggning. Jag tycker att det kanske skulle vara lite
              ärligare att säga precis det: Ni är emot detta, och det handlar
              inte om att det ska träda i kraft nästa år i stället för i år.
            </seg>
            <seg xml:id="i-d7377724eec49496-0">
              Men det är väl bra att det gör det. Det tycker jag är utmärkt.
              Det kunde träda i kraft nu till halvårsskiftet. Jag tycker att
              det är viktigt att alla kan konstatera att den socialdemokratiska
              regeringen har gjort det möjligt att kunna använda buggning redan
              från den 1 juli. Om nu riksdagen vill vänta med något har jag
              inga synpunkter på det principiellt det ska riksdagen själv fatta
              beslut om men jag tycker att det är viktigt att markera att den
              socialdemokratiska regeringen, i samarbete med Folkpartiet och
              Moderaterna, har gjort det möjligt att detta ska kunna träda i
              kraft.
            </seg>
            <seg xml:id="i-43b1de5ac6a0d672-0">
              Nu väljer riksdagen att det ska träda i kraft nästa år. Vi ska
              inte överdriva betydelsen av det. Buggning skulle användas i kanske
              ett 40-tal fall om året. Det är klart att några oskyldiga människor
              kommer att få lida av den här förhalningen, det här friåret, men
              vi ska inte överdriva betydelsen av ett år. Jag har alltså inga
              direkta synpunkter på det.
            </seg>
            <seg xml:id="i-73954ecddcf68a5e-0">
              Det jag dock vänder mig emot är när bland annat Centern här anför
              skäl som man inte har anfört tidigare. Ni har ju motionerat om
              buggning, Johan Linander. Nu nämner du saker som information efteråt,
              parlamentarisk nämnd och integritetskommitté. Integritetskommittén
              tillsattes ju 2004, och du skriver under en motion om buggning
              2005. Den här lagrådsremissen lades fram i början av februari,
              och du sitter på en presskonferens den 22 februari. Inte ett ord
              av det du talar om här sade du då. Förstår du inte att du riskerar
              att stämplas som hycklare?
            </seg>
            <seg xml:id="i-34161fbcc0d38db9-0">
              Vi har följt det här. Vi har sett vad du har sagt. Här har jag
              din motion! Det står ingenting om någon integritetsutredning där.
              Faktum är, Johan Linander, att du kommer att göra dig känd som
              den person eftersom Peter Althin nu inte är här som skjuter upp
              inte regeringens förslag, för det kan man ju förstå, utan faktiskt
              din egen motion. De aspekter du här har diskuterat har jag full
              respekt för. Men du borde vara ärlig och säga att ingenting av
              detta, till exempel den här integritetskommittén, fanns med när
              du väckte din motion 2005 ett år efter det att Integritetskommittén
              tillsattes och då vi mycket väl visste att utredningen skulle
              komma våren 2007.
            </seg>
            <seg xml:id="i-b772615855bf8507-0">
              Med ett sådant agerande, Johan Linander, förstör du för dig själv
              och för Centerpartiet som framstår som ett hycklande parti. Vi
              vet att det var en konflikt med Folkpartiet och ingenting annat
              som fick er att ändra ert ställningstagande. Vi vet det, Johan
              Linander. Du borde vara ärligare än att stå och hyckla i Sveriges
              riksdag.
            </seg>
          </u>
          <note xml:id="i-9df44f42ffeace8c-0">
            I detta anförande instämde Kerstin Andersson, Christer Erlandsson,
            Helena Frisk, Britta Lejon, Elisebeht Markström, Göran Norlander
            och Margareta Persson (alla s).
          </note>
          <note type="speaker" xml:id="i-0adb64cfd9bb2d5a-0">
            Anf. 25 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-2">
            <seg xml:id="i-b3b76c01b600e2f8-0">
              Fru talman! Det var hemskt vad justitieministern tar i. Det anförande
              justitieministern nu höll måste vara ett av de märkligare som
              jag har hört av justitieministern på länge.
            </seg>
            <seg xml:id="i-b67fb43b5ad35aac-0">
              Thomas Bodström pratade om att hemliga tvångsmedel, inklusive
              buggning, i framtiden bara används mot dem som begår väldigt grova
              brott och att deras integritet inte behöver skyddas. Jag är inte
              speciellt intresserad av att skydda grova brottslingars integritet
              heller. Men jag är väldigt intresserad av att skydda oskyldiga
              människors integritet.
            </seg>
            <seg xml:id="i-de9d6a7665fde17c-0">
              Justitieministern har nog missat att en stor andel av de hemliga
              tvångsmedel som används, till exempel telefonavlyssning eller
              hemlig kameraövervakning, inte leder till något åtal. Du kan läsa
              en av de ganska dåliga årliga skrivningar som regeringen lämnar
              till riksdagen om hemliga tvångsmedel. Menar justitieministern
              med sitt anförande att de här personerna egentligen ändå är skyldiga
              till grova brott? De är ju grova brottslingar, så dem behöver
              man inte ta någon hänsyn till. Innebär det att justitieministern
              inte står för att alla människor är oskyldiga tills de döms? Jag
              tycker att det är ett oerhört märkligt uttalande av en justitieminister.
            </seg>
            <seg xml:id="i-11ac88dafea0ba29-0">
              När det gäller att Johan Linander skulle vara en hycklare kan
              jag säga att Centerpartiet har lyssnat på Lagrådets kritik. Centerpartiet
              har lyssnat på konstitutionsutskottets kritik, samma konstitutionsutskott
              där det sitter en rad socialdemokrater som har kritiserat justitieministerns
              förslag och ifrågasätter varför man inte väntar på Integritetsskyddskommittén.
            </seg>
            <seg xml:id="i-dbb4793e3805b8ca-0">
              Vi skrev inte någonting om det i vår motion tidigare, men vi
              kan lyssna på vad Lagrådet säger. Vi kan lyssna på vad konstitutionsutskottet
              säger. Det tycker jag är en ganska bra egenskap, som det hade
              varit bra om även justitieministern haft.
            </seg>
          </u>
          <note type="speaker" xml:id="i-150e431dc6c49601-0">
            Anf. 26 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-1">
            <seg xml:id="i-c8918ef5f66554f8-0">
              Herr talman! Det är riktigt att KU har sagt att det är en svår
              avvägning. Det tycker vi också. Och det, Johan Linander, kom långt
              efter det att ni hade ändrat er. Du får liksom hålla ordning på
              datumen. Men det är svårt att göra det när man inte håller sig
              riktigt till sanningen. Du är ju inte den förste som har de problemen.
            </seg>
            <seg xml:id="i-58ab114b4df8e5a7-0">
              Det som det är fråga om är ju att Lagrådet kritiserade under
              utarbetandet av nuvarande förslag. Vi har också tagit hänsyn till
              den kritik som Lagrådet förde fram på flera olika punkter, bland
              annat när det gäller att läkare ska undantas helt och att man
              ska få information i efterhand. Det kommer förslag på det i höst.
              Som jag sade är det inget problem även om man skulle välja att
              låta det här träda i kraft redan den 1 juli.
            </seg>
            <seg xml:id="i-f26d3fb9eab981f6-0">
              Vi har rättspolitiskt en annan uppfattning, nämligen att det
              här också ska kunna användas mot grova sexualbrott och grova utpressningsbrott.
              Där har vi en annan rättspolitisk uppfattning än Lagrådet.
            </seg>
            <seg xml:id="i-ea3c4d4a288630d4-0">
              När det gäller Integritetsskyddskommittén framgår det tydligt
              det är trots allt vi som har tillsatt den att det inte är enskilda
              lagförslag. Det var alltså någonting som tillsattes 2004, och
              2005 skrev du en motion. Den 22 februari, tror jag att det var,
              sitter du på en presskonferens, och inte ett ord om de här sakerna
              säger du då, inte ett ord, trots att den här kommittén med dess
              direktiv var alldeles klara. Förstår du inte att det blir ett
              löjets skimmer när du nu står här och försöker tala dig varm för
              olika saker som du inte har nämnt ett ord om tidigare?
            </seg>
          </u>
          <note type="speaker" xml:id="i-f5d021162ea895e7-0">
            Anf. 27 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-3">
            <seg xml:id="i-dd4a7a3d37e23715-0">
              Herr talman! Hade justitieministern lyssnat lite bättre på den
              där presskonferensen hade han också hört hur jag talade om rättssäkerhet
              och skydd av personlig integritet. Men justitieministern var inte
              där, så jag förstår att han inte kunde höra det.
            </seg>
            <seg xml:id="i-53c6b3dab7774ec3-0">
              Det Lagrådet har sagt om Integritetsskyddskommittén citerar jag
              ytterligare en gång: I dess uppdrag ingår otvetydigt att kontrollera
              om tvångsmedel av den typ som nu föreslås lever upp till det integritetsskydd
              som kan krävas. Det tycker jag är ganska tydligt. Tydligen tycker
              inte justitieministern det.
            </seg>
            <seg xml:id="i-dbff2271aac62df8-0">
              Jag ska säga att det är bra om justitieministern nu äntligen
              har förstått behovet av kamp mot brottsligheten. Det har verkligen
              varit si och så med det under de år som hittills har gått. Vi
              har sett den grova brottsligheten öka år efter år. Det är bra
              om justitieministern har förstått att den kampen behövs. Men det
              hade varit ännu bättre om justitieminister Thomas Bodström hade
              förstått att det även behövs en kamp för rättssäkerheten och för
              skyddet av den personliga integriteten. Men den matchen är inte
              justitieministern intresserad av.
            </seg>
          </u>
          <note type="speaker" xml:id="i-017bdba866a5b8ef-0">
            Anf. 28 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-2">
            <seg xml:id="i-45ec9f3c259bede7-0">
              Herr talman! Återigen svarar du inte. Det går förstås inte att
              svara på. Direktiven var klara 2004. Du skriver motionen 2005
              och håller presskonferensen 2006. Jag förstår att det inte finns
              något svar, därför får vi heller inget.
            </seg>
            <seg xml:id="i-0d9708d8139bad3a-0">
              Det här är inte enda gången som ni sviker när det gäller. Ni
              svek också när det gällde DNA-lagstiftningen. Den DNA-lagstiftning
              som ni röstade emot har nu inneburit att man bland annat har kunnat
              gripa Hagamannen i Umeå. Skulle man ha följt era förslag skulle
              det alltså inte ha varit möjligt, enligt polisen i Umeå.
            </seg>
            <seg xml:id="i-53ce847afb386521-0">
              Jag har full respekt för att andra partier är emot buggning.
              Det jag tycker är sådant hyckleri är när man agerar på det sätt
              som du har gjort, Johan Linander. Vi vet att det här inte var
              något annat än en kollision med Folkpartiet. Vi vet att Maud Olofsson
              samma dag som Folkpartiet hade sin stora dag gick ut med den här
              frågan. Vi vet ju det, Johan. Du vet det också. Varför kan du
              inte erkänna det? Vi vet ju att ni valde just den dagen, den 22
              februari.
            </seg>
            <seg xml:id="i-18fc25d23668266b-0">
              (FÖRSTE VICE TALMANNEN: Det här är en slutreplik och det innebär
              inget ytterligare meningsutbyte.)
            </seg>
            <seg xml:id="i-63fc2b61860b6901-0">
              Jag bara talar om varför Centerpartiet agerade på det sättet.
              Det var alltså för att man var osams med Folkpartiet. Det kan
              väl hända att vi också har varit osams med våra samarbetspartier.
              Men säg i stället som det är, Johan Linander. Du kommer att tjäna
              på det personligen, och framför allt Centerpartiet kommer att
              tjäna på det. Nu framstår ni som unika när ni vill skjuta upp
              ert eget förslag. Det har mig veterligt inte hänt tidigare i svensk
              historia.
            </seg>
          </u>
          <note type="speaker" xml:id="i-2549b535b801f7b0-0">
            Anf. 29 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-3">
            <seg xml:id="i-42551f6911786ac6-0">
              Herr talman! Jag tänkte återgå till det ärende vi hanterar i
              dag. Där är vi överens med regeringen i sakfrågan. Däremot har
              vi ett tillägg, och det handlar om den parlamentariska kontrollen.
              Jag vill gärna ta upp det med ministern också.
            </seg>
            <seg xml:id="i-c3a6696ae4b19964-0">
              Vi har här i kammaren i flera år påtalat att vi inte är nöjda
              med den skrivelse vi får. Vi måste förbättra den parlamentariska
              kontrollen när det gäller användningen av de här verktygen. Vi
              har också kritiserat att man så att säga inte alltid kan se effektiviteten
              och hur användningen har gått till. Det finns en rad punkter kring
              detta som är viktiga.
            </seg>
            <seg xml:id="i-a3b8c404652f3240-0">
              Det framgår av propositionen och betänkandet att den här frågan
              diskuteras utifrån den utredning som gjordes och som faktiskt
              fick väldigt mycket kritik. Jag fick från Margareta Persson lite
              uppgifter om att det skulle bli någon nämnd och att skrivelsen
              skulle förbättras. Justitieministern sade också att det här kommer
              och nämnde en särskild myndighet, en bättre skrivelse och så vidare.
            </seg>
            <seg xml:id="i-d94b033a7e6a94e8-0">
              Min nyfikenhet gör att jag ändå måste fråga: När kommer det här
              förslaget? Det hade ju varit väldigt snyggt, när vi nu inför ett
              nytt hemligt tvångsmedel, om vi hade rett ut detta och haft det
              på bordet. Att det alltid ska ske inom kort gör ju att man någon
              gång måste sätta ned foten. Jag är väldigt nyfiken, och det tror
              jag att kammaren är också, att få veta när vi får ett förslag.
              När kan vi titta närmare på om vi tycker att det är bra, och när
              kan vi så att säga få en ny ordning att gälla, så att vi verkligen
              tryggar det viktiga med att kontrollera att myndigheterna använder
              de här verktygen på rätt sätt?
            </seg>
          </u>
          <note type="speaker" xml:id="i-3f8b7b6133b8230f-0">
            Anf. 30 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-3">
            <seg xml:id="i-9a16705c2667a048-0">
              Herr talman! Det är precis som vi har sagt tidigare, Beatrice
              Ask, att det kommer ett förslag innan sommaren, de allra närmaste
              veckorna. Vi har kommit långt, och vi har diskuterat det tidigare.
              Jag har uttalat mig om detta tidigare.
            </seg>
            <seg xml:id="i-37a8ee09a0739d35-0">
              Vi kommer alltså att göra två saker. För det första kommer vi
              att förstärka den parlamentariska skrivelsen och se till att den
              också formellt blir någonting som ska ske varje år.
            </seg>
            <seg xml:id="i-0bb9ac55863fbd35-0">
              För det andra ska vi ha en särskild myndighet eller en del av
              en befintlig myndighet som ska ha detta som särskild uppgift,
              självständigt, oberoende av några andra organ och med en stark
              parlamentarisk representation. Det är tanken från alla olika riksdagspartier
              att personer som har den speciella kompetens som behövs i de här
              konstitutionella frågorna ska ingå för att kunna följa det här
              arbetet och också kunna se om det behövs ytterligare förändringar.
            </seg>
            <seg xml:id="i-f9fb0388d8cb1528-0">
              Det är precis som jag har sagt tidigare, och det är precis samma
              tankar som tidigare. Som jag har sagt, innan sommaren kommer ett
              konkret förslag, men det kommer inte att bli några överraskningar
              utan det kommer att gå i den här riktningen.
            </seg>
          </u>
          <note type="speaker" xml:id="i-70148b3ba599edcd-0">
            Anf. 31 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-4">
            <seg xml:id="i-b77af5a63660e624-0">
              Herr talman! Det är verkligen spännande. Sommaren kommer väldigt
              snart, hoppas vi allihop, och om vi hade fått förslaget till den
              här debatten hade det kanske i alla fall kunnat lugna en del utanför
              huset som bekymrar sig för det här. Jag ser med spänning fram
              mot detta, och det låter inte helt tokigt. Man kanske ska vara
              lite vänlig när sommaren närmar sig och säga att det i alla fall
              verkar som om vi får en förbättring. Jag tror att det är oerhört
              viktigt, för det får inte bli så att den här typen av verktyg
              används på ett slentrianmässigt sätt. Jag tycker att vi har hängt
              upp det på väldigt noggranna regelverk. Men det är viktigt att
              följa upp och se om det är saker som behöver justeras, för det
              händer ju alltid att man kan behöva göra det i efterhand.
            </seg>
            <seg xml:id="i-67998ced19b0b089-0">
              Jag ser fram emot förslaget. Om ni inte hinner få fram det innan
              riksdagen stänger, får vi väl hålla ögonen öppna i medierna. Det
              är där vi brukar få veta det mesta från ministern.
            </seg>
          </u>
          <note type="speaker" xml:id="i-8bbd578adc6929a0-0">
            Anf. 32 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-4">
            <seg xml:id="i-ced1efbcf34466d1-0">
              Herr talman! Jag ska bara säga, som jag sagt tidigare, att förslaget
              kommer före sommaren. Vi kan gärna ha samtal om det också dessförinnan.
              Det är inga hemligheter. Vi arbetar för att få en så bred parlamentarisk
              samsyn som möjligt. Det kommer alltså inte att bli några överraskningar.
              Exakta detaljer återstår, men det kommer som sagt att bli på ett
              sätt som jag är övertygad om att ni kommer att tycka är bra.
            </seg>
          </u>
          <note type="speaker" xml:id="i-3aed3f1c3a19c85d-0">
            Anf. 33 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-f39e1efe3f85c5c9-3">
            <seg xml:id="i-d88e2e1e8ed6910d-0">
              Herr talman! Jag ska börja med att kommentera påståendet från
              justitieministern om att Vänsterpartiet är principiella motståndare
              till buggning och att det hade varit ärligare om vi hade sagt
              det i debatten. Då kan jag bara säga att om justitieministern
              hade lyssnat på mig i debatten, hade han hört vår mycket tydliga
              uppfattning.
            </seg>
            <seg xml:id="i-69bb40e766bda830-0">
              Jag har två saker som jag skulle vilja fråga justitieministern
              om.
            </seg>
            <seg xml:id="i-f9091fdd1a114d15-0">
              Den ena frågan handlar om effektivitet. Vad anser justitieministern
              vara effektivitet när man ska pröva behovet, proportionaliteten
              och effektiviteten? Någonstans i alla lägen drar man ju gränser
              och säger: Hit går vi men inte längre. Det här verktyget använder
              vi men inte det där. Det görs ju alltid en gränsdragning. Min
              fråga blir då till justitieministern: Var går gränsen när det
              gäller effektivitet i de verktyg som polisen kan använda?
            </seg>
            <seg xml:id="i-1fd71cd9347df540-0">
              I propositionen pekar man bland annat på den tyska studien, där
              man säger att buggning i 19 % av fallen gav indicier, i 15 % nya
              utredningsuppslag och i 7 % av fallen bevis. Vad är en rimlig
              nivå på effektivitet för justitieministern om det här skulle införas?
              Det är ju ganska viktigt att veta var justitieministern drar gränsen
              någonstans.
            </seg>
            <seg xml:id="i-9e8f340067aca638-0">
              Det andra gäller något som är glädjande, men det föranleder ändå
              en fråga. Det var ju inte länge sedan som en majoritet av Socialdemokraterna
              avslog förslag och motioner om tvångsmedelsnämnd och upplysningsplikt.
              Vad är det som har fått justitieministern att ändra sig så totalt
              i denna fråga?
            </seg>
          </u>
          <note type="speaker" xml:id="i-beaf9fe3af4438d6-0">
            Anf. 34 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-5">
            <seg xml:id="i-0db2dc7107f0359a-0">
              Herr talman! Först ska jag säga att jag tror att det vore väldigt
              fel att låsa fast sig vid någon procentsats, för det här kan naturligtvis
              mätas på olika sätt och användas i olika sammanhang. Tänk dig
              att du till exempel använder buggning mot personer som bedriver
              människohandel. Då kan du använda buggningen på själva bordellen
              där tjejerna utnyttjas, du kan kanske göra det i bostaden eller
              i bilen, och du får bara en träff av tre. Då är det naturligtvis
              en hundraprocentig framgång, även om det inte gav resultat att
              göra det i bilen eller i bostaden utan på själva bordellen. Så
              jag tror att det är fel att låsa fast sig vid någon procentsats.
            </seg>
            <seg xml:id="i-4063a91ba958c4fb-0">
              Däremot har du alldeles rätt i, Alice Åström, att om inte behoven
              är så starka som samtliga instanser nu säger och som erfarenheter
              från andra länder visar, finns det ju ingen anledning att behålla
              det här efter att provlagstiftningen har varit i kraft i tre år.
              Det kan jag försäkra Alice Åström. Jag skulle bli mycket förvånad
              om det skulle vara så, men det återstår naturligtvis att se.
            </seg>
            <seg xml:id="i-3788270791b5f745-0">
              När det gäller information i efterhand har jag uttalat mig positivt
              om det tidigare. Precis som jag tror att Beatrice Ask sade har
              det har gjorts flera olika utredningar, och man har kommit fram
              till att det inte anses nödvändigt. Men med tanke också på att
              vi vill ligga i linje med Lagrådet, som haft starka synpunkter
              på det här, anser vi att det finns starka skäl för att införa
              detta. Det var därför som vi förra veckan påbörjade detta arbete
              som kommer att kunna presenteras i höst.
            </seg>
          </u>
          <note type="speaker" xml:id="i-5e368eac4c56d97d-0">
            Anf. 35 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-f39e1efe3f85c5c9-4">
            <seg xml:id="i-585b6f075a1e1a37-0">
              Herr talman! Ja, uppenbarligen är det så att kritik och effektiv
              kamp i de här frågorna har en betydelse, för man ser att det ändå
              blir en del positiva saker.
            </seg>
            <seg xml:id="i-2b9b8547a13536d5-0">
              När det gäller frågan om behov blir jag förundrad när jag läser
              både propositionen och betänkandet, där man säger att avvägningarna
              enbart utgår från vad polis, åklagare, Säpo, alltså de som själva
              ska bruka verktyget, uppger att de har för behov. Varför har man
              från regeringens håll inte kunnat göra jämförande studier i de
              länder som redan har infört det? Det låter i debatten som att
              här kommer vi nu att kunna bekämpa all organiserad brottslighet.
              Och någonstans står vi mellan himmel och helvete, för det låter
              ibland som att vi som säger nej eller är tveksamma inte alls vill
              bekämpa den organiserade brottsligheten. Men har man i de länder
              som har infört det här lyckats förhindra människosmuggling och
              att flickor våldtas? Det är vi ju alla helt överens om att vi
              verkligen vill bekämpa. Har man kunnat få bort den grova narkotikabrottsligheten?
              Har man kunnat förändra kriminaliteten på det sättet? Den effektiviteten
              finns ju inte i det här. Ska man då väga det mot hur många oskyldiga
              människor som man måste avlyssna, måste man ju ändå känna sig
              tveksam till att införa det här.
            </seg>
            <seg xml:id="i-0265f06c1edba77c-0">
              I frågan om personlig integritet och att det är brottsoffrens
              integritet som vi måste skydda är vi helt överens. Vi har ju fullt
              av integritetsinskränkningar fängelse och strafflagstiftning.
              Men om vi för resonemanget väldigt långt skulle vi allihop kunna
              ha små datachipp på oss, för då skulle egentligen alla brott kunna
              klaras upp och då skulle integriteten kunna skyddas väldigt mycket.
              Det är alltid en fråga om avgränsning.
            </seg>
          </u>
          <note type="speaker" xml:id="i-ef5dd4f4628bfdc8-0">
            Anf. 36 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-6">
            <seg xml:id="i-6b6e571732719055-0">
              Herr talman! Behoven grundar sig alltså på den information som
              vi har fått i de mycket nära kontakterna med dem som är experter
              på brottsbekämpning: polisen, Rikskriminalen, Säpo, och så vidare.
              De är inte bara experter på den brottslighet som sker i Sverige,
              utan de har i sin tur samarbete med andra länder som använder
              buggning. Det är naturligtvis också det som deras behov grundar
              sig på. Man använder ju avlyssning runtom i vår omvärld, i Danmark,
              Norge och Finland. Så det har funnits en väldigt bra grund för
              att kunna kontrollera hur det fungerar.
            </seg>
            <seg xml:id="i-6316725faba19a2f-0">
              Ett konkret exempel, Alice Åström, är faktiskt att danska mc-gäng
              flyttat från Danmark till Sverige för att vi inte har samma möjligheter
              i Sverige som i Danmark. Det innebär inte att all brottslighet
              har kommit till Sverige, men de tycker att det är lättare att
              kunna vistas i Sverige. Det är något som både svensk och dansk
              polis har kunnat konstatera. Så nog har det gjort nytta och nog
              har man drivit på. Men vi vill inte att Sverige blir det land
              dit personer kommer, även om de begått brotten i sina hemländer,
              för att få fristad. Det vore också ett svek mot de danska brottsoffren
              att säga: Nej, vi tar inte i tillräckligt hårt mot er, så kom
              hit, här kan ni bo så länge. Det här är ett konkret exempel på
              hur de personer som begår de grova brotten har upplevt sin situation
              och att de anser att här är det mer möjligt att vistas.
            </seg>
            <seg xml:id="i-4939f4d4e53bc611-0">
              Vi anser alltså, just med hänsyn till brottsoffren och med den
              kunskap och de behov vi har, att detta bör införas på prov under
              tre år för att kunna se om det här verkligen är så nödvändigt
              som polis och åklagare säger helt enigt.
            </seg>
            <seg xml:id="i-f7b15d3ee54aca74-0">
              Vi kommer att fortsätta arbetet med att förstärka rättssäkerheten
              i varje enskilt lagförslag men också i samhället totalt. Mellan
              de arbetena finns ingen motsättning. De går hand i hand.
            </seg>
          </u>
          <note type="speaker" xml:id="i-7b47f69c083d143b-0">
            Anf. 37 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-4e4af5b8c55fe134-3">
            <seg xml:id="i-288e54c5ee14da3f-0">
              Herr talman! Jag tycker att det är väldigt bra att vi kan föra
              den här debatten och diskussionen.
            </seg>
            <seg xml:id="i-7333eb6edf3bb733-0">
              Vår samhällssyn skiljer sig inte så förfärligt mycket åt. Men
              det här påminner mig väldigt mycket om Gustav II Adolf och Axel
              Oxenstierna, för att få vara lite folkbildare. Gustav II Adolf
              sade: Om inte min hetta satte fart på dig skulle hela landet frysa
              ihjäl, rikskanslern. Då svarade Axel Oxenstierna: Om inte min
              kyla kylde ned Ers majestäts hetta skulle allt brinna upp.
            </seg>
            <seg xml:id="i-fbb6f1fb89e547ea-0">
              Jag tror att det är ganska bra att vi kan diskutera och ha lite
              olika uppfattningar. Och det är ingen tvekan om att jag tillhör
              dem som står på integritetsskyddets sida, på den oskyldiga medborgarens
              sida. Det är jag övertygad om att också du gör. Du gör det genom
              att du onekligen vill bromsa upp den organiserade brottsligheten,
              vilket jag också vill göra. Men vi har en nyansskillnad i detta.
            </seg>
            <seg xml:id="i-013985f2dddc6012-0">
              Jag vill rätta till något som jag tyckte kändes lite fel. Du
              sade från talarstolen att vi principiellt skulle vara emot buggning.
              Nej, jag har flera gånger sagt så här: Polisen måste få tillgång
              till de hjälpmedel som onekligen finns eftersom den organiserade
              brottsligheten använder sig av dem. Det är vad jag säger.
            </seg>
            <seg xml:id="i-ee7ad49ab258f780-0">
              Men sedan vill jag med stor nogsamhet slå vakt om att skydda
              den enskilda oskyldiga medborgaren. Det blir väldigt lätt så att
              barnet åker ut med badvattnet här. Därför tycker jag att det känns
              väldigt viktigt att man inte har för bråttom utan att man bygger
              upp skyddsmekanismen först. Då tycker jag att det känns lite ofärdigt
              att inte skyddsmekanismen och skyddsnätet är infört samtidigt
              som man kommer med detta förslag.
            </seg>
            <seg xml:id="i-09683f3d18651edc-0">
              Därför är min fråga till dig: När kan vi se att vi får ett utvecklat
              skyddsnät för integriteten och för de oskyldiga människorna som
              onekligen åker med i den här trålen?
            </seg>
          </u>
          <note type="speaker" xml:id="i-11aac5cfa2997ee1-0">
            Anf. 38 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-7">
            <seg xml:id="i-fbc1f5d4baf99497-0">
              Herr talman! Om du visste, min son, med hur lite visdom riket
              styrs. Det var ett annat uttalande från Axel Oxenstierna. Det
              gällde dock på 1600-talet och inte på 2000-talet.
            </seg>
            <seg xml:id="i-d6c6254af29fbecb-0">
              Men det som jag vill säga är att jag inte anser att vi har gått
              för fort fram här. Jag tror att vi har diskuterat detta under
              1015 år, i alla fall långt innan jag kom in i debatten. Jag tror
              att Danmark införde buggning 1985, och vi har i stort sett diskuterat
              det sedan dess.
            </seg>
            <seg xml:id="i-aab9b943f7a97a52-0">
              Vi har tidigare lagt fram ett förslag som jag faktiskt tycker
              att det fanns fog för att kritisera när det lades fram i slutet
              av 90-talet. Man hade bland annat inte reglerat överskottsinformationen.
              Och på så sätt skulle man kunna använda den bakvägen. Jag tycker
              att det var riktigt att kritisera det. Jag tycker också att det
              var nödvändigt att det infördes offentliga ombud. Det finns med
              nu. Nu ska detta användas bara när det gäller dem som är misstänkta
              för grova brott.
            </seg>
            <seg xml:id="i-95916eca8ac8c886-0">
              Vi vet att detta är ett verktyg som kommer att innebära att också
              andra människor kan avlyssnas. Det är naturligtvis djupt beklagligt.
              Men det är kanske, som Johan Pehrson sade, det som de minst behöver
              vara oroliga för. Men vi ska vara medvetna om att det är ett långtgående
              lagförslag. Det är därför som vi ytterligare förstärker det i
              enlighet med Lagrådets kritik. Många gånger framstår det som om
              Lagrådet står i något slags motsatsförhållande. Det är tvärtom.
              Det ger oss en utomordentligt bra hjälp.
            </seg>
            <seg xml:id="i-1402f97fd3912797-0">
              Om man har starka åsikter bland annat om att få information efteråt
              så är det klart att vi tar till oss den kritiken och att vi också
              kan genomföra detta när det är möjligt.
            </seg>
            <seg xml:id="i-267ca8a8c9e974bb-0">
              Sedan gör vi vissa olika rättspolitiska bedömningar om huruvida
              detta ska användas vid grova sexualbrott och annat. Där tar vi
              oss friheten.
            </seg>
            <seg xml:id="i-cc1ec4f399d1cbad-0">
              Men just när det gäller de frågor som Lagrådet är speciellt anpassade
              att svara på, så tar vi naturligtvis till oss kritiken. Och det
              är därför som detta nu införs. Men även om man får informationen
              i efterskott, finns det egentligen ingenting som skulle hindra
              att detta trädde i kraft någon gång i höst eller vid halvårsskiftet.
              Även om man i vissa fall har rätt att få information efteråt kommer
              man inte att kunna få det direkt. Och det är ingenting som hindrar
              att de personer som man använder buggning mot kan få den möjligheten
              efteråt.
            </seg>
          </u>
          <note type="speaker" xml:id="i-73da55f33ee08d50-0">
            Anf. 39 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-4e4af5b8c55fe134-4">
            <seg xml:id="i-ff4722f845f74cfd-0">
              Herr talman! Det är just dessa saker som vi efterlyser, men vi
              har inte dem än. Det är ju dessa medel som vi verkligen skulle
              behöva.
            </seg>
            <seg xml:id="i-8b397645e49b951b-0">
              Jag ser att vi tvingas att bygga ett kontrollsamhälle. Det är
              inte vi som vill det, utan det är för att motverka den organiserade
              brottsligheten och den tekniska utveckling som finns. Och jag
              ser en fara i detta kontrollsamhälle, att människor inte blir
              trygga. De känner sig övervakade, och de känner sig kränkta. Därför
              tycker jag att vi måste lägga mer kraft på att bygga upp detta
              skyddsnät.
            </seg>
            <seg xml:id="i-66c2bb7897fde18f-0">
              Därför ska jag än en gång fråga: När kommer den parlamentariska
              kontrollen att vara införd?
            </seg>
          </u>
          <note type="speaker" xml:id="i-fe7c34633561b022-0">
            Anf. 40 Justitieminister THOMAS BODSTRÖM (s) replik:
          </note>
          <u who="unknown" xml:id="i-43b805758e7cc814-8">
            <seg xml:id="i-177824b2599bab7e-0">
              Herr talman! Vi har redan i dag en stark parlamentarisk kontroll,
              och vi har ett starkt kontrollsystem över huvud taget. Vi har
              JO, vi har JK, och vi har en parlamentarisk skrivelse. Som jag
              sade kan skrivelsen bli bättre, och den kommer att bli bättre.
              En särskild myndighet kommer att presenteras här före sommaren,
              som jag sade. Vi kommer att kunna ge information i flera fall
              i efterhand när det gäller personer som utsätts för buggning.
              Och det ska inte uteslutas att det också kan gälla vid telefonavlyssning.
            </seg>
            <seg xml:id="i-7dd7932c9550c802-0">
              Många av dessa saker är redan genomförda. När det gäller det
              som vi nu arbetar med att genomföra så är det ingenting som säger
              att detta ska behöva vänta av den anledningen.
            </seg>
            <seg xml:id="i-9d0e19010034d663-0">
              När riksdagen nu väljer att ändå besluta att detta ska träda
              i kraft nästa år ska jag egentligen inte ha några starka synpunkter
              på det. Jag har haft synpunkter på hur debatten har förts. Men
              om riksdagen väljer att införa detta nästa år så får man göra
              det. Jag vill bara göra klart att den socialdemokratiska regeringen
              har möjliggjort att detta kan träda i kraft redan från den 1 juli.
              Om det sedan sker i höst, i vinter eller möjligen nästa år, så
              tycker jag ändå att det är väldigt positivt att svensk polis och
              åklagare nu får samma verktyg som de övriga nordiska länderna
              har.
            </seg>
          </u>
          <note type="speaker" xml:id="i-f34174e6c0ada642-0">
            Anf. 41 MATS EINARSSON (v):
          </note>
          <u who="mats_einarsson_7b24f2" next="cont" xml:id="i-fae14e88fcade75b-0">
            <seg xml:id="i-c31787a1f043cddc-0">
              Herr talman! Jag noterar att justitieministern använder två retoriska
              grepp. Det ena är det som på engelska kallas straw man -argumentet,
              alltså att man ska karikera sin motståndares ståndpunkter så att
              de framstår som löjliga och sedan angripa karikatyren, alltså
              halmdockan, i stället för motståndaren.
            </seg>
            <seg xml:id="i-90738fb906d6b790-0">
              Det andra greppet är att anfall är bästa försvar. Och han går
              till våldsamt angrepp på stackars Johan Linander för att dra uppmärksamheten
              från huvudfrågan.
            </seg>
            <seg xml:id="i-7f0bd68334b4e0dc-0">
              Problemen med dessa två grepp är att de lätt genomskådas om man
              inte är väldigt skicklig.
            </seg>
            <seg xml:id="i-fcb971ec02a2b6ee-0">
              Herr talman! Jag ska uppehålla mig vid de konstitutionella aspekterna
              på detta ärende och särskilt KU:s yttrande till justitieutskottet.
            </seg>
            <seg xml:id="i-55a4d83f595dafbc-0">
              Är det förenligt med vår grundlag och vårt demokratiska samhälle
              att polisen i hemlighet avlyssnar och spelar in förtroliga samtal
              mellan människor som inte ens är misstänkta för några brott? Så
              måste frågan ställas eftersom det är detta som är konsekvensen
              av den lagstiftning som regeringen nu med det inte så Moderata
              samlingspartiets och Folkpartiet före detta liberalernas benägna
              hjälp vill driva igenom.
            </seg>
          </u>
          <note xml:id="i-6964bf7f6eaed0cd-0">
            Riksdagens rätt att stifta lagar som gör möjligt för polis och
            andra myndigheter att kränka den enskildes frihet och värdighet
            är begränsad, dels av vår grundlag, dels av Europakonventionen
            om skydd för de mänskliga rättigheterna och grundläggande friheterna.
          </note>
          <note xml:id="i-64380cf5f84bebff-0">
            I regeringsformens 2 kap. 6 § heter det:
          </note>
          <u who="mats_einarsson_7b24f2" prev="cont" xml:id="i-97d5d8f9b5354a6f-0">
            <seg xml:id="i-d8a48a10e99bffa9-0">
              Varje medborgare är gentemot det allmänna skyddad mot kroppsvisitation,
              husrannsakan och liknande intrång samt mot undersökning av brev
              eller annan förtrolig försändelse och mot hemlig avlyssning eller
              upptagning av telefonsamtal.
            </seg>
            <seg xml:id="i-0d91628df247561b-0">
              Europakonventionen föreskriver i artikel 8 att var och en har
              rätt till skydd för sitt privatliv och familjeliv, sitt hem och
              sin korrespondens.
            </seg>
            <seg xml:id="i-7c75af2009b91692-0">
              Såväl Europakonventionen som regeringsformen tillåter dock inskränkningar
              av detta skydd, men bara på vissa bestämda villkor. Den centrala
              frågan är om regeringen har visat att den föreslagna lagstiftningen
              uppfyller dessa villkor. Enligt min mening finns det starka skäl
              att besvara frågan nekande.
            </seg>
            <seg xml:id="i-968e21954f97e4a2-0">
              Integritetsskyddet får bara inskränkas för att tillgodose ändamål
              som är godtagbart i ett demokratiskt samhälle och aldrig gå utöver
              vad som är nödvändigt med hänsyn till det ändamål som har föranlett
              det. Det får inte sträcka sig så långt att det utgör ett hot mot
              den fria åsiktsbildningen, och det får inte stå i strid mot Europakonventionen
              där bland annat villkoret att inskränkningen måste vara nödvändig
              i ett demokratiskt samhälle sätts upp.
            </seg>
            <seg xml:id="i-eb26b89a54275c59-0">
              Vidare måste det finnas effektiva rättsmedel, det vill säga att
              den vars rättigheter kränkts ska ha möjlighet att kräva rättelse
              och skadestånd.
            </seg>
            <seg xml:id="i-9748a0d25d50690d-0">
              Jag menar att regeringen har misslyckats med att visa att grundlagens
              och Europakonventionens krav är uppfyllda.
            </seg>
            <seg xml:id="i-e81dac5a9b8ad6dd-0">
              Vad gäller behovet av hemlig rumsavlyssning så består analysen
              i princip av att man har frågat polisen om den skulle vilja kunna
              använda buggning. Föga förvånande blev svaret ja. Som man ropar
              i skogen får man svar.
            </seg>
            <seg xml:id="i-d77330aeac8ed9d1-0">
              Lagrådet, som avstyrkt lagförslaget, säger i sitt yttrande att
              man inte av det material man har fått kan avgöra om behovet av
              lagstiftning finns. I sak är det en närmast pinsam kritik i ett
              ärende med en så lång förhistoria och där just behovskriteriet
              hela tiden har varit ifrågasatt.
            </seg>
            <seg xml:id="i-6c8b0f838a6e112b-0">
              I fråga om rättssäkerhetsaspekterna är Lagrådets kritik ännu
              allvarligare. Lagrådet finner att det kan ifrågasättas om det
              föreslagna systemet fyller rimliga krav på rättssäkerhet och överensstämmer
              med Europakonventionen, bland annat genom avsaknaden av en underrättelseskyldighet
              som gör det möjligt att i efterhand angripa lagligheten av vidtagna
              åtgärder och i förekommande fall begära skadestånd.
            </seg>
            <seg xml:id="i-54e3c7340d1ff01f-0">
              Konstitutionsutskottet, som inte har någon annan uppfattning
              än Lagrådet, noterar i sitt yttrande att regeringen i propositionen
              aviserar att man i efterhand avser att införa en underrättelseskyldighet
              och att denna och andra frågor alltså inte kommer att vara lösta
              när lagstiftningen träder i kraft. KU betecknar detta förhållande
              som en besvärande brist och ställer den relevanta frågan om brådskan
              med att införa hemlig rumsavlyssning verkligen är så stor att
              detta inte kunnat avvaktas.
            </seg>
            <seg xml:id="i-f9a3c30fab1eb14e-0">
              Förresten vet vi ju skälet till att det inte finns med i propositionen.
              Skälet är ju att regeringen så sent som för någon eller några
              månader sedan var aktivt emot denna åtgärd.
            </seg>
            <seg xml:id="i-0d49187123c49f58-0">
              KU pekar även på Integritetsskyddskommitténs bedömningar och
              förslag, att de ännu inte är klara och alltså inte kan tas till
              vara i det aktuella ärendet.
            </seg>
            <seg xml:id="i-0e053f3952080e93-0">
              KU, vars yttrande är enhälligt det förtjänar att nämnas en gång
              till avstyrker eller tillstyrker inte formellt lagförslaget men
              säger att nödvändiga bedömningar är synnerligen grannlaga och
              innefattar ömtåliga avvägningar med hänsyn till ändamåls-, behovs-
              och proportionalitetsprinciperna. På KU-språk är det en synnerligen
              bestämd uppmaning till justitieutskottet att ta de problem som
              KU och Lagrådet lyft fram på allvar och att i händelse av ett
              tillstyrkande prestera en argumentation som substantiellt och
              kvalitativt höjer sig över det som regeringen har presterat. Tyvärr
              ser vi inget som helst av detta i det både bildligt och bokstavligt
              tunna betänkande som nu ligger på ledamöternas bänkar. Därför
              bör lagförslaget avslås.
            </seg>
            <seg xml:id="i-4e9d9f2d758af147-0">
              Därest avslagsyrkandet inte vinner kammarens gillande men lagförslaget
              inte uppnår fem sjättedels majoritet kommer det att vila i tolv
              månader i enlighet med det yrkande som inlämnats av bland andra
              ledamöter från Vänsterpartiet med stöd av regeringsformen 2 kap.
              12 §. Av allt att döma kommer detta att bli kammarens beslut.
              Syftet med 2 kap. 12 § i regeringsformen är att ge tid till eftertanke.
              Om justitieministern hade haft tid att stanna hela debatten till
              slut skulle jag ha uppmanat honom att i sista stund ta chansen
              att dra tillbaka förslaget, ta den här propositionen, gå tillbaka
              över Riksbron, ta till vänster nedför Strömgatan till Rosenbad,
              ta hissen upp till sjätte våningen, gå in på Justitiedepartementet
              och lägga propositionen i pappersåtervinningen. Tänk en gång till!
            </seg>
          </u>
          <note xml:id="i-0782079271bc3bcc-0">
            Herr talman! Jag yrkar bifall till reservation nr 2 innebärande
            avslag på förslaget i betänkandet.
          </note>
          <note type="speaker" xml:id="i-aaf87f263125b557-0">
            Anf. 42 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-5">
            <seg xml:id="i-c73f1f0bfa16a0f4-0">
              Herr talman! Det är väldigt bra att den företrädare för Vänsterpartiet
              som har en ledande position i Europarådets parlamentariska församling
              är här och talar om vikten av att vi upprätthåller respekten för
              de mänskliga fri- och rättigheterna. Det är just det som den här
              propositionen har till syfte att göra.
            </seg>
            <seg xml:id="i-defc330dcb3f63bf-0">
              Mats Einarsson från Vänsterpartiet, före detta kommunisterna,
              är väl medveten om att man har en skyldighet att se till att människor
              i dag inte utsätts för angrepp på den personliga integriteten
              utan får leva sitt liv i frihet. Det är statens uppgift. Vi har
              den fördelningen i en demokrati att staten ska skydda mig och
              min familj från angrepp. Jag har ingen rätt till självhjälp att
              rycka ut när jag hotas, när jag utpressas, mina barn möts av enormt
              mycket narkotika i samhället, man rånas eller på annat sätt utsätts
              för mycket grova brott. Det finns en skyldighet.
            </seg>
            <seg xml:id="i-1f7f90994b437fd2-0">
              Då är min fråga till Mats Einarsson: Finns det mycket diskussion
              i Europarådet om att det är ett problem att man använder hemlig
              rumsavlyssning? Är det mycket rapporter som kommer fram där man
              säger att Finland, Norge och Danmark nu står inför enorma granskningar
              för att man använder sig av dessa tvångsmedel och pressar tillbaka
              den grova brottsligheten?
            </seg>
            <seg xml:id="i-2c5043a6dd9aced6-0">
              Som vanligt är Mats Einarssons parti svävande i Utopia. Om inte
              alla verktyg leder till total frihet och inga människor blir kriminella
              längre så kommer man att säga nej till buggning. Det är klart
              att man inte kommer att kunna stoppa all grov kriminalitet med
              det här verktyget. Det krävs ju en massa åtgärder som Mats Einarsson
              också är emot. Det krävs en ordning på svensk polis som Mats Einarsson
              också är emot.
            </seg>
            <seg xml:id="i-141f13a6c89b96a8-0">
              Varje dag hittar Mats Einarsson exakt till den våning på Justitiedepartementet
              han nu redogjorde för. Där sitter ju Vänsterpartiet. Det är ju
              Vänsterpartiet som styr i Sverige och stöder den regering som
              nu har lagt detta förslag.
            </seg>
          </u>
          <note type="speaker" xml:id="i-825d2c961e1c2368-0">
            Anf. 43 MATS EINARSSON (v) replik:
          </note>
          <u who="mats_einarsson_7b24f2" xml:id="i-8adb823e92c32625-0">
            <seg xml:id="i-998077abb5e2aef5-0">
              Herr talman! Jag kan försäkra Johan Pehrson att om Vänsterpartiet
              styrde Justitiedepartementet så skulle i alla fall inte den här
              propositionen ha lagts fram.
            </seg>
            <seg xml:id="i-bf167006591e8a1a-0">
              Jag är glad att få diskutera Europarådet. Det uppmärksammas alldeles
              för lite. När det gäller exakt vilka rapporter som för tillfället
              är under utarbetande har jag inte riktigt förberett mig på frågan,
              så det kan jag inte svara på. Däremot kan jag intyga att den här
              principiella diskussionen, hur man gör en avvägning mellan å ena
              sidan skyddet för de mänskliga rättigheterna, inklusive rätten
              till integritet, och å andra sidan det nödvändiga bekämpandet
              av terroristbrott och annan organiserad och grov brottslighet,
              är central för Europarådet och i synnerhet för den parlamentariska
              församlingen som jag har nöjet att delta i. I den debatten brukar
              det vara så, ganska ofta i alla fall, att vänstern och åtminstone
              en stor del av den liberala gruppen är de som står i främsta ledet
              för att värna de mänskliga rättigheterna när det kommer till diskussion
              om terroristbekämpning.
            </seg>
            <seg xml:id="i-e6973bd6f41f01db-0">
              I den här kammaren ser det annorlunda ut. Där är inte längre
              Folkpartiet de liberaler som sätter den aspekten högst. Den kampen
              har i stor utsträckning fått föras av Vänsterpartiet. Det beklagar
              jag. Det vore trevligare att ha Johan Pehrson på vår sida om den
              här barrikaden.
            </seg>
          </u>
          <note type="speaker" xml:id="i-a4be0370101b9d0c-0">
            Anf. 44 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-6">
            <seg xml:id="i-fb54007a6c62d6d3-0">
              Herr talman! Detta är en mycket svår fråga. Den kräver mycket
              noggranna överväganden. När man sätter ned foten blir det att
              man försöker jämka samman rättstryggheten med rättssäkerhet och
              integritetsskydd. Det är en balans som förändras beroende på hur
              samhället ser ut och de hot som finns.
            </seg>
            <seg xml:id="i-4bc8652e043440d6-0">
              Jag återkommer till Europarådets parlamentariska församling,
              den som är höken som vaktar över hur Europakonventionen om de
              mänskliga rättigheterna tillämpas i länderna. Jag har inte heller
              kollat upp det, men jag har haft förmånen att medverka i den parlamentariska
              församlingen tillsammans med Mats Einarsson. Jag har sett det
              bra arbete som du bedriver där. Det vill jag understryka, men
              jag kan också erkänna att det aldrig har varit uppe några rapporter
              om att det är ett problem att de demokratiska länderna ger effektiva
              rättsmedel och verktyg åt sina brottsbekämpande myndigheter för
              att skydda människors integritet, för att skydda människor mot
              att få sina liv förstörda, för att skydda människor mot att mista
              livet i brottslighetens spår.
            </seg>
            <seg xml:id="i-b301b296a3b7fe97-0">
              Jag återkommer och vill att Mats Einarsson lyfter fram det utopiska
              perspektivet som ständigt präglat människor som är eller varit
              kommunister. Är det så att man tror att ett visst rättsmedel,
              en viss politisk åtgärd skulle utrota allt mänskligt elände, all
              mänsklig ondska, om man vill kalla det så, människor som vill
              profitera på andra människor? Det kommer aldrig att ske. Men detta
              verktyg kommer att avbryta kommunikationen. Det kommer att försvåra
              kommunikationen, och det kommer att leda till att färre grova
              kriminella kan bedriva sin verksamhet i Sverige. Det är jag väldigt
              glad över att det nu finns ett förslag om, och jag är väldigt
              ledsen över att Vänsterpartiet inte ser detta. Det skulle leda
              till att något fler människor i Sverige fick ett något bättre
              liv att leva i fred och frihet.
            </seg>
          </u>
          <note type="speaker" xml:id="i-91644a0d276c699a-0">
            Anf. 45 MATS EINARSSON (v) replik:
          </note>
          <u who="mats_einarsson_7b24f2" xml:id="i-8adb823e92c32625-1">
            <seg xml:id="i-6d7b74cf930a309b-0">
              Herr talman! Även Johan Pehrson använder straw man -greppet och
              angriper ståndpunkter som jag inte riktigt känner igen hos mig
              själv. Vari det utopiska skulle ligga i den argumentation som
              bland annat Vänsterpartiet har fört fram i den här diskussion
              förstår jag ärligt talat inte. Jag är helt överens med Johan Pehrson
              om att detta är en svår fråga. Det är en svår avvägning. Vår kritik
              går ju ut på att vare sig regeringen eller justitieutskottets
              majoritet har kunnat visa på att man gör en sådan rimlig avvägning.
              Man har inte kunnat visa att behovet och effektiviteten ligger
              på en sådan nivå så att man kan acceptera den inskränkning i den
              personliga integriteten som det här otvetydigt tillhör. Det är
              där vi gör olika bedömningar.
            </seg>
            <seg xml:id="i-159f58ee71e5b173-0">
              Det här handlar inte om utopister mot realister eller något sådant.
              Det handlar om olika bedömningar av en väldigt svår avvägning
              där vissa tydligen tycker att det är viktigare att visa sig kraftfulla
              i kampen mot terrorismen och andra lägger större vikt vid försiktighet
              och eftertanke innan vi går vidare med tvångsmedel som innebär
              inskränkningar av den personliga integriteten.
            </seg>
          </u>
          <note type="speaker" xml:id="i-ac64888bbf0e3507-0">
            Anf. 46 JOHAN LINANDER (c):
          </note>
          <u who="johan_linander_ed0b28" xml:id="i-adf924fe4af67a27-4">
            <seg xml:id="i-0c9bfaed66270d56-0">
              Herr talman! Jag kände mig föranledd att begära ordet ännu en
              gång, efter de grova påhopp som justitieminister Thomas Bodström
              gjorde i vårt replikskifte. Men nu är han inte ens kvar. Det visar
              hur totalt ointresserad han är av den här frågan. Han ignorerar
              riksdagen han ska säkert ut och spela fotboll i stället.
            </seg>
            <seg xml:id="i-d87aa6519448858e-0">
              Att Centerpartiet skulle ha ändrat sig i den här frågan för att
              Folkpartiet har gjort på något sätt är självfallet totalt felaktigt.
              En sak är klar, och det är att justitieministern inte har buggat
              Centerpartiets lokaler. Om han hade gjort det hade han hört att
              vi har haft helt andra diskussioner, som inte utgår från vad Folkpartiet
              gör eller inte gör. Men det var en historieskrivning som passade
              Socialdemokraterna, och då fick vi höra den.
            </seg>
            <seg xml:id="i-b7a0d017811601e6-0">
              Centerpartiet har varit för buggning 2005, 2004, 2003 och innan
              dess, och vi är det nu 2006. Vi har betonat rättssäkerhet och
              personlig integritet 2005, 2004, 2003 och tidigare än så, och
              vi gör det nu 2006.
            </seg>
            <seg xml:id="i-266d4e4ec88fc95c-0">
              Men en sak ska också sägas, och det är att vi har ökat bevakningen
              just på den personliga integriteten, eftersom vi har sett hur
              Sveriges justitieminister totalt nonchalerar den personliga integriteten.
            </seg>
            <seg xml:id="i-7d276d863a6ff056-0">
              Om någon tycker att jag är en hycklare för att jag har lyssnat
              på Lagrådet är det helt okej. Frågan är vem som är hycklare.
            </seg>
            <seg xml:id="i-ca0afc736f244f62-0">
              Justitieministern har år efter år varit emot upplysningsplikten.
              När man nu skulle göra upp om propositionen kom det krav från
              Folkpartiets sida på att upplysningsplikten ska vara med, och
              nu står justitieministern här och talar så varmt för just upplysningsplikten.
              Det kallar jag hyckleri.
            </seg>
          </u>
          <note xml:id="i-bbdcaceb22f4c253-0">
            Överläggningen var härmed avslutad.
          </note>
          <note xml:id="i-a69b94e96dda6900-0">
            12 § Åtgärder för att förhindra vissa särskilt allvarliga brott
          </note>
          <note xml:id="i-ad23939a1980103d-3">
            Föredrogs
          </note>
          <note xml:id="i-67089b90fe76f8d0-1">
            I detta ärende hade framställts yrkanden enligt 2 kap. 12 § tredje
            stycket regeringsformen av Johan Linander m.fl. (c), Lars Ohly
            m.fl. (v), Göran Hägglund m.fl. (kd) samt Mikael Johansson m.fl.
            (mp) om att det i betänkandet framlagda lagförslaget skulle vila
            i minst tolv månader.
          </note>
          <note type="speaker" xml:id="i-f0ef92e887f03149-0">
            Anf. 47 BEATRICE ASK (m):
          </note>
          <u who="beatrice_ask_00e90e" xml:id="i-eaf8a5846b836852-5">
            <seg xml:id="i-92b7a9b06c6bf18e-0">
              Herr talman! Det har sagts i diskussionen här i kammaren tidigare
              i dag att dessa ärenden, betänkandena från justitieutskottet,
              ligger nära varandra och att delar av argumentationen är densamma.
              Jag ska inte upprepa sådant som har sagts i den tidigare debatten
              det behövs knappast.
            </seg>
            <seg xml:id="i-84073670ebcffcca-0">
              Däremot vill jag yrka bifall till reservation 5 i detta betänkande,
              och det är en reservation där vi trycker på behovet av en ökad
              parlamentarisk kontroll av användningen av hemliga tvångsmedel.
            </seg>
            <seg xml:id="i-d6f0bbc845a5bbb8-0">
              Det ärende som vi nu diskuterar handlar om huruvida hemliga tvångsmedel
              ska få användas om det med hänsyn till omständigheterna finns
              anledning att anta att en person kommer att begå vissa allvarliga
              brott. Det gäller alltså i brottsförebyggande syfte. Det där kan
              ju låta lite märkligt, men när jag tittar på ärendet och vilka
              brott det är som man vill förebygga tycker jag att det blir lite
              tydligare.
            </seg>
            <seg xml:id="i-798bfab5ad2e4702-0">
              Det handlar om sabotage, grovt sabotage, mordbrand, grov mordbrand,
              allmänfarlig ödeläggelse, kapning, sjö- eller luftsabotage, uppror,
              väpnat hot mot laglig ordning eller brott mot medborgerlig frihet,
              högförräderi, krigsanstiftan, spioneri, grovt spioneri. Listan
              är lång.
            </seg>
            <seg xml:id="i-f7f361e84bbc2667-0">
              Det finns anledning att ställa sig frågan, om man tittar på den
              här typen av brott: Är det någonting som man borde försöka förhindra?
              Jag tycker kanske att svaret är ganska självklart: Ja, det är
              väl bra om man kan förhindra den här typen av grova handlingar.
              Brottsförebyggande insatser är alltid väsentliga, och det är klart
              att brottsbekämpningen efter bästa förmåga måste arbeta på ett
              sådant sätt att man förhindrar att brott begås.
            </seg>
            <seg xml:id="i-6350deccb46f043b-0">
              Då kommer nästa fråga: Ska man då verkligen få använda integritetskränkande
              verktyg, som hemliga tvångsmedel utgör, i ett sådant arbete?
            </seg>
            <seg xml:id="i-6926b24066088168-0">
              Då tittar jag på 5 §, som vi ska ta ställning till, och där heter
              det att tillstånd att använda hemliga tvångsmedel om man antar
              att det kan vara någonting sådant här allvarligt på gång, får
              meddelas endast om åtgärden är av synnerlig vikt för att förhindra
              sådan brottslig verksamhet som jag radade upp och skälen för åtgärden
              uppväger det intrång eller men i övrigt som åtgärden innebär och
              så vidare.
            </seg>
            <seg xml:id="i-fa319f9a48682e47-0">
              Det är en väldigt tuff skrivning som domstolen ska ta ställning
              till för att man ska få använda detta.
            </seg>
            <seg xml:id="i-008b35e61a3c2b88-0">
              När vi går igenom det på det här sättet tycker vi moderater att
              det är rimligt att säga ja till det här förslaget. Ser man de
              här mycket allvarliga brotten och de överväganden som vi kräver
              att man ska göra innan man kan fatta ett beslut om att använda
              exempelvis buggning eller något annat tvångsmedel blir det rimligt.
            </seg>
            <seg xml:id="i-113c49d8ed0d27dd-0">
              Det sades i den tidigare debatten att vi har låg effektivitet
              på de hemliga tvångsmedlen, och det är väl sant. Det är inte alltid
              som man får träff när man använder dem. Så är det.
            </seg>
            <seg xml:id="i-a8eca8a0baf77dff-0">
              Det är dessutom väldigt dyrt att använda hemliga tvångsmedel,
              till exempel för polisen.
            </seg>
            <seg xml:id="i-02f924ac8c1cd37c-0">
              Det är också ganska omständligt. Vi har inte debatterat det så
              mycket i kammaren. Men om man vill vara lite praktisk kan man
              bara fundera lite grann på svårigheterna att placera mikrofoner,
              på annat sätt avlyssna eller vad man ska göra. Det är inga enkla
              historier man ska genomföra om man ska använda de här tvångsmedlen.
              Det är inte så att polisen eller andra kan tillgripa det här bara
              för att man har lust, därför att det kommer att belasta budgeten,
              personalresurserna och mycket annat.
            </seg>
            <seg xml:id="i-1a7c8a403219cdc5-0">
              Det är ingen hög effektivitet på det här jag erkänner det och
              det är beklagligt. Men min slutsats är att om man kan förhindra
              ett enda grovt terroristbrott kan man kanske rädda hundra liv
              och värden av mycket stor omfattning. Det är det avgörandet man
              måste ta: Finns det skäl, med alla dessa betänkligheter, just
              för att förhindra den här typen av mycket extrema brott, att använda
              den möjligheten? På den frågan har vi moderater svarat ja. Den
              invändning vi har är att vi tycker att riksdagen ska ha en ordentlig
              och tydlig kontroll av de här regelverken och användningen. Det
              är vårt uppdrag och vårt ansvar att se till att det fungerar.
            </seg>
            <seg xml:id="i-b88eb4bab7500c9d-0">
              Som sagt tillstyrker vi propositionen. Jag yrkade också bifall
              till den reservation som vi moderater har om just den parlamentariska
              insynen.
            </seg>
          </u>
          <note type="speaker" xml:id="i-9b6d5138679aad8c-0">
            Anf. 48 OLLE SANDAHL (kd):
          </note>
          <u who="olle_sandahl_6ef018" xml:id="i-279c1764f4a3c6f0-1">
            <seg xml:id="i-812c49490c938eab-0">
              Herr talman! Tack för att jag hastigt får träda in på talarlistan
              som ersättare för Peter Althin, vår ordinarie företrädare i den
              här frågan, som hastigt och opåkallat har drabbats av en förhoppningsvis
              övergående ohälsa.
            </seg>
            <seg xml:id="i-efa2bc157b84cf96-0">
              Jag vill göra detta för att ge riksdagen möjlighet att avslå
              propositionen och vill bara i korta ordalag redogöra för bakgrunden
              till Peter Althins reservation.
            </seg>
            <seg xml:id="i-33c7e7ff2068ed14-0">
              Han säger att enligt Kristdemokraternas mening bör polisen få
              möjlighet att använda sig av hemliga tvångsmedel för att förhindra
              allvarliga brott, men han anser att regeringens förslag innehåller
              flera grundläggande brister varför propositionen inte kan stödjas.
            </seg>
            <seg xml:id="i-a5052ff4a69eae5b-0">
              Kristdemokraterna menar att förslaget i propositionen om att
              tvångsmedel ska kunna användas om det finns anledning att anta
              att en person kommer att utöva allvarlig brottslig verksamhet
              är att gå för långt. Det krävs inte ens en misstanke om brott
              för att kunna använda tvångsmedel.
            </seg>
            <seg xml:id="i-5b69118e9c30e3e0-0">
              Dessutom bör det finnas en underrättelseskyldighet i regleringen
              kring hemliga tvångsmedel.
            </seg>
            <seg xml:id="i-f8c318d1c8ae4002-0">
              Det bör också finnas en möjlighet för den som utsätts för tvångsmedel
              att få sin sak rättsligt prövad och få kräva skadestånd för det
              inträffade. Vidare anser partiet genom Peter Althin, i hans reservation,
              att den parlamentariska kontrollen är viktig. Den är så viktig
              att den måste vara löst innan ytterligare möjligheter att använda
              hemliga tvångsmedel införs i lag.
            </seg>
          </u>
          <note xml:id="i-92bf55160bc4176c-0">
            Med detta yrkar jag i Peter Althins frånvaro bifall till reservation
            nr 1, det vill säga avslag på propositionen.
          </note>
          <note type="speaker" xml:id="i-f3938d52e1fb38e2-0">
            Anf. 49 ROLF OLSSON (v):
          </note>
          <u who="rolf_olsson_4e3cd0" xml:id="i-53d7b5165907ee0d-0">
            <seg xml:id="i-81025285422e0118-0">
              Herr talman! Den här debatten handlar om en proposition och ett
              betänkande med en relativt harmlös titel, nämligen Åtgärder för
              att förhindra vissa särskilt allvarliga brott . Men förslagen
              är definitivt inte harmlösa.
            </seg>
            <seg xml:id="i-a10e7c815a089fa8-0">
              Det är självklart att det i varje samhälle måste finnas möjligheter
              och vilja att förhindra all brottslighet, allra mest den grova
              brottsligheten. All brottsbekämpande verksamhet måste bedömas
              utifrån att åtgärderna är rimliga sett med tanke på behov, effektivitet
              och nödvändighet. Det gäller i all synnerhet när bedömning ska
              göras om det är nödvändigt att använda tvångsmedel i brottsbekämpningen.
              Då handlar det faktiskt varken mer eller mindre om inskränkningar
              i grundläggande fri- och rättigheter och om avgörande demokratiska
              värden i samhället. Det är därför nödvändigt att ha stränga restriktioner
              för användningen när tvångsmedel ändå beslutas.
            </seg>
            <seg xml:id="i-7acb93393823aff1-0">
              Herr talman! Det som är så speciellt för detta betänkande är
              att här föreslås att hemlig teleavlyssning, hemlig teleövervakning,
              hemlig kameraövervakning samt postkontroll ska få ske i vissa
              fall mot personer som ännu inte har begått brott och utan indicier
              som skulle leda till misstanke om försök eller förberedelse till
              brott. Det innebär att det ska bli möjligt att använda tvångsmedel
              redan under spaningsskedet. Detta, menar vi, är ett veritabelt
              paradigmskifte. Det har inte varit möjligt tidigare. Här har gått
              en tydlig gräns.
            </seg>
            <seg xml:id="i-191322599993b710-0">
              Herr talman! Vi väljer i det följande, likt flera remissinstanser,
              att kalla dessa förslag till utvidgade tvångsmedel för preventiva
              tvångsmedel. De ska få användas om det kan antas att en person
              kommer att utöva allvarlig brottslig verksamhet som innefattar
              en i lagen särskilt angiven gärning. Lagrådet var kritiskt mot
              just denna formulering och ansåg att rekvisitet satte för låga
              krav och att det fanns risk för en extensiv tillämpning av bestämmelserna.
              Regeringen har dock valt att negligera dessa synpunkter. Vänsterpartiet
              delar Lagrådets farhågor att formuleringarna inbjuder till en
              extensiv tolkning. Vi vill i sammanhanget påminna om vad som redan
              i dag framgår av de årliga skrivelserna över tvångsmedelsanvändningen.
              Där framgår att i mindre än hälften av de fall där hemliga tvångsmedel
              de facto används för det utredningen framåt. Hur ska det då inte
              bli när tvångsmedel kan komma att beslutas på ännu lösare grunder
              om förslagen skulle gå igenom?
            </seg>
            <seg xml:id="i-c525b52a98e991bb-0">
              Herr talman! I de debatter som förts i dag om buggning, i tidigare
              debatter om preventiva tvångsmedel, frågan om skyddsidentitet,
              som vi diskuterade häromveckan, och i en rad andra kontroversiella
              och integritetskränkande förslag, har försvararna av dessa förslag
              ibland harmset slagit ifrån sig med argument av typen: Att bli
              utsatt för brott är den verkliga integritetskränkningen. Underförstått
              är att den personliga integriteten och de rättssäkerhetsaspekter
              som följer i sammanhanget är lättviktiga, och det är att vara
              oansvarig att ifrågasätta tvångsmedlen.
            </seg>
            <seg xml:id="i-0e638da7b36c9b88-0">
              Det är dock en tröst för tigerhjärtan att läsa de många kritiska
              rösterna bland remissinstanserna. Kritiken handlar inte minst
              om att den öppna polisen ska ges dessa utvidgade möjligheter.
              Hovrätten över Skåne och Blekinge skriver till exempel: Syftet
              är visserligen värt all respekt, men det kan sättas i fråga om
              regleringen fyller ett egentligt behov och om den utgör ett effektivt
              instrument. Det går inte heller att bortse ifrån att förslaget
              avviker från en sedan länge upprätthållen princip om att tvångsmedel
              förutsätter misstanke om konkret brott. Det är närmast självklart
              att om förslaget genomförs så kommer det i framtiden att åberopas
              till stöd för successiva utvidgningar.
            </seg>
            <seg xml:id="i-0295eaf6df128c63-0">
              Det är, menar jag, insiktsfullt. Spådomen att vi framöver kommer
              att få hantera oblyga krav på utvidgningar är synnerligen realistisk,
              enligt min mening. Vi vet att det pågår diskussioner om ytterligare
              nya tvångsmedel. Redan har i olika sammanhang tagits upp att den
              nyss diskuterade buggningen borde få användas också när det gäller
              dessa förslag kring preventiva tvångsmedel.
            </seg>
            <seg xml:id="i-fbc6990e0125ff47-0">
              Herr talman! Vänsterpartiet anser att regeringen misslyckats
              med att belägga att Sverige måste använda sig av preventiv tvångsmedelsanvändning.
              Även exempelvis Sveriges advokatsamfund menar att systemhotande
              brottslighet inte förekommer i sådan utsträckning att det finns
              ett behov av detta paradigmskifte när det gäller tvångsmedelsanvändningen.
            </seg>
            <seg xml:id="i-47bfeb6bb80b8bae-0">
              Vänsterpartiet menar att lagförslagen inte uppfyller regeringsformens
              krav på tvångsmedelslagstiftning, nämligen att det ska finnas
              ett reellt behov av lagstiftningen, att förslagen ska vara effektiva
              och att de ska vara proportionella. Det räcker inte alls med att
              bara peka på att preventiv tvångsmedelsanvändning är efterfrågad
              av polisen. Alla medel som kan hjälpa polisen att fånga bovar
              efterfrågas självklart av polisen, och det är inget märkligt med
              det. Men det är vi folkvalda som ansvarar för att avgöra om det
              är lämpligt och förenligt med de nyss nämnda principerna att ge
              polisen dessa medel eller inte.
            </seg>
            <seg xml:id="i-430d91d14496e4e3-0">
              Det finns inga underbyggda belägg för att införande av tvångsmedel
              i preventivt syfte skulle vara effektivt när det gäller att förhindra
              brottslighet, om övervakningen inte skulle ske i sådan omfattning
              att den blir omöjlig av demokratiska skäl. Om sådana belägg skulle
              finnas borde regeringen redovisa dessa, och det menar jag att
              man inte har gjort. Chansen att träffsäkerheten i metoderna är
              så pass god att medlet blir effektivt förefaller vara liten. Bland
              annat Brå har ifrågasatt regeringens forskningsunderlag. Regeringen
              visar inte heller hur en preventiv tvångsmedelsanvändning kan
              vara effektiv när redan befintlig tvångsmedelsanvändning visar
              på relativt låg effektivitet, som vi kan utläsa i regeringens
              årliga skrivelse.
            </seg>
            <seg xml:id="i-5048bca143c8d505-0">
              Regeringen har inte heller visat att det inte finns några mindre
              integritetskränkande metoder att tillgå för att förhindra de uppräknade
              brottstyperna. Detta förutsätts endast mellan raderna. Som ett
              exempel kan nämnas problematiken kring kriminella mc-gäng, vilket
              nämns som ett område där polisen har ett behov av att få de föreslagna
              möjligheterna till preventiv tvångsmedelsanvändning. Andra möjligheter
              att bekämpa denna brottslighet finns och måste nämnas. En effektiviserad
              kamp mot ekonomisk brottslighet är ett sådant område som till
              exempel EBM brukar påtala i diskussioner om detta. Införande av
              ständigt nya tvångsmedel är inte den enda vägen framåt för att
              bekämpa brottsligheten.
            </seg>
            <seg xml:id="i-3a1b10e6d33bc63d-0">
              Herr talman! Vänsterpartiet har begärt att förslagen om preventiva
              tvångsmedel ska bordläggas i minst tolv månader om de inte avslås.
              Det har vi gjort eftersom vi anser att regeringen inte tydligt
              har kunnat visa på behovet, effektiviteten och nödvändigheten
              i sina förslag, vilket man måste kunna göra när det gäller inskränkningar
              i människors fri- och rättigheter. Därtill finns ingen rätt till
              effektiva rättsmedel för de drabbade. Det är något som de skulle
              kunna få genom att det ges rätt för de utsatta att i efterhand
              få reda på vad de utsatts för och att det därefter ges möjlighet
              att vända sig till domstol där skadeståndsmöjligheten skulle kunna
              bedömas. Men, herr talman, självklart anser Vänsterpartiet att
              det allra bästa vore om regeringen beslutar sig för att återkalla
              de nu aktuella förslagen.
            </seg>
          </u>
          <note xml:id="i-554dcf5d811d97fc-0">
            Herr talman! Jag yrkar bifall till reservation 2 och därmed avslag
            på propositionen.
          </note>
          <note xml:id="i-a848d56f5926e953-0">
            I detta anförande instämde Mats Einarsson och Alice Åström (båda
            v).
          </note>
          <note type="speaker" xml:id="i-615379e86eaa0a47-0">
            Anf. 50 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-6">
            <seg xml:id="i-4ac4765dfe2c7dae-0">
              Herr talman! Det är ett väldigt resande och instämmande här.
              Jag hoppas att mina partikamrater håller med mig någorlunda även
              om de inte reser sig upp. Å andra sidan är det rätt bra, för det
              sparar tid åt kammaren.
            </seg>
            <seg xml:id="i-d5bb5a7263ef3a32-0">
              Rolf Olsson sade i sitt anförande att det finns en risk för extensiv
              användning av reglerna. Det är just därför som vi moderater mycket
              trycker på detta med parlamentarisk granskning och på att man
              måste hålla koll på hur den här typen av regelverk används.
            </seg>
            <seg xml:id="i-72bd6982f5fe142a-0">
              Intressant är ändå att ni i Vänsterpartiet uppenbarligen inte
              tycker att det är viktigt att förebygga och ingripa och att avslöja
              mycket allvarliga brott att försöka hantera det skulle vara att
              gå för långt.
            </seg>
            <seg xml:id="i-dc31b83036fafd16-0">
              Men det är på det viset att man när det gäller terrorism och
              grov organiserad brottslighet måste ha en effektiv underrättelseverksamhet.
              Man måste jobba väldigt länge för att lägga de pussel som visar
              vad det är som pågår och varför. Det är i det sammanhanget som
              man har kommit fram till att till exempel avlyssning i vissa situationer
              skulle vara användbart just för att kunna förebygga grova brott.
              Det är mot den bakgrunden vi har fått de föreslagna reglerna i
              propositionen. Om en person agerar på ett sådant sätt att pusselbitarna
              mycket tydligt ger vid handen att vederbörande är beredd att göra
              någonting kan man få tillstånd att använda tvångsmedel. Vad är
              det för fel med det?
            </seg>
          </u>
          <note type="speaker" xml:id="i-7a9a37cbec181506-0">
            Anf. 51 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-1">
            <seg xml:id="i-5703d65f31d2079a-0">
              Herr talman! Jag tror inte att jag behöver nämna för Beatrice
              Ask vilka avvägningar som måste göras utifrån principiella grunder
              när det gäller att införa så allvarliga saker som nya tvångsmedel.
              Vi måste titta på behovet och på effektiviteten, och vi måste
              titta på proportionaliteten. I ljuset av en sådan granskning kommer
              vi när det gäller förslaget om det här paradigmskiftet fram till
              att det inte ens måste föreligga ett konkret brott, utan man kan
              tillgripa nämnda möjlighet under spaningsskedet.
            </seg>
            <seg xml:id="i-fc6e496713ebb222-0">
              Vi är inte övertygade om att detta är riktigt. Det riskerar mycket
              tydligt att kränka människors integritet på ett sätt som liksom
              inte står i proportion till vad som är rimligt sett utifrån en
              allsidig granskning. Det är på det viset; annars skulle vi liksom
              inte behöva ha några hämningar.
            </seg>
            <seg xml:id="i-d7f363ad8caff92a-0">
              Jag misstänker att till och med Moderaterna måste ta hänsyn till
              de här integritetsavvägningarna när ställning tas i olika frågor.
              Vi har uppenbarligen kommit fram till olika ställningstaganden.
              Moderaterna har här kommit att bli ett stödparti till regeringen.
              Naturligtvis har jag respekt för det.
            </seg>
            <seg xml:id="i-af21036d02dcc532-0">
              Men i likhet med mycket tunga remissinstanser delar jag kritiken
              det här är att gå för långt. När det gäller den öppna polisens
              möjligheter finns det ett flertal remissinstanser Justitiekanslern,
              Hovrätten över Skåne och Blekinge, Sveriges advokatsamfund och
              så vidare som delar kritiken, så vi känner oss definitivt inte
              ensamma. Det finns alltså en bred kritik.
            </seg>
          </u>
          <note type="speaker" xml:id="i-44e70ddffbd17181-0">
            Anf. 52 BEATRICE ASK (m) replik:
          </note>
          <u who="beatrice_ask_00e90e" xml:id="i-eaf8a5846b836852-7">
            <seg xml:id="i-dc039efad77413cd-0">
              Herr talman! Vänsterpartiet tycker inte att man under spaningsskedet
              ska få använda hemliga tvångsmedel. Nej, jag förstår det.
            </seg>
            <seg xml:id="i-db29f3e87fcf3d1e-0">
              Jag är också varm anhängare av traditionellt polisarbete och
              traditionella arbetsmetoder. Det är bara det att det i vissa situationer
              är lite av 1950-talet över detta. Man kan liksom inte ligga i
              buskarna och titta på konstiga typer som förbereder terroristangrepp;
              det fungerar inte.
            </seg>
            <seg xml:id="i-950420ca7121c0f3-0">
              Finns det skäl att fundera över varför vissa personer uppenbarligen
              kommunicerar med varandra måste man, om man vill förebygga brott,
              ta reda på vad det är de pysslar med.
            </seg>
            <seg xml:id="i-d61feb0c318e16e7-0">
              I fråga om den typ av kriminalitet som vi nu talar om har vi
              personer som är väldigt förslagna och som använder metoder som
              är sådana att polisen bara inte kan cykla omkring och betrakta
              det hela eller sitta med armarna i kors och se hur de sitter där
              och planerar. Vad säger medborgarna då?
            </seg>
            <seg xml:id="i-26af06a49d3df57b-0">
              Jag tror att det finns skäl att med de tuffa skrivningar som
              finns i regelverket se till att vi uppdaterar arbetsmöjligheterna
              för polisen också när det gäller spaning. Att förebygga brott
              är alltid bättre än att brott begås och kanske får förödande konsekvenser
              för en massa människor. Jag förstår inte inställningen där trots
              att jag har en otroligt stor tilltro till lagråden. Det är fråga
              om en avvägning sett till den enskildes integritet. Men här handlar
              det faktiskt om att ganska precist hitta personer som förmodligen
              är på väg att begå någonting. Men det är också så att man ibland
              vid sådan här spaning kan fria människor som inte har något lurt
              i sikte utan som bara är lite märkliga det kan ju också vara en
              konsekvens.
            </seg>
            <seg xml:id="i-627def1a9629ea65-0">
              Om vi, som sagt, har en vettig parlamentarisk kontroll av de
              här verktygen ska vi, tycker jag, använda dem och försöka uppdatera
              arbetet till 2000-talsnivå.
            </seg>
          </u>
          <note type="speaker" xml:id="i-d055229d0444e7a1-0">
            Anf. 53 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-2">
            <seg xml:id="i-a36e4c2d98b27294-0">
              Herr talman! Vi kan ha väldigt olika syn på vad som hände under
              1950-talet, Beatrice Ask! Det var den period under det kalla kriget
              när till exempel hundratusentals svenskar registrerades, så nog
              har det kikats i buskarna tidigare i svensk historia. Det kan
              inte minst vi i Vänstern intyga.
            </seg>
            <seg xml:id="i-80d4f590900e7226-0">
              Jag siktar mot ett samhälle med en så stor öppenhet som möjligt.
              Det är vad jag strävar efter. Om vi så att säga förser de brottsbekämpande
              krafterna med ständigt nya tvångsmedel riskerar vi, anser jag,
              faktiskt öppenheten på ett sätt som knappast är rimligt.
            </seg>
            <seg xml:id="i-71fc0a1a1a7b9ca7-0">
              Jag tror att det går att komma längre med traditionellt polisarbete,
              precis som Beatrice Ask diskuterar. Vi har ju haft diskussioner
              om detta. Bland annat inom ekobrottsbekämpningen går det att komma
              mycket längre, till exempel när det gäller att bekämpa mc-gängen;
              jag är fullkomligt övertygad om det.
            </seg>
            <seg xml:id="i-be2a1c41fc960498-0">
              Självklart kan det komma att behövas tvångsmedel framöver men
              inte i den här formen. Vi har länge krävt en parlamentarisk kontroll
              och informationsplikt gentemot de drabbade när det gäller de traditionella
              tvångsmedlen. Men där har draghjälpen så att säga inte varit särskilt
              uppenbar. Det har skett en omvändelse under galgen från flera
              partiers sida nu på slutet när nya förslag kommer.
            </seg>
            <seg xml:id="i-aecd964f685b9416-0">
              Som sagt: Vid en helhetsavvägning mellan behov, proportionalitet
              och effektivitet är det, menar vi, alldeles klart att förslaget
              måste avslås.
            </seg>
          </u>
          <note type="speaker" xml:id="i-5ea91301c4f1a184-0">
            Anf. 54 JOHAN LINANDER (c):
          </note>
          <u who="johan_linander_ed0b28" next="cont" xml:id="i-7957ab2526b05fb5-1">
            <seg xml:id="i-eb593950c7e05919-0">
              Herr talman, ärade riksdagskolleger och nu frånvarande justitieminister!
              Givetvis borde justitieministern ha varit här när vi debatterar
              en så oerhört viktig fråga. Jag skulle vilja påstå att den här
              frågan har en ännu större dignitet än buggningen, som vi nyss
              debatterat. Då hade justitieministern tid att vara här, men nu
              har han tydligen inte tid för riksdagen.
            </seg>
            <seg xml:id="i-246666a9768f4600-0">
              I buggningsdebatten inledde jag med att säga att Centerpartiet
              anser att buggning behövs i Sverige. Men när det gäller de förslag
              som vi nu debatterar är vår uppfattning den omvända. Vi anser
              inte att något behov av tvångsmedelsanvändning i förebyggande
              syfte finns klarlagt. Vi säger inte att det inte är så men kan
              heller inte veta att det behovet finns.
            </seg>
            <seg xml:id="i-e1db4b5b2ffabd63-0">
              Skulle vi ändå införa dessa åtgärder för att förhindra vissa
              allvarliga brott som tvångsmedelsanvändning i förebyggande syfte
              i verkligheten innebär, är frågan vid vilken nivå av misstanke
              eller inte misstanke som åtgärderna ska få användas. Det anser
              vi inte vara klarlagt. Inte heller anser vi det vara klarlagt
              om den här formen av tvångsmedelsanvändning i förebyggande syfte
              kan klaras av med tillräcklig rättssäkerhet och skydd av den personliga
              integriteten.
            </seg>
            <seg xml:id="i-e25a1d11fba4e023-0">
              Till skillnad från i frågan om buggningen finns det ingen utförlig
              utredning som ligger till grund för det här förslaget. En så kallad
              sakkunnig person har hjälpt Justitiedepartementet att ta fram
              en promemoria. Det är allt.
            </seg>
            <seg xml:id="i-902ddb575c8c7a75-0">
              Till en början kan man åtminstone ifrågasätta den behovsanalys
              som gjorts. I propositionen är den väldigt mager, mycket sämre
              än i buggningspropositionen. Bland annat påstås det i den här
              propositionen att terrorismen har ökat. Man får utgå från att
              man menar att terrorismen har ökat i Sverige eftersom lagstiftningen
              ska gälla i Sverige. Jag skulle vilja ställa en fråga till justitieministern,
              men eftersom han inte är här nu frågar jag Britta Lejon i stället:
              På vilka grunder hävdar man att terrorismen har ökat i Sverige?
            </seg>
            <seg xml:id="i-cec2f822bbf0e5d9-0">
              Om det finns något tillräckligt behov som motiverar tvångsmedelsanvändning
              i förebyggande syfte framgår det inte av propositionen. Om vi
              inte kan ta ställning till om det finns ett sådant behov eller
              inte kan vi inte heller ta ställning för förslaget.
            </seg>
            <seg xml:id="i-0f3a0c6fd92cc889-0">
              Om vi säger att behovet finns måste man fråga sig: På vilken
              nivå ska man ställa kravet att åtgärderna får användas? Ska det
              räcka med att polisen anser att det finns en anledning, ska det
              åtminstone krävas en misstanke om brott på stämplingsstadiet eller
              är avvägningen anledning att anta tillräcklig?
            </seg>
            <seg xml:id="i-9a545a0e03e98e63-0">
              Regeringen har kommit fram till att nivån anledning att anta
              är den rätta nivån. Hur man har kommit fram till detta framgår
              inte heller i propositionen. Det nämns att anledning att anta
              är samma nivå som när förundersökning ska inledas. Detta i sig
              kan inte vara något argument för att flytta tvångsmedelsanvändningen
              från att som i dag någon ska vara skäligen misstänkt till att
              det ska räcka med anledning att anta.
            </seg>
            <seg xml:id="i-4057a793d388bd78-0">
              Från Centerpartiets sida kan vi tänka oss att det behövs en något
              lägre nivå än skälig misstanke. Det kan behöva användas tvångsmedel
              i något fler fall än i dag. Men att bara instinktivt föreslå en
              så oerhört låg nivå som anledning att anta känns inte rättssäkert.
              Vi fruktar att tvångsmedel kan komma att användas på lösa grunder
              och i värsta fall utan grund för avlyssningen, det vill säga att
              den bygger på rena antaganden.
            </seg>
            <seg xml:id="i-bd12824984f750db-0">
              I författningskommentaren i propositionen kan man också läsa:
              Polisen torde dock sällan kunna lägga fram någon mer ingående
              utredning av de omständigheter som ligger till grund för påståendet
              att en person kommer att utöva den brottsliga verksamheten i fråga.
            </seg>
            <seg xml:id="i-004ab3c4e91afd59-0">
              Man säger alltså att domstolen ska avgöra om hemliga tvångsmedel
              ska få användas utan att polisen behöver lägga fram några som
              helst bevis för att brott planeras. Det ska räcka med polisens
              antagande. Jag litar på svensk polis. Jag tycker att svensk polis
              i stort gör ett mycket bra jobb, även om jag tycker att de borde
              vara fler. Jag fruktar att man alltför ofta vill använda de här
              hemliga tvångsmedlen. Det är inte polisens sak att avgöra när
              den personliga integriteten ska skyddas. Polisens roll är att
              utreda brottslighet. Den rollen ska de ha, men det måste finnas
              kontrollinstanser som kontrollerar rättssäkerheten och den personliga
              integriteten.
            </seg>
            <seg xml:id="i-63b8aaa4bab5d187-0">
              Herr talman! Om man nu skulle komma fram till att det finns ett
              behov av preventiva tvångsmedel och att anledning att anta är
              rätt nivå är frågan ändå om det kan införas med tillräcklig rättssäkerhet
              och integritetsskydd. Jag har inget svar på det eftersom propositionen
              är bristfällig även här.
            </seg>
            <seg xml:id="i-7bcfa642fd78111d-0">
              Från Centerpartiets sida har vi pekat på ett antal brister. Det
              är samma brister som vi diskuterade i buggningspropositionen.
              Det är framför allt underrättelseskyldigheten, den parlamentariska
              kontrollen och Integritetsskyddskommitténs arbete. Jag ska inte
              gå in närmare på det eftersom det skulle vara en upprepning av
              den förra debatten.
            </seg>
            <seg xml:id="i-b1ca5141504579a0-0">
              Även när det gäller den här propositionen har samtliga ledamöter
              i konstitutionsutskottet inte bara centerpartister, kristdemokrater,
              vänsterpartister och miljöpartister utan även folkpartister, moderater
              och socialdemokrater givit ett mycket skarpt och kritiskt yttrande
              till justitieutskottet. Det har justitieutskottet inte tagit ställning
              till. Man har åtminstone inte lyssnat.
            </seg>
            <seg xml:id="i-200422334e36cb8f-0">
              Man säger att det är en besvärande brist att underrättelseskyldigheten
              och den förbättrade parlamentariska kontrollen inte är på plats.
              Från Centerpartiets sida håller vi med.
            </seg>
            <seg xml:id="i-4404221eec4791cf-0">
              Det förvånar mig att både Lagrådet och konstitutionsutskottet
              har valt att i sina yttranden till regeringen och justitieutskottet
              lägga karbonpapper mellan buggningen och det här förslaget. Jag
              tycker att det är stor skillnad.
            </seg>
            <seg xml:id="i-86c78c8655890ba1-0">
              Som Rolf Olsson tidigare sade innebär inte buggningen något stort
              paradigmskifte. Det är en vidareutveckling av telefonavlyssning.
              Men att börja använda hemliga tvångsmedel utan att det finns en
              misstanke om brott är faktiskt ett paradigmskifte.
            </seg>
            <seg xml:id="i-a51a6107bd397d02-0">
              Det förvånar mig att inte både Lagrådet och konstitutionsutskottet
              har ett ännu mer kritiskt yttrande över den här propositionen.
            </seg>
            <seg xml:id="i-3cc5ff39f9bf4a24-0">
              Med alla dessa argument har Centerpartiet kommit fram till att
              propositionen om åtgärder för att förhindra vissa särskilt allvarliga
              brott inte bör genomföras.
            </seg>
          </u>
          <note xml:id="i-bac57ead2f8c9cc0-0">
            Jag yrkar därför bifall till reservation 1 om avslag på propositionen.
          </note>
          <u who="johan_linander_ed0b28" prev="cont" xml:id="i-a2f6a834c48a36c1-1">
            <seg xml:id="i-5dbf91d47e7bcd87-0">
              Eftersom även det här förslaget faller under de regler i regeringsformen
              som gör att minoritetsbordläggning blir tillämplig vill jag avsluta
              med att säga att om vårt avslagsyrkande inte vinner bifall kommer
              Centerpartiet att rösta för en minoritetsbordläggning.
            </seg>
          </u>
          <note type="speaker" xml:id="i-2f3f5931be09d20d-0">
            Anf. 55 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-4e4af5b8c55fe134-5">
            <seg xml:id="i-16459b278b6dcaa8-0">
              Herr talman! Makten vill alltid kontrollera. För att vara lite
              klassisk: Väktarna måste alltid övervakas.
            </seg>
            <seg xml:id="i-217363d1bd05c96e-0">
              I det här fallet, precis som i det föregående, finns det brister
              i och med att det inte finns förslag angående den parlamentariska
              kontrollen.
            </seg>
            <seg xml:id="i-dbdc3884fc46fe26-0">
              Jag delar uppfattningen att det här förslaget går mycket längre
              än den rena buggningsfrågan. Det är lite störande med de lösa
              grunderna. Jag förstår inte varför en allmän domstol och ett offentligt
              ombud ska vara med och bevilja tillstånd för användning av de
              här medlen. Det behöver ju över huvud taget inte läggas fram någon
              argumentation. På vilka grunder ska domstolen ta ställning?
            </seg>
            <seg xml:id="i-b373eb48cbcacf53-0">
              Att en polisman antar att det kan finnas anledning att anta att
              det kommer att begås ett grovt brott tycker jag är väldigt lösligt.
              Möjligheten att missbruka detta ser jag vara väldigt stor. Det
              skrämmer mig lite.
            </seg>
            <seg xml:id="i-3523f9c7b4ab9d2f-0">
              När vi nu arbetar med att konstruera ett instrument med vilket
              man kan kontrollera staten tror jag att det finns anledning att
              fundera över staten.
            </seg>
            <seg xml:id="i-1f12200cb27ed525-0">
              Har vi alltid den goda staten som alltid vill alla medborgares
              bästa? Alla kommer att hävda det, men det är inte säkert att det
              är så.
            </seg>
            <seg xml:id="i-89a84c631537ff70-0">
              Som jag uttryckte mig vid ett annat tillfälle: Skulle djävulen
              bli statsminister har vi gett honom eller henne alla de medel
              som den skulle kunna önska sig.
            </seg>
            <seg xml:id="i-f28fe1e081a1880c-0">
              Jag tycker att det finns en fara i det. Det skrämmer mig att
              vi bygger upp ett kontrollsamhälle på så lösa grunder.
            </seg>
            <seg xml:id="i-c0fdd2cd73d12e18-0">
              Jag yrkar bifall till reservation nr 2 som innebär avslag och
              påpekar att vi också kommer att stödja ett minoritetsbordläggningsyrkande
              om vi kommer i den situationen.
            </seg>
            <seg xml:id="i-74f306492516123f-0">
              Jag tycker att det här ärendet, till skillnad från buggningsärendet,
              förtjänar att hamna i dokumentförstöraren omedelbart. Man behöver
              verkligen tänka ytterligare väldigt många gånger på om vi över
              huvud taget, på så lösa grunder, ska bygga upp ett kontrollsamhälle.
              Jag hoppas att jag slipper vara med om att medverka i det.
            </seg>
          </u>
          <note type="speaker" xml:id="i-9e560ea5eabccc52-0">
            Anf. 56 BRITTA LEJON (s):
          </note>
          <u who="unknown" xml:id="i-43b805758e7cc814-9">
            <seg xml:id="i-7590bf7877b5c336-0">
              Herr talman! Riksdagens debatter, både den tidigare debatten
              om buggning och den här som handlar om förslaget om åtgärder för
              att förhindra vissa särskilt allvarliga brott, är viktiga. Det
              är två förslag som kommer att ge polisen och Säkerhetspolisen
              bättre möjligheter att bekämpa och i bästa fall förhindra mycket
              grova brott och attentat. Det är dessutom två mycket omdiskuterade
              och delvis mycket kritiserade förslag som riksdagen har att ta
              ställning till.
            </seg>
            <seg xml:id="i-2157f1ef567e0d4f-0">
              Jag vill bara understryka att anledningen till att justitieministern
              var tvungen att avvika efter den första debatten var att det i
              denna riksdag pågår flera viktiga saker samtidigt, och han var
              tvungen att närvara vid EU-nämnden. De sköt ändå upp sitt sammanträde
              en timme för att invänta hans närvaro. Jag vill bara ha det sagt.
            </seg>
            <seg xml:id="i-6832f33d05a01a09-0">
              Låt mig börja med att med några få ord försöka beskriva själva
              förslaget.
            </seg>
            <seg xml:id="i-ce6509d32b9cfc63-0">
              Förslaget om åtgärder för att förhindra vissa särskilt allvarliga
              brott eller, som man också kan uttrycka det, förslaget om preventiva
              tvångsmedel innebär att de brottsbekämpande myndigheterna genom
              en särskild lag ges möjlighet att använda hemlig teleavlyssning,
              hemlig teleövervakning, hemlig kameraövervakning och postkontroll
              för att förhindra vissa särskilt allvarliga brott.
            </seg>
            <seg xml:id="i-472cbf9eeb902808-0">
              Märk väl att de som i debatten, inte i den här kammaren men utanför
              denna kammare, har anfört att förslaget också skulle innebära
              en möjlighet att använda buggning i förebyggande syfte har missuppfattat
              frågan totalt och blandat ihop de två olika lagförslagen. Det
              är enbart de redan existerande tvångsmedlens användningsområde
              som föreslås bli större.
            </seg>
            <seg xml:id="i-3b177a7283c07b7b-0">
              De brott som förslaget syftar till att beivra är brott mot rikets
              säkerhet, allmänfarliga brott och terroristbrott, det vill säga
              den typ av mycket allvarlig brottslighet som Säkerhetspolisen
              har att bekämpa. Det är brott där många människors liv står på
              spel och där hela samhället attackeras. Dessutom kan vissa andra
              mycket allvarliga brott såsom mord och människorov komma i fråga
              om det finns anledning att anta att avsikten med brotten är att
              förmå offentliga organ eller dem som yrkesmässigt bedriver nyhetsförmedling
              att vidta en åtgärd eller att avstå från att vidta en åtgärd.
              Tillstånd till tvångsmedelsanvändning ska kunna ges om det med
              hänsyn till omständigheterna finns anledning att anta att en person
              kommer att utöva den här allvarliga brottsliga verksamheten. För
              att tillstånd ska kunna ges måste åtgärden vara av synnerlig vikt
              för att förhindra den brottsliga verksamheten. Skälen för åtgärden
              måste uppväga det men som intrånget innebär.
            </seg>
            <seg xml:id="i-920128b2f3aadcf6-0">
              En del av kritiken, som har hörts i debatten, har handlat om
              farhågor för att rättssäkerheten inte beaktas. Därför är det viktigt
              att beskriva de rättssäkerhetsgarantier som förslaget har omgärdats
              med.
            </seg>
            <seg xml:id="i-25d59ec196d715e8-0">
              Först och främst är det en domstol som ska besluta om tillstånd
              ska ges, och det är en åklagare som ska inge den här ansökan till
              domstolen. Vid domstolens beslut ska offentliga ombud närvara,
              och domstolen får som redan sagts bara meddela tillstånd om åtgärden
              är av synnerlig vikt för att förhindra den brottsliga verksamheten
              och när andra åtgärder redan är uttömda eller är omöjliga att
              vidta.
            </seg>
            <seg xml:id="i-a818a9a88b4d5e4e-0">
              Tvångsmedlet får endast komma i fråga när misstanke kan riktas
              mot en person, inte mot en grupp, som förslaget tidigare såg ut.
              Prövningen kommer att göras mot den information som polisens underrättelse-
              och spaningsverksamhet samt det internationella polissamarbetet
              ger. Misstanken kan inte vara grundad på spekulationer utan ska
              bygga på fakta, på faktiska, iakttagbara händelser såsom till
              exempel hotelser. Misstankar som enbart har sin grund i att en
              person sympatiserar med eller tillhör en viss brottsbenägen grupp
              är naturligtvis inte tillräckliga.
            </seg>
            <seg xml:id="i-1666a266feb96218-0">
              En annan viktig förutsättning för förslaget är att användningen
              av överskottsinformation som polisen får regleras. Men så är också
              numera fallet.
            </seg>
            <seg xml:id="i-584582bb10db660f-0">
              Förutom de här reglerna tillkommer också tillsynen i efterhand
              av tvångsmedelsanvändningen. Justitieombudsmannen och Justitiekanslern
              har ju sina respektive roller. Den parlamentariska insynen i och
              kontrollen, som redan i dag finns, i efterhand av tvångsmedelsanvändningen
              ska förbättras. Och vi har redan här i dag diskuterat när de förändringarna
              och förbättringarna kommer. Ett förslag till en ny ordning är
              på väg.
            </seg>
            <seg xml:id="i-948a3a76a435a704-0">
              Jag vill bara understryka att den granskning som den nya nämnden
              ska stå för syftar till att säkerställa att tvångsmedlen används
              i enlighet med den lagstiftning som finns. Nämnden ska också,
              om man ser att det finns vissa brister i regelverket, verka för
              att uppmärksamma dem, att de åtgärdas. Och man ska för att kunna
              fullgöra sitt arbete kunna ha en viss insyn i pågående fall.
            </seg>
            <seg xml:id="i-8422b341aa581de2-0">
              I samband med förslaget om buggning och förslaget om tvångsmedel
              i förebyggande syfte har regeringen också, som vi redan tidigare
              har hört, aviserat en ordning med underrättelse i efterhand till
              dem som har utsatts för tvångsmedel. Den här utredningen är också
              på gång, och vi kommer under nästa riksdagsår att få ett förslag
              till en ny ordning här.
            </seg>
            <seg xml:id="i-56f69fc5b4053a04-0">
              Det finns därmed, vill jag ha sagt, både innan tillstånd till
              tvångsmedelsanvändning ges och under tiden som åtgärden vidtas
              och efteråt kontroll av att åtgärden sker på ett, i ett demokratiskt
              samhälle, godtagbart sätt både ur ett rättssäkerhetsperspektiv
              och ur ett integritetsperspektiv.
            </seg>
            <seg xml:id="i-3eb86dfcbb0ac409-0">
              Sammantaget kommer vi att få en betydligt bättre ordning för
              kontroll och parlamentarisk insyn än den ordning som vi i dag
              har för kontroll och insyn av dagens existerande tvångsmedelsanvändning.
            </seg>
            <seg xml:id="i-1d218e6cb183fe26-0">
              Flera av debattörerna har ifrågasatt behovet. Varför behöver
              då polisen kunna använda de här metoderna i större utsträckning
              än man redan gör i dag? Ja, min kollega Margareta Persson har
              i den tidigare debatten nämnt några av de här anledningarna. De
              senaste tio åren har vi sett en tiodubbling av de kriminella mc-gängen.
              Riksåklagaren har nyligen i en rapport rapporterat att 12 % av
              dem som arbetar i deras myndigheter utsätts för våld och hot i
              samband med att de utför sitt tjänsteuppdrag. Brottsförebyggande
              rådet har alldeles nyligen rapporterat att ungefär 12 % av tjänstemännen
              som arbetar inom rättsväsendet och närliggande myndigheter utsätts
              för hot och våld i samband med att de utför sina uppdrag. Bostäder
              beskjuts. Privatbilar utsätts för skadegörelse. Domstolar bombhotas.
              Sverige är inte längre vad Sverige en gång var.
            </seg>
            <seg xml:id="i-896a39ab90d9ffb2-0">
              För Säpos del kan vi konstatera att den internationella terrorismen
              under senare år har kommit att dra fördel av öppnare gränser.
              Ofta äger planeringen av ett terroristbrott rum i andra stater
              än där brottet sedan ska utföras. Våra skyldigheter gentemot vår
              omvärld sammanfaller med våra nationella intressen. Den svenska
              statsmakten har självfallet ett särskilt ansvar att skydda sina
              medborgare och rikets intressen på svenskt territorium. Men vi
              har också en skyldighet att bidra till ett effektivt och väl fungerande
              internationellt underrättelseutbyte.
            </seg>
            <seg xml:id="i-25690c2f2153a65c-0">
              De metoder som används vid planeringen av terroristbrott förändras
              fortlöpande och har blivit mer sofistikerade. Den ökade rörligheten
              över gränserna, den ökade kommunikationen och den nya tekniken
              erbjuder nya möjligheter. Förutom avancerad utrustning står också
              stora personella och ekonomiska resurser till förfogande för dem
              som står bakom aktionerna. Företrädare för Säkerhetspolisen har
              vid upprepade tillfällen under en följd av år förklarat att dagens
              tvångsmedelsbestämmelser inte räcker till för att bedriva ett
              effektivt arbete.
            </seg>
            <seg xml:id="i-08dafb2923f72856-0">
              Insikten om de förändrade förutsättningarnas krav finns också
              företrädd i en vidare krets än enbart hos polismyndigheterna.
              Redan när 11 september-utredningen lämnade sina förslag var det
              flera remissinstanser som välkomnade en översyn av möjligheterna
              för säkerhetstjänsten att använda sig av vissa tvångsmedel i förebyggande
              syfte JO, Riksåklagaren, Helsingforss tingsrätt och till och med
              Sveriges advokatsamfund. När det nu aktuella förslaget har varit
              ute på remiss har ett flertal remissinstanser sagt sig instämma
              i bedömningen att det i dag finns ett behov av tvångsmedel i förebyggande
              syfte, och det är inte enbart de brottsbekämpande myndigheterna
              som säger det.
            </seg>
            <seg xml:id="i-51e179c04c3ca397-0">
              Den öppna polisens bekämpande av allvarlig organiserad brottslighet
              sker ofta under sådana förhållanden att det finns anledning att
              anta att åtminstone stämpling till ett visst brott har begåtts,
              och en förundersökning kan således inledas. I sådana fall finns
              inte något större praktiskt behov av tvångsmedel. Emellertid finns
              det även i den öppna polisens verksamhet, framför allt inom ramen
              för kriminalunderrättelsearbetet, ärenden där mycket allvarlig
              brottslighet som riskerar stora värden och människoliv kan vara
              förestående.
            </seg>
            <seg xml:id="i-e6e7f867e351cce5-0">
              Polisen kan med de medel som i dag erbjuds stå inför stora svårigheter
              att få mer exakta uppgifter om brottsplanerna. De problem som
              dagens regelverk medför för den öppna polisens kriminalunderrättelseverksamhet
              bär stora likheter med de bekymmer som Säpos författningsskydd
              står inför vid underrättelseinhämtande. Både Säpo och den vanliga
              polisen har att bekämpa organisationer som är uppbyggda på ett
              sådant sätt att insyn är svår. Möjligheterna till yttre spaning
              och infiltration är små därför att de här nätverken och grupperingarna
              har mycket starka lojalitets- och lydnadsplikter och är mycket
              slutna.
            </seg>
            <seg xml:id="i-80f774dc095526d4-0">
              Att dra gränsen mellan Säpos och den öppna polisens verksamhetsområden
              kan vara svårt när det gäller organiserad och systemhotande brottslighet.
              I dag finns ett ökat behov av att effektivt samverka mellan polisen
              och Säpo och av att kunna möta brottsligheten oavsett vilka metoder
              som brottsligheten använder sig av.
            </seg>
            <seg xml:id="i-cee43ab9bc9243b1-0">
              Mordet på fackföreningsmannen Björn Söderberg och bilbomben mot
              journalisten i Nacka är två fall där behovet av samverkan mellan
              de olika myndigheterna har varit tydligt.
            </seg>
            <seg xml:id="i-788e8c6637fc5363-0">
              Hur ser det då ut i andra länder? Låt mig bara kort konstatera
              att tvångsmedelsanvändning i förebyggande syfte förekommer i ett
              flertal andra stater. Bland annat våra broderländer Finland och
              Norge har nyligen infört en sådan lagstiftning. Storbritannien,
              Tyskland, Italien, Nederländerna och också till exempel Spanien
              har med olika utformning sådana här möjligheter i dag.
            </seg>
            <seg xml:id="i-ba4c94a95542779e-0">
              Jag vill bara konstatera att Lagrådet i sitt yttrande faktiskt
              inte har haft någonting att anföra mot själva behovet av tvångsmedel
              i preventivt syfte. Däremot har man framfört liknande synpunkter
              som i buggningsärenden beträffande integritetsskyddet, behovet
              av att ha ett snävt tillämpningsområde, en tydlig utformning och
              betryggande procedurregler för att minimera risken för missbruk
              och för att skapa största rättssäkerhetsgarantier.
            </seg>
            <seg xml:id="i-2a601f9e005f243c-0">
              Konstitutionsutskottet har yttrat sig, flera har varit inne på
              det. De har lämnat ungefär samma synpunkter som de gjort beträffande
              buggningen. Utan att ha ett eget ställningstagande i ärendet framhåller
              KU vikten av att justitieutskottet gör avvägningarna med hänsyn
              till ändamålsbehovs- och proportionalitetsprinciperna. Man säger
              att det är en besvärande brist med den närmare utformningen av
              underrättelseskyldigheten i efterhand och med att den förstärkta
              granskningen inte finns på plats nu när de här förslagen behandlas
              i riksdagen.
            </seg>
            <seg xml:id="i-5e31a8d00d8f43b3-0">
              De reservationer och invändningar som har framförts mot förslaget
              handlar om att man ifrågasätter om tvångsmedlet är effektivt för
              att förhindra brottslighet. Man menar att det inte finns vetenskapliga
              belägg för detta. Man menar vidare att frågan om underrättelse
              i efterhand samt den förstärkta parlamentariska kontrollen måste
              vara på plats innan beslut fattas. Slutligen menar man att Integritetsskyddsutredningens
              arbete ska avvaktas.
            </seg>
            <seg xml:id="i-144ff8a8af3d1942-0">
              Med anledning av det har jag följande att säga. Först och främst
              kan inte det faktum att det finns vetenskapliga belägg för något
              vara avgörande för om ett behov finns eller inte. Vi har ett ansvar
              att göra de ibland mycket svåra avvägningarna mellan en effektiv
              brottsbekämpning och skyddet av människors integritet. När företrädare
              för de brottsbekämpande myndigheterna säger att lagstiftningen
              inte ger utrymme för de metoder som de behöver för att kunna fullfölja
              sitt uppdrag har vi anledning att lyssna på de synpunkterna. När
              tidigare offentliga utredningar kommit fram till samma slutsats
              är det också något att beakta. Slutligen kan utländska erfarenheter
              som finns av tvångsmedelsanvändning ge oss ytterligare kunskap.
            </seg>
            <seg xml:id="i-4c5890b6990e4500-0">
              Majoriteten i utskottet har kommit fram till att det finns behov
              av att ge både polis och säkerhetspolis möjlighet att använda
              tvångsmedel.
            </seg>
            <seg xml:id="i-00cd5ba4ae71648b-0">
              Beträffande invändningar som handlar om att underrättelse i efterhand
              ska ske till den som oriktigt har drabbats av tvångsmedel kan
              jag bara hänvisa till det arbete som har inletts för att skapa
              en sådan ordning, likaså när det gäller förstärkningen av den
              parlamentariska kontrollen.
            </seg>
            <seg xml:id="i-daceca54681b0d99-0">
              Avslutningsvis, herr talman, vill jag framhålla betydelsen av
              att samhället förmår göra bådeoch. Vi måste kunna ge polisen effektiva
              arbetsmetoder och samtidigt kunna göra det på ett sätt som är
              både rättssäkert och med minsta möjliga ingrepp i människors privatliv
              och integritet.
            </seg>
            <seg xml:id="i-2f3218c768710d31-0">
              Vi socialdemokrater anser att förslaget på ett bra sätt lyckas
              med denna viktiga avvägning mellan olika men i ett demokratiskt
              samhälle lika viktiga principer.
            </seg>
            <seg xml:id="i-e14ea4a8c2ada0ff-0">
              Herr talman! Med detta yrkar jag bifall till förslaget i betänkandet
              och avslag på reservationerna. Eftersom detta också är justitieutskottets
              sista debatt den här mandatperioden vill jag ta tillfället i akt
              att å mina och mina socialdemokratiska kollegers vägnar i utskottet
              tacka de övriga partiernas företrädare i justitieutskottet för
              alla de debatter som vi har haft tillsammans. Det har varit givande.
            </seg>
          </u>
          <note xml:id="i-73785de9777edf26-0">
            I detta anförande instämde Kerstin Andersson, Christer Erlandsson,
            Helena Frisk, Elisebeht Markström, Göran Norlander och Margareta
            Persson (alla s).
          </note>
          <note type="speaker" xml:id="i-7e2755924c57cf44-0">
            Anf. 57 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-3">
            <seg xml:id="i-4f985659dfb5110e-0">
              Herr talman! Jag vill gärna replikera och tacka Britta och alla
              andra kolleger i utskottet för den gångna mandatperioden och för
              de mycket givande diskussioner vi har haft här.
            </seg>
            <seg xml:id="i-1842c8585d583795-0">
              Jag har i mitt anförande utvecklat min principiella kritik av
              förslaget, och jag tänkte inte upprepa det. Jag konstaterar att
              inte ens Britta Lejon lyckades övertyga mig om att jag ska inta
              en annan ståndpunkt i denna fråga.
            </seg>
            <seg xml:id="i-937fb4be0c2876f3-0">
              Men jag skulle vilja lyfta diskussionen till att bli lite mer
              övergripande. Vi diskuterar här förslag efter förslag, var för
              sig, men var finns helheten? Vart är vi på väg någonstans? Vad
              händer med vårt öppna samhälle? Det tycker jag är jätteviktiga
              frågor, men dem diskuterar vi inte. Jag skulle vilja höra lite
              av Britta Lejons tankar kring vad som händer med samhället när
              vi nu inför alla dessa nya tvångsmedel, dessa kontroversiella
              förslag buggning, preventiva tvångsmedel, skyddsidentitet. Vi
              diskuterar samarbetet mellan militär och polis. Vad händer med
              samhället? Vad tror Britta Lejon kommer att hända framöver?
            </seg>
            <seg xml:id="i-d99a408bd3ee382a-0">
              Jag tycker att det är viktigt att vi ändå reflekterar över det.
              Jag gör det också utifrån vad till exempel Hovrätten över Skåne
              och Blekinge skrev om risken för en extensiv användning av dessa
              tvångsmedel, i det här fallet de preventiva tvångsmedlen. Jag
              vill också om möjligt höra tankar kring vad som kan finnas runt
              hörnet lagring av trafikdata, dataavlyssning som BRU har diskuterat,
              möjligheterna att utvidga de preventiva tvångsmedlen med buggning
              som ändå har diskuterats. Vad är Britta Lejons tankar kring detta?
            </seg>
          </u>
          <note type="speaker" xml:id="i-9a8783deda83e159-0">
            Anf. 58 BRITTA LEJON (s) replik:
          </note>
          <u who="unknown" xml:id="i-43b805758e7cc814-10">
            <seg xml:id="i-d951bacf900a258f-0">
              Herr talman! Inledningsvis vill jag säga att jag inte hade trott
              att jag skulle lyckas övertyga Rolf Olsson om att nu plötsligt
              inta en annan ståndpunkt än tidigare. Men Rolf Olsson har naturligtvis
              rätt i att vi måste förmå se helheten. Vi måste förmå se den totala
              samhällsutvecklingen. Det kan kännas lite svårt när det väcks
              många förslag som behandlas samtidigt i riksdagen och dessutom
              i flera olika utskott.
            </seg>
            <seg xml:id="i-9b117ca35b15d46c-0">
              Jag kan nog inte ge några bättre svar på de här frågorna än Rolf
              Olsson själv kan göra. Vi kanske kommer till lite olika synpunkter
              utifrån de olika värderingar vi har ändå på var gränsen mellan
              skyddet för integritet och effektiviteten i brottsbekämpningen
              bör ligga.
            </seg>
            <seg xml:id="i-f829bc3f86d3ab33-0">
              Jag tror att vi alla ställer upp på värnandet av att vi klarar
              av att göra bådeoch. Ska man lyckas med det tror jag att man i
              varje enskilt lagstiftningsförslag måste granska förslaget ur
              rättssäkerhetsaspekter och integritetsaspekter. Om vi socialdemokrater
              inte ansåg att det i de här aktuella lagförslagen ändå fanns en
              god och klok avvägning och goda rättssäkerhetsgarantier, minimalt
              intrång i privatlivet med hänsyn till de ändamål som lagförslagen
              handlar om skulle vi naturligtvis inte ha ställt upp på dem. Jag
              känner mig trygg i att de här lagförslagen åstadkommer en avvägning
              som är rimlig och adekvat.
            </seg>
          </u>
          <note type="speaker" xml:id="i-7725a3a263753c45-0">
            Anf. 59 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-4">
            <seg xml:id="i-69c90064946ff914-0">
              Herr talman! Det är mycket begärt att Britta Lejon ska ge ett
              fullödigt svar på frågan, jag är medveten om att den är jättestor.
            </seg>
            <seg xml:id="i-02d419bd5bb32769-0">
              Jag tycker att den är oerhört viktig att ställa tydligt och klart.
              Vi kommer att se att debatten om de här frågorna kommer att fortsätta
              utanför detta hus och inne i huset.
            </seg>
            <seg xml:id="i-d6d74355e5ad41f4-0">
              Mina farhågor är inte lugnade när det gäller framtiden och utveckling
              av integriteten när det gäller de grundläggande fri- och rättigheterna.
              Vi ser i Vänsterpartiet vår roll som att elda under de kritiska
              synpunkterna. Vi står uppenbarligen för lite olika synsätt när
              det gäller att bedöma effektivitet, proportionalitet och behov
              kring tvångsmedlen. Det är att beklaga.
            </seg>
            <seg xml:id="i-be65ea0ea9809193-0">
              Jag vill ta tillfället i akt att rikta ett varningens ord för
              att detta kan vara början och att det kommer mera. Det kommer
              en extensiv användning, och det kommer ytterligare förslag. Det
              ligger i röret. Vi får fortsätta att bevaka detta på ett kritiskt
              sätt.
            </seg>
          </u>
          <note type="speaker" xml:id="i-7560bd5f66e3e33c-0">
            Anf. 60 BRITTA LEJON (s) replik:
          </note>
          <u who="unknown" xml:id="i-43b805758e7cc814-11">
            <seg xml:id="i-0926555153305f04-0">
              Herr talman! Rolf Olsson och hans partikamrater har med förtjänst
              understrukit bland annat behovet av en ökad och förbättrad parlamentarisk
              kontroll över och insyn i tvångsmedelsanvändningen i Sverige.
              Det är någonting som vi nu också får se bli verklighet. Vi kommer
              att ha en mycket bättre ordning i framtiden än vad hittills har
              varit fallet.
            </seg>
            <seg xml:id="i-cb89ccbc6265aa36-0">
              Det finns inte anledning att vara så pessimistisk som Rolf Olsson.
              Jag har tilltro till att de som kommer efter Rolf Olsson som kommer
              att företräda både mitt parti och Rolf Olsson parti i denna kammare
              i framtiden också kommer att värdesätta och bevaka att vi åstadkommer
              en god avvägning mellan de olika principer ett demokratiskt samhälle
              måste vara uppbyggt av.
            </seg>
            <seg xml:id="i-355cdc737e2ac9a7-0">
              Det är bara den fortsatta debatten, diskussionen och utformningen
              av de precisa lagförslagen som kommer att avgöra hur vårt samhälle
              ser ut. Det vet inte Rolf Olsson och jag något annat om än att
              jag är övertygad om att riksdagsledamöter även i framtiden kommer
              att se på sitt uppdrag med samma allvar som Rolf Olsson och vi
              andra gör och åstadkomma denna goda avvägning.
            </seg>
            <seg xml:id="i-5ea4c41948c9fb8a-0">
              Jag har gott hopp inför framtiden. Jag tycker också att lagförslagen
              är viktiga. Jag menar att Sverige har bekymmer och har förändrats
              på ett sätt som gör att dessa lagförslag tyvärr är nödvändiga.
            </seg>
          </u>
          <note type="speaker" xml:id="i-240079cfb32a2d02-0">
            Anf. 61 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-5">
            <seg xml:id="i-c63787074b96169f-0">
              Herr talman! Det vi nu diskuterar är åtgärder för att förhindra
              vissa särskilt allvarliga brott. Det handlar om att använda en
              del tvångsmedel i förebyggande syfte utan att det finns någon
              direkt brottsmisstanke. De ska få användas vid hemlig teleavlyssning,
              hemlig teleövervakning, hemlig kameraövervakning och postkontroll.
            </seg>
            <seg xml:id="i-5129ce2162191bc5-0">
              Vi har nyss debatterat hemlig rumsavlyssning, det vill säga buggning.
              Varför har Socialdemokraterna inte föreslagit att buggning också
              ska få användas i förebyggande syfte? Om det verkligen behövs
              till exempel teleavlyssning i förebyggande syfte för att stoppa
              terrorismen, varför behövs det då inte buggning i samma syfte
              för att stoppa terrorism?
            </seg>
            <seg xml:id="i-1e73d2c2af0a3030-0">
              I förra debatten fick vi höra att de hemliga tvångsmedel vi har
              i dag inte räcker till. Därför måste vi ha ett nytt, det vill
              säga buggning. Men gäller inte det i den här debatten?
            </seg>
          </u>
          <note type="speaker" xml:id="i-c5100d04ffc8d746-0">
            Anf. 62 BRITTA LEJON (s) replik:
          </note>
          <u who="unknown" xml:id="i-43b805758e7cc814-12">
            <seg xml:id="i-758949f5645fff8d-0">
              Herr talman! Nu vill Johan Linander få mig att tala om någonting
              som tidigare talare har uttryckt som det sluttande planet. Det
              är jag inte beredd att göra. Det är ändå skillnad på buggning
              som tvångsmedel och andra tvångsmedel. Det har föregående debatt
              på ett föredömligt sätt lyft fram.
            </seg>
            <seg xml:id="i-19dfb15bfbff162d-0">
              Man får betydligt mer information när man buggar än när man använder
              sig av andra tvångsmedel. Det är någonting som fler människor
              drabbas av än enbart den man vill få information om. Därför är
              det ett tvångsmedel som måste omgärdas av väldigt strikta gränser.
            </seg>
            <seg xml:id="i-7456cd58a4c72d52-0">
              Det förslag vi har nu handlar inte om buggning. Det finns skäl
              till det. Det handlar om att göra en avgränsning i varje fall.
              Det är en avvägning mellan rättssäkerhet och integritet å den
              ena sidan och effektivitet och rättstrygghet, som Johan Pehrson
              brukar uttrycka sig, å den andra sidan. Vi har gjort bedömningen
              att detta är en rimlig avvägning.
            </seg>
            <seg xml:id="i-7aaf6537230d82e8-0">
              Jag vill ta tillfället i akt att uttrycka mitt beklagande över
              att Centerpartiet inte har varit berett att gå med den majoritet
              som finns i utskottet i bedömningen av behovet av denna åtgärd
              och den tidigare åtgärden. Vi har från vår sida haft en stor beredskap
              att diskutera förslagen. Vissa partier har uttryckt den beredskapen.
              Men Centerpartiet har inte gjort det trots att man principiellt
              säger att man ser att det finns behov av ytterligare åtgärder
              och arbetsmetoder till polisen. Jag beklagar detta.
            </seg>
          </u>
          <note type="speaker" xml:id="i-c3cb7454c29b5a08-0">
            Anf. 63 JOHAN LINANDER (c) replik:
          </note>
          <u who="johan_linander_ed0b28" xml:id="i-adf924fe4af67a27-6">
            <seg xml:id="i-52b215449a9c0a4f-0">
              Herr talman! Jag kan inte säga om behovet finns eller inte finns.
              Det ger inte propositionen något svar på. Vi kan åtminstone vara
              väldigt överens om att de brott som räknas upp i listan i 1 §
              i den föreslagna lagen är väldigt ovanliga brott. Det är högmålsbrott,
              uppror, högförräderi, krigsanstiftan och lite sådana saker.
            </seg>
            <seg xml:id="i-f80b42453f104137-0">
              Jag kan inte svara på om behovet finns. Det hade Justitiedepartementet
              en möjlighet att visa i propositionen, men det har man inte gjort.
              Det är att gå för långt att helt avskaffa att det behövs någon
              som helst misstanke om brott. Att det finns anledning att anta
              är att sätta ribban alldeles för lågt.
            </seg>
            <seg xml:id="i-188265521411ee10-0">
              Jag ska gå tillbaka till Britta Lejons tidigare anförande. Där
              gav hon exempel som jag inte tyckte var riktigt relevant. Vi talar
              om organiserad brottslighet. Det kan väl tänkas att någon kriminell
              organisation begår något av dessa väldigt ovanliga brott. Men
              det är inte vad den organiserade brottsligheten framför allt sysslar
              med.
            </seg>
            <seg xml:id="i-3f2ab2fddbe22b9d-0">
              Det kom ett exempel om internationell samverkan för att motverka
              terrorism. Det är jätteviktigt. Även om terroristbrott inte skulle
              vara planerade i Sverige skulle lagstiftningen kunna gälla, om
              jag förstod Britta Lejon rätt.
            </seg>
            <seg xml:id="i-67d075543b8cd85d-0">
              Om USA:s säkerhetstjänst eller Kinas säkerhetspolis kontaktar
              svensk säkerhetspolis och säger att det finns anledning att anta
              att spioneri eller grov obehörig befattning av hemlig uppgift
              kommer att begås i deras länder, skulle vi då till exempel ha
              hemlig telefonavlyssning av en svensk medborgare i Sverige, för
              att finns anledning att anta att något sådant skulle ske i ett
              annat land?
            </seg>
          </u>
          <note type="speaker" xml:id="i-e8ad0bfdc8eed699-0">
            Anf. 64 BRITTA LEJON (s) replik:
          </note>
          <u who="unknown" xml:id="i-43b805758e7cc814-13">
            <seg xml:id="i-0c24d0a113b70ee7-0">
              Herr talman! Jag börjar med det sista först. Svensk polis har
              naturligtvis ett underrättelsesamarbete med andra länder, och
              det ska man fortsätta med. Det här förslaget kommer att ge ytterligare
              möjligheter till det. Glöm inte, Johan Linander, att det är en
              svensk åklagare som ska ansöka till en svensk domstol. Det är
              en svensk domstol som ska övertygas om behovet i det aktuella
              fallet.
            </seg>
            <seg xml:id="i-bb24bd927c261811-0">
              Johan Linander talade om ifrågasättandet av behovet och att propositionen
              inte ger något underlag för att bedöma om det finns ett behov.
              Jag tror att Johan Linander i sitt anförande sade att det inte
              finns någon utredning utan enbart en sakkunnig person som har
              skrivit en departementspromemoria.
            </seg>
            <seg xml:id="i-e2087d9986160f1b-0">
              Det aktuella förslaget bygger visserligen på förslagen i den
              aktuella departementspromemorian. Men det finns ändå ett antal
              offentliga utredningar som tidigare berört frågeställningarna.
              Både Säkerhetstjänstkommissionen och 11 september-utredningen
              har berört frågeställningarna. Det är viktigt att konstatera det.
            </seg>
            <seg xml:id="i-028b7ec61278c35c-0">
              Jag tycker till skillnad från Johan Linander att departementspromemorian
              lyckas med att visa på behovet. Det finns ett antal remissinstanser
              som instämmer i den bedömningen. Jag kan bara nämna till exempel
              Åklagarmyndigheten och Ekobrottsmyndigheten. De tycker att man
              har lyckats visa på behovet av det nya lagförslaget.
            </seg>
            <seg xml:id="i-27fecef9d4f3ddb0-0">
              Nivån för misstanke är för låg, säger Johan Linander. Det kan
              man naturligtvis ha olika uppfattningar om. Det är en relativt
              låg grad av misstanke. Men vi har gjort bedömningen att det är
              nödvändigt att landa där om man ska kunna använda sig av tvångsmedlet
              på ett vettigt sätt.
            </seg>
            <seg xml:id="i-677f6bc7b740cbe5-0">
              Det är i varje fall högre grad av misstanke innan man här kan
              använda sig av tvångsmedel än det utrymme som redan i dag existerar
              för myndigheter som använder sig av utlänningslagstiftningen och
              tvångsmedel i samband med tillämpning av den.
            </seg>
            <seg xml:id="i-29c186d2210b4314-0">
              Vi har åtminstone en högre grad här än vad som finns i den redan
              existerande utlänningslagstiftningen. Den tror jag att Centerpartiet
              röstade för.
            </seg>
          </u>
          <note type="speaker" xml:id="i-1c7c2ac09fe94647-0">
            Anf. 65 JOHAN PEHRSON (fp):
          </note>
          <u who="johan_pehrson_abbeca" xml:id="i-b0dcd416e22c3d77-7">
            <seg xml:id="i-404f65ccd67aa39d-0">
              Herr talman! En demokrati har inte bara en rättighet utan också
              en direkt skyldighet att försvara sig, enligt min uppfattning.
              Jag tar vid lite där Britta Lejon slutade.
            </seg>
            <seg xml:id="i-441ef9d63fc958a5-0">
              Vi har lagstiftning som skiljer tydligt på svenska medborgare
              och icke-svenska medborgare. Det är vanligt att man gör så det
              görs i de flesta demokratiska länder just för att skydda sin egen
              demokrati.
            </seg>
            <seg xml:id="i-a5f59917d30272b8-0">
              Jag vill varna för en bild av att Sverige skulle vara någon form
              av Bullerbyn. Det blir lite beklämmande att höra ledamöter av
              riksdagens justitieutskott här säga att det inte står om behovet
              i propositionen. Nej jag är väldigt glad att det inte står om
              något behov där. Det ska det inte göra, annat än att det just
              finns ett behov. De partier som nu argumenterar mot behovet har
              också tillgång till de sammanträden där vi möter svensk säkerhetspolis.
              Ni medverkar också till de brev som skrivs och de inriktningsbeslut
              som fattas för svensk säkerhetspolis. Om ni är närvarande då så
              är ni rimligen medvetna om vad de säger till oss om hur det ser
              ut i Sverige med högerextremism, med radikala islamistiska element
              som är rätt otäcka, med vänsterextrema grupper som är beredda
              att spränga en McDonaldsrestaurang eller med högerextrema grupper
              som är beredda att mörda människor. Det har uppenbarligen bevisligen
              hänt. Det finns också andra grupper som vill spränga kristna församlingar
              med en tydlig högerinriktning.
            </seg>
            <seg xml:id="i-12e35edb4cd7a1bb-0">
              Detta förekommer. Var inte naiva! Vakna upp ur Bullerbyn! Det
              finns en verklighet här som vi ska göra så bra som möjligt. Då
              krävs det att vi ger verktyg till svensk polis.
            </seg>
            <seg xml:id="i-83f53ed0eee72eae-0">
              Bakgrunden är mycket riktigt den att frågan har varit uppe länge.
              Vi vet hur befintlig lagstiftning tyvärr delvis har missanvänts
              för att komma åt inte minst högerextrema grupper på senare år.
              Nu gör man en möjlighet för att möta den extremism som med våldet
              som ideologi vill störta svensk demokrati. Då har vi, alla här
              inne, en enorm skyldighet att rusta svensk polis så att den på
              vårt uppdrag kan möta detta hot.
            </seg>
            <seg xml:id="i-78b32a530b491d27-0">
              Det har gjorts utredningar, som sagt. Den promemoria som gjordes
              som förslag till detta och som remissbehandlades tyckte jag gick
              alldeles för långt. Man pratade om misstanke mot grupp. Det fanns
              ingen misstankenivå alls. Om man ska stödja det här så är det
              viktigt att man fokuserar på en individ och att man fokuserar
              på att det finns någon form av misstankegrad. Nu har man infört
              den nivå som vanligtvis gäller för förundersökning.
            </seg>
            <seg xml:id="i-4b299289c0b837ba-0">
              Som alltid är det beklagligt att vi lever i en värld där vi ens
              behöver diskutera detta. Men vi har inte bara en skyldighet utan
              en absolut rättighet, och vi måste skydda vår svenska demokrati.
            </seg>
            <seg xml:id="i-b8f83596a35acd18-0">
              I den tidigare debatten om buggning var det ett fasansfullt hänvisande
              till olika remissorgan. Jag tycker att man ska vara ärlig och
              säga nu att Lagrådet inte har avstyrkt detta. I de synpunkter
              som Lagrådet hade det har Lagrådet alltid anser man att detta
              i allt väsentligt är tillgodosett i den proposition som nu föreligger.
              Vi har hovrätter och tingsrätter som stöder detta och som pekar
              på behovet av att svensk demokrati ska skydda sig.
            </seg>
            <seg xml:id="i-78541b2fdf2bb9da-0">
              Om det kan göras antaganden att det finns en person som planerar
              att kapa ett tåg mellan Köpenhamn och Malmö så är det väl rimligt
              att vi försöker avstyra den verksamheten? Samma person kanske
              tänker spränga tåget. Det finns människor som är så sjuka att
              de planerar sådant och önskar detta för att manifestera sin galna
              ideologi. Ser inte ni det behovet? Ser inte ni att det här förekommer?
              Eller tror ni att det är någonting som det bara berättas historier
              om? I så fall måste ni ju grovt misstro svensk polis och hävda
              att den berättar sagor. Jag hävdar att det tyvärr inte är så det
              ligger till.
            </seg>
            <seg xml:id="i-7fad4d65db9f6362-0">
              Jag tycker därför att det vilar ett stort ansvar på dem som nu
              säger nej till detta. Det rör sig om samma rättssäkerhetsgarantier
              som tidigare. Det är domstol och offentliga ombud. Det kommer
              att finnas full insyn av en nämnd. Det kommer att finnas möjligheter
              till information i efterhand. Vi har fullt tjänstemannaansvar.
              Vi har JK och vi har JO.
            </seg>
            <seg xml:id="i-d898219acd8f9de4-0">
              Detta är rättssäkerhetsgarantier som är tillräckliga enligt min
              uppfattning. Man kan säga att de inte är tillräckliga. Man kan
              säga nej också av principiella skäl till en sådan här typ av brottsbekämpning
              och tvångsmedel. Men varför skulle det finnas ett intresse av
              att jaga människor på detta sätt?
            </seg>
            <seg xml:id="i-f028ea0d987ce866-0">
              Jag håller med inlägget från Leif Björnlod på så sätt; man kan
              inte alltid utgå från att staten är god. Nej, verkligen inte det
              är därför vi har alla dessa kontrollåtgärder. Det är därför de
              finns! Det är därför den här riksdagen kommer att vara högst ansvarig
              för att utse människor som ska ha insyn i detta för att se till
              att man inte går över gränsen. Men man kommer att undersöka människor
              människor som har en tydlig ideologi och önskan om att störta
              vår demokrati eller sätta i gång och mörda andra människor och
              en massa andra konstiga idéer.
            </seg>
            <seg xml:id="i-63c9b91f37ba9c91-0">
              Är svaret från minoriteten i den här kammaren verkligen att polisen
              då inte ska få försöka avstyra tåget mellan Köpenhamn och Malmö
              om det finns en människa som vill spränga det? Ni vill inte att
              det ska hända; det har jag inte påstått. Men vad är verktyget
              när man får den informationen via någon annan underrättelsetjänst
              eller genom att man uppsnappar något via några informatörer? Vad
              är svaret? Är det att polisen inte ska få göra någonting? Det
              är ganska ansvarslöst, tycker jag.
            </seg>
            <seg xml:id="i-a2459a405b8939f7-0">
              Jag tycker att det finns anledning att ta detta på allvar. Jag
              önskar att det inte var så. Jag säger inte att minoriteten inte
              vill göra någonting. Men ni har ju inget annat verktyg. Man får
              inte avlyssna den misstänkta personens telefon efter beslut i
              domstol, offentligt ombud, kontroll av nämnd, JK och JO. Varför?
            </seg>
            <seg xml:id="i-d5b5af84123897ec-0">
              Herr talman! Den här debatten är väldigt svår. För mig som liberal
              är det svårt att hitta avvägningen. En avvägning var uppe i ett
              tidigare replikskifte här. Självfallet kan man inte få avlyssna
              någon persons bostad bara på antaglighetsgrunden. Det är att gå
              för långt. Men vi vet hur det ser ut i världen. Om det skulle
              hända saker i Sverige som ännu mer hotar vår frihet, vår demokrati
              och vårt öppna samhälle så är risken att trycket kommer att öka.
              Det är ändå så att uppdraget att skydda svensk demokrati inte
              kommer från svensk polis. Det kommer inte från säkerhetspolisen.
              Det kommer inte från åklagarna. Det kommer inte från någon annan
              än från medborgarna i det här landet, som ger uppdrag till oss
              i riksdagen att se till att bygga ett gott samhälle och att försvara
              det öppna samhället. Vi ska föra diskussioner om hur vi gör detta
              på bästa sätt.
            </seg>
            <seg xml:id="i-95c1a0b15e86dc3d-0">
              Det krävs hårda rättssäkerhetsgarantier för att detta ska vara
              möjligt och acceptabelt. Det tycker jag att man har levererat.
              Men rättssäkerhet är ingen fråga som slutar med den här debatten
              eller den här mandatperioden. Den kommer att fortsätta att diskuteras
              under nästa mandatperiod och under den följande mandatperioden.
              Det är någonting som hela tiden är under utveckling.
            </seg>
            <seg xml:id="i-a29ee7ba09d1273b-0">
              Med dessa allvarsamma ord skulle också jag vilja tacka utskottet
              för att detta har varit så spännande. Jag tycker att vi har fört
              bra debatter. Jag tycker också att vi på många områden har förenats
              i förändringar i svensk lagstiftning för våra brottsbekämpande
              myndigheter. Vi kan till och med konstatera att anslagen ibland
              har ökat med någon krona. Jag tycker att vi har gjort ett arbete
              som vi kan vara stolta över på många sätt. Vi har väldigt olika
              utgångspunkter och vi kan i varierande grad vara nöjda. Jag är
              inte nöjd, och det har väl framgått under någon debatt tidigare,
              hoppas jag. Tack för all tid som ni har lagt ned! Vi får väl se
              hur många och vilka av oss som ses till hösten.
            </seg>
          </u>
          <note type="speaker" xml:id="i-3c72284b03fc0b13-0">
            Anf. 66 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-5">
            <seg xml:id="i-0641846c8150f25d-0">
              Herr talman! Det kan vara av intresse att diskutera med regeringens
              stödparti Folkpartiet liberalerna.
            </seg>
            <seg xml:id="i-de147c834be90229-0">
              Upplysningsvis lever jag inte i Bullerbyn, Johan Pehrson. Jag
              får intrycket av att Johan Pehrson lever efter devisen om att
              höja rösten när argumenten tryter. Jag tycker att det är tunt
              det är tunt i betänkandet och tunt i propositionen när det gäller
              att bygga under behovet, proportionaliteten och effektiviteten.
            </seg>
            <seg xml:id="i-a9b35f5f757fbb4f-0">
              Ibland undrar jag om det inte finns någon gräns för Johan Pehrsons
              vilja att beväpna polisen med diverse nya tvångsmedel. Det måste
              ändå finnas tankar också hos Johan Pehrson om var gränsen kan
              gå när det öppna samhället är utsatt för hot. Samma fråga som
              jag ställde till Britta vore av intresse att få åtminstone några
              tankar från Johan om. Var någonstans befinner vi oss? Vad kan
              komma sedan? Var sätter Johan Pehrson gränsen när det gäller repressiva
              åtgärder?
            </seg>
            <seg xml:id="i-44462ddc017222e0-0">
              Johan Pehrson berömde sig av att man, i samband med att förslagen
              lades fram, hade fått igenom så tydliga avtryck när det gäller
              rättssäkerhet och rättsmedel. Jag skulle vilja veta vad det är
              Johan Pehrson närmare bestämt har fått igenom i sina samtal med
              regeringen. Det är ju inga svampsamtal, utan det är väl någon
              annan bokstavskombination. Utveckla gärna det! Det vore av intresse.
            </seg>
          </u>
          <note type="speaker" xml:id="i-f70019ff1d3ed05d-0">
            Anf. 67 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-8">
            <seg xml:id="i-d4ecb9d19752d4f4-0">
              Herr talman! Jag utgår ifrån att Rolf Olsson eller andra företrädare
              för Vänsterpartiet är närvarande också mentalt. Ni har varit närvarande
              rent fysiskt när vi har träffat svensk säkerhetspolis. De berättar
              om hur det ser ut. Jag tycker att det skulle vara klädsamt om
              man ifrågasatte hur man mår i svensk säkerhetspolis, hur man jobbar
              och om de tror på fria fantasier. Eller är det en bild som bygger
              på sanning att dessa högerextrema, vänsterextrema och andra radikala
              grupperingar som utgör ett hot mot svensk demokrati finns? Det
              handlar om grupper som jobbar i och utanför Sverige och mot mål
              i andra länder. Finns detta, eller vad menar Rolf Olsson? Tycker
              du att regeringen ska redovisa det i propositionen? Jag hoppas
              att Rolf Olsson förstår att det är helt omöjligt.
            </seg>
            <seg xml:id="i-6ad53c54560688c8-0">
              Som jag sade i talarstolen har det varit helt oacceptabelt för
              Folkpartiet liberalerna att man inte skulle ha någon nivå av misstanke
              alls. Vi har sagt att det ska vara den lägsta som finns i svensk
              processrätt, den som gäller för förundersökning. Det är låg, och
              det är själva meningen, men det finns en nivå. Vi vill inte öppna
              för det som utredningen föreslog. Det är ett krav från Folkpartiet
              liberalerna.
            </seg>
            <seg xml:id="i-d3f39b263b44ee11-0">
              Ett annat krav är att det inte får ske mot en grupp. Det måste
              vara en individ. Det är ett krav från Folkpartiet liberalerna
              för att markera att det inte får breda ut sig. Det måste vara
              smalt och avgränsat. Det ska därmed vara möjligt för domstolen
              att göra en någorlunda prövning. Jag känner att Rolf Olsson i
              praktiken underkänner den domstolen som organ för att pröva dessa
              tvångsmedel.
            </seg>
            <seg xml:id="i-1e77578e80a64aec-0">
              Jag vet inte om vi ska tävla i vem som var först med att kräva
              tvångsmedelsnämndsinsyn. Vi kan gå tillbaka till protokollen i
              riksdagen och se om det var Folkpartiet eller Vänsterpartiet.
            </seg>
          </u>
          <note type="speaker" xml:id="i-f59d787fb7a14ca6-0">
            Anf. 68 ROLF OLSSON (v) replik:
          </note>
          <u who="rolf_olsson_4e3cd0" xml:id="i-53d7b5165907ee0d-6">
            <seg xml:id="i-46e4e2c52c2e0330-0">
              Fru talman! Jag tycker inte att jag fick något direkt svar på
              frågan. Det är samma upprepande av att vi på något sätt skulle
              vara motståndare till tvångsmedel över huvud taget och inte vilja
              utrusta polisen med medel att bekämpa brottsligheten. Det är naturligtvis
              falsifikat. Det stämmer inte alls med verkligheten. Däremot är
              vi väldigt nogsamma om att bevara en balans när det gäller de
              viktiga behovs-, proportionalitets- och effektivitetsaspekterna
              och principerna när nya tvångsmedel diskuteras. Där är uppenbarligen
              Johan Pehrson inte lika noggrann, utan där tycks det vara mer
              av kulor, krut, granater och kanoner som gäller.
            </seg>
            <seg xml:id="i-312b9c23d785da01-0">
              Jag vet ju svaret på frågan om vem som har krävt både tvångsmedelsnämnd
              och informationsplikt till sådana som har blivit utsatta för tvångsmedel.
              Folkpartiet var med och röstade aktivt ned en reservation från
              Vänsterpartiet så sent som för några månader sedan. Den frågan
              är väldigt lätt att svara på. Det är bra om det kommer nu, men
              jag tycker inte att ni har fått era krav tillgodosedda. De kommer
              eventuellt först i efterhand. Först ska man införa tvångsmedel
              och sedan, eventuellt, demokratisk insyn och rättigheter för de
              enskilda att få sin sak prövad och eventuellt få skadestånd, vilket
              vi också hoppas. Jag tycker att den tågordningen är totalt bakvänd
              i en rättsstat.
            </seg>
          </u>
          <note type="speaker" xml:id="i-077eb2980822774a-0">
            Anf. 69 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-9">
            <seg xml:id="i-7efcddff8ddfc1c0-0">
              Fru talman! Jag ska inte gå tillbaka till någon korrespondens
              och skicka över den till Rolf Olsson eller läsa upp den på justitieutskottets
              avslutningsfest i kväll. Men där kan man se vad Folkpartiet har
              fått igenom. När vi har sagt att vi ska stödja detta och då är
              jag tillbaka till den roll som jag tycker att man ska ha i ett
              utskott, framför allt om man gör anspråk på att vilja vara ordförande
              i ett utskott beror det på att man ska se till att man inte gör
              saker av billig partitaktik och säger: Nej, allt som den socialdemokratiska
              regeringen kommer med är värdelöst.
            </seg>
            <seg xml:id="i-b2bfbc7ce63bc00e-0">
              En hel del är riktigt värdelöst, och det har ofta Vänsterpartiet
              varit med på. Men man ska se till att bra förslag kan komma in,
              och då måste man ge besked innan. Då får man inte igenom att det
              kan vara en grupp. Bort med gruppen! Det måste finnas någon form
              av nivå. In med nivån! Det är avtryck.
            </seg>
            <seg xml:id="i-633cc2278f1eda92-0">
              Jag vill ge Rolf Olsson rätt i att han har tidigare än jag i
              protokoll krävt att man ska få information i efterhand. Det tycker
              jag är bra. Det ska du och Vänsterpartiet har beröm för. Vi delar
              den uppfattningen. Men när det gäller nämnd tror jag att jag vågar
              säga att vi var något tidigare. Vi vill få en bred parlamentarisk
              insyn i den här verksamheten som är så viktig. Det gäller både
              den befintliga och den vi nu beslutar om.
            </seg>
            <seg xml:id="i-a3d4d3fd4142d317-0">
              Nu pratar vi om detta tvångsmedel. Det låter på Rolf Olsson som
              om man är för jättebra polisarbete och vill komma åt dem som tänker
              störta demokratin. Det gläder mig att Vänsterpartiet arbetar för
              det. I en sådan situation kan man börja prata om någonting annat,
              men då får Rolf Olsson komma med de andra förslagen, de fina vänsterpartiförslagen
              som redovisar hur vi nu ska klämma åt de mörkermänniskor som har
              ett enda syfte, nämligen att förstöra vårt samhälle. Redovisa
              dem i stället för att säga att de här förslagen är odugliga.
            </seg>
            <seg xml:id="i-5e8cd92c18aa9839-0">
              Jag hävdar att de här förslagen kommer att innebära att vi får
              en bättre förutsättning att förebygga mycket allvarliga brott
              som är ett hot mot demokratin. Jag beklagar verkligen att de här
              förslagen inte träder i kraft när det var tänkt. De kommer också
              att bromsas upp. Det kan bli ett högt pris att betala.
            </seg>
          </u>
          <note type="speaker" xml:id="i-51b3823d47fdf375-0">
            Anf. 70 MATS EINARSSON (v):
          </note>
          <u who="mats_einarsson_7b24f2" xml:id="i-8adb823e92c32625-2">
            <seg xml:id="i-f67586b4d491a25b-0">
              Fru talman! Jag skulle i och för sig kunna nöja mig med att hänvisa
              till det anförande jag höll i det föregående ärendet. De invändningar
              och den kritik som där formulerades, inte bara av Vänsterpartiet
              utan också av Lagrådet och ett enigt konstitutionsutskott, gör
              sig ju gällande även i detta ärende. Men jag tror att Johan Linander
              har rätt när han pekar på att det finns en principiell skillnad
              mellan dessa två lagförslag. Här handlar det om något kvalitativt
              annat än i det förra ärendet.
            </seg>
            <seg xml:id="i-83d9685686b29418-0">
              Man brukar ju skämta om poliskonstaplar som indelar mänskligheten
              i arresterade och ännu icke arresterade. Nu har vi en justitieminister
              som förefaller tänka i likartade banor, och det är inte ett dugg
              komiskt. Avlyssna folks telefoner innan de gjort något! Man vet
              aldrig, de kanske tänker spränga något i luften. Lås in folk i
              läger utan rättegång! Då har vi i alla fall förebyggt att just
              dessa människor begår några terroristbrott. Anfall ockuperat land
              i tredje världen! De kanske vill skaffa kärnvapen och tänker använda
              dem mot oss.
            </seg>
            <seg xml:id="i-b4d290913c8b564f-0">
              Fru talman! Det är en väsentlig skillnad mellan telefonavlyssning
              och anfallskrig, särskilt för dem som drabbas. Men tanken att
              det är legitimt att ingripa mot någon som inte har begått brott,
              som inte har förberett brott och som inte är misstänkt för att
              förbereda brott men som kan antas komma att begå brott i framtiden
              är densamma.
            </seg>
            <seg xml:id="i-1a6e0a63ace979d3-0">
              Fru talman! Jag menar att detta är främmande för rättsstatens
              principer. Detta är Guantánamojustis. Detta motiveras med de två
              sämsta rättspolitiska argumenten, nämligen argumentet att den
              som har rent mjöl i påsen inte har något att frukta och argumentet
              att tänka på brottsoffren. Förebyggande åtgärder är i regel mycket
              bättre än att i efterhand rätta till det som har gått snett, men
              användande av tvångsmedel i förebyggande syfte är en osedvanligt
              betänklig politik och dessutom stötande för ett sunt rättsmedvetande.
            </seg>
            <seg xml:id="i-1fb54d622963f6cb-0">
              När det gäller effektiviteten har vi ett ganska omfattande åskådningsmaterial.
              Under ett antal decennier övervakades svenska kommunister, och
              fler än så, i det här landet. Under ungefär två decennier avlyssnades
              konstant telefonväxeln på Kungsgatan 84 där vårt parti hade, och
              fortfarande har, sina lokaler. För att få tillstånd till detta
              från domstolen sade Säpo ungefär så här: Eftersom kommunisterna
              är kommunister kan man anta att de dels förbereder en väpnad revolution,
              dels bedriver spioneri för Sovjetunionens räkning.
            </seg>
            <seg xml:id="i-aeeb00572b224862-0">
              På den grunden förlängdes tillståndet att lyssna av telefonerna
              på Kungsgatan 84 månad för månad, år för år, decennium för decennium.
              Effektiviteten i den operationen var 0,0 %. Intet kom fram av
              denna avlyssning. Det kanske säger något om effektiviteten hos
              den här typen av åtgärder.
            </seg>
            <seg xml:id="i-540d41f54f51c165-0">
              Nu är det väl inte Vänsterpartiet som ska avlyssnas och övervakas
              den här gången det är väl muslimer, antar jag men det finns väl
              anledning att tro att mycket kommer att höras som över huvud taget
              inte har att göra med några planerade brott.
            </seg>
            <seg xml:id="i-ab2fd10b2586755e-0">
              Jag vet inte om justitieministern Thomas Bodström kommer ihåg
              sin namne, försvarsadvokaten Thomas Bodström, men jag tror att
              han finns kvar någonstans. Jag skulle önska att justitieministern
              tog ett allvarligt samtal med försvarsadvokaten. Jag tror nämligen
              att försvarsadvokaten Bodström skulle ha en hel del att säga om
              de lagförslag som vi nu diskuterar, och jag tror att försvarsadvokaten
              skulle vara allvarligt bekymrad. Och han skulle ha anledning till
              det.
            </seg>
            <seg xml:id="i-360da0ca342189c2-0">
              Fru talman! Som ledamot av konstitutionsutskottet och, tror jag,
              siste talare i den här debatten får även jag tacka tacka för att
              jag fått möjlighet att debattera med ledamöterna från justitieutskottet.
              Det har varit ett nästan lika kvalificerat debattmotstånd som
              i konstitutionsutskottet! Jag tror nog att den här diskussionen
              kommer att fortsätta även under nästa mandatperiod.
            </seg>
          </u>
          <note type="speaker" xml:id="i-89e5c2538b55f13d-0">
            Anf. 71 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-10">
            <seg xml:id="i-70252ff722fadcdb-0">
              Fru talman! Jag är väldigt glad åt att Mats Einarsson har stigit
              ned från konstitutionsutskottets tron och sänkt sig till den nivå
              där vi arbetar med att göra Sverige till ett lite tryggare land
              för varje sammanträde vi har!
            </seg>
            <seg xml:id="i-a1b35a8448113266-0">
              Jag tycker att det vore bra om Mats Einarsson lämnade det lite
              svampiga resonemang som verkar antyda att polisen skulle göra
              vad som helst. Vad finns det för grund för det? Vi har ju en misstankegrund.
              Detta ska gälla mot en person. Alternativet för Mats Einarsson
              är då att inte göra någonting mot de personer som planerar att
              begå de brott som är uppräknade, som är ganska allvarliga.
            </seg>
            <seg xml:id="i-75169a0c201aa089-0">
              Jag vill återkomma till att det här gäller alla extrema grupper
              i Sverige. De finns, och de verkar. Vi hade en debatt för någon
              vecka sedan där Mats Einarsson var väldigt bekymrad över de hot
              som finns från högerextremt håll, inte minst när man ger sig på
              det demokratiska Vänsterpartiet. Jag känner oro för det; för de
              här grupperna kan det slå slint. Ett exempel är de människor som
              placerade en bomb på McDonalds i Nyköping. Det var ju en slump
              att inte den exploderade. De var lite för oskickliga. De hade
              kunnat spränga bort en massa människor. Vad ska vi göra åt det?
              Ska vi jaga dem i efterhand, eller ska vi försöka skydda människor
              i Sverige?
            </seg>
            <seg xml:id="i-639b5cbfa3daa489-0">
              Jag tycker att en tredje sak är väldigt viktig att lyfta fram.
              Lagrådet har ju haft en annan inställning till detta. Lagrådet
              har ju sett allvarligare på buggning än på detta, men Mats Einarsson
              gör så att säga en tvärtombedömning. Samma sak gäller Justitieombudsmannen,
              om man läser noga. Justitieombudsmannen tillstyrkte till och med
              pm:ets förslag om grupp och när det inte fanns någon gräns alls
              för misstanke. Nu har vi stramat upp det där och fört in rättssäkerhetsgarantier.
              Men de myndigheter som Mats Einarsson annars åberopar, dem åberopar
              han inte nu, för nu tycker de tvärtom jämfört med Mats Einarsson.
              Det är väldigt konstigt.
            </seg>
          </u>
          <note type="speaker" xml:id="i-30cfed7287f064a2-0">
            Anf. 72 MATS EINARSSON (v) replik:
          </note>
          <u who="mats_einarsson_7b24f2" xml:id="i-8adb823e92c32625-3">
            <seg xml:id="i-62dbab1cecabe1d6-0">
              Fru talman! Jag tycker att det är en ganska billig demagogisk
              poäng att säga att bara för att jag inte håller med om de åtgärder
              som Johan Pehrson förordar så vill vi i Vänsterpartiet inte att
              polisen ska kunna göra någonting. Det är naturligtvis dumheter.
            </seg>
            <seg xml:id="i-5289dfe1ce3249db-0">
              Vad gäller fallet då någon planerar att begå brott har man ju
              en misstanke om ett konkret brott ett förberedelsebrott. Då talar
              vi om en helt annan lagstiftning.
            </seg>
            <seg xml:id="i-7fbc45d327052151-0">
              Det vi är kritiska emot är att det nästan inte krävs någon misstanke
              alls. Det ska finnas anledning att anta att någon kommer att begå
              ett brott. Anledning vad är det? Är det att man tillhör en viss
              organisation eller att man ser ut på ett visst sätt? Vi vet inte
              hur den nivån kommer att sättas, men den är definitivt alldeles
              för låg.
            </seg>
            <seg xml:id="i-65747b51ef46d881-0">
              När det gäller träffsäkerhet är det klart att man kan ta det
              hypotetiska fallet att man får reda på att någon tänker spränga
              ett tåg eller någonting. Skulle vi inte då kunna förhindra det
              genom att lyssna på samtal i några telefoner? Jovisst givet detta
              hypotetiska fall säger ju vilken vettig människa som helst att
              det är klart att vi måste förhindra det. Men det kommer ju inte
              att fungera på det sättet. För att möjligtvis kunna upptäcka något
              sådant fall måste man ha en enorm övervakning av en enorm massa
              människor för att kanske hitta just de där som faktiskt planerar
              det här brottet. Är vi beredda att tillåta denna extensiva övervakning
              på väldigt svaga misstankar? Nej, vi vänsterpartister är inte
              det.
            </seg>
          </u>
          <note type="speaker" xml:id="i-fdc851cdb80a97e3-0">
            Anf. 73 JOHAN PEHRSON (fp) replik:
          </note>
          <u who="johan_pehrson_abbeca" xml:id="i-b0dcd416e22c3d77-11">
            <seg xml:id="i-b1a998f869ba2dcf-0">
              Fru talman! Jag menar att Mats Einarsson tillsammans med Vänsterpartiet
              kommer att få inblick i hur det här kommer att gå till. Nämnden
              för insyn tillskapar vi ju för att se till att det inte blir så
              som Mats Einarsson oroar sig för. De kommer ju att lämna rapporter
              och skrivelser till riksdagen där man kommer att diskutera hur
              detta används för att förhindra att det används fel.
            </seg>
            <seg xml:id="i-7f033cd3cf8f8d9f-0">
              Jag tillstyrker naturligtvis den beskrivning som Mats Einarsson
              gör. Detta tillämpades på ett felaktigt sätt, har det visat sig,
              för det fanns inga bevis och i alla fall inga människor i kommunikationen
              på ert partihögkvarter som planerade några väpnade revolutioner
              i Sverige. Det är ju inte kriminellt att åka runt och ha kontakter
              med alla möjliga diktaturmänniskor runtom i världen, vilket ni
              gjorde under den tiden, även om man kan tycka att det är konstigt
              och olämpligt. Där har du rätt. Man ska inte upprepa detta. Det
              är därför vi har dessa rättssäkerhetsgarantier och denna insyn
              före, under och efter just för att motverka detta.
            </seg>
            <seg xml:id="i-74341235fe1c4afe-0">
              Jag känner att grunden för den misstanke som Vänsterpartiet nu
              för fram mot svenska poliser, svenska åklagare och svenska domare
              är ganska obehaglig. Jag hoppas att du tar upp det direkt med
              polisfacket, med åklagarna och med Sveriges Domareförbund, för
              ni tror ju att de inte gör sitt jobb. Ni kan ta upp det med Advokatsamfundet
              också eftersom de sköter de offentliga ombuden. Ni verkar tro
              att det här är människor som är inkompetenta och odugliga och
              verkar ha onda avsikter, för annars skulle man inte göra så här.
              Varför skulle polisen göra de här felen med flit, och dessutom
              med insyn från både Folkpartiet, Vänsterpartiet och de andra partierna
              i Sveriges riksdag i dag?
            </seg>
          </u>
          <note type="speaker" xml:id="i-6fa1767363f84dd7-0">
            Anf. 74 MATS EINARSSON (v) replik:
          </note>
          <u who="mats_einarsson_7b24f2" xml:id="i-8adb823e92c32625-4">
            <seg xml:id="i-ff492d558eb65bd1-0">
              Fru talman! Om den där eventuella, framtida, i det här läget
              hypotetiska nämnden kommer att vara tillräcklig för att garantera
              rättssäkerheten ja, det kan man ju fundera på. Det kan man ha
              uppfattningar om, men vi vet inte något om det. Framför allt finns
              inte den där nämnden. Vi ska nu lagstifta utan att den finns,
              mot ett löfte om att den kommer. Jag tycker inte att det räcker.
            </seg>
            <seg xml:id="i-4e2861a183d44515-0">
              När det gäller synen på polisen och andra brukar ju liberaler
              ha en vad vi kan kalla sund misstänksamhet mot statens repressiva
              delar och dess våldsapparat utan att för den skull behöva bli
              misstänkliggjorda för att förtala polisen eller någonting i den
              stilen. Jag tror att det är sunt att ha den misstänksamheten och
              att bygga systemen på ett sådant sätt att man minskar risken för
              att de, i en annan tid med svagare demokratiska krafter, kan missbrukas.
            </seg>
            <seg xml:id="i-4e567f0e09aff8a3-0">
              Jag tycker inte att det lagförslag som föreligger uppfyller de
              krav som man måste ställa på den här typen av lagstiftning.
            </seg>
          </u>
          <note type="speaker" xml:id="i-685b3aa553bfdcd1-0">
            Anf. 75 BRITTA LEJON (s) replik:
          </note>
          <u who="unknown" xml:id="i-43b805758e7cc814-14">
            <seg xml:id="i-e9d403864dc4b6ca-0">
              Fru talman! Mats Einarsson ondgjorde sig över billiga demagogiska
              poänger i det nyligen avslutade replikskiftet.
            </seg>
            <seg xml:id="i-eef6fd4074a59e98-0">
              Jag har en enkel fråga till Mats Einarsson, och jag förväntar
              mig ett enkelt svar. Hur kan Mats Einarsson jämföra detta lagförslag
              med interneringsläger i odemokratiska stater? Vad i detta lagförslag
              får Mats Einarsson att göra sådana fullkomligt horribla jämförelser?
            </seg>
          </u>
          <note type="speaker" xml:id="i-4d7b226ba86fd701-0">
            Anf. 76 MATS EINARSSON (v) replik:
          </note>
          <u who="mats_einarsson_7b24f2" xml:id="i-8adb823e92c32625-5">
            <seg xml:id="i-fcd06cb4a911168b-0">
              Fru talman! Som jag sade i mitt anförande är det naturligtvis
              en avsevärd skillnad mellan att lyssna på en telefon och att stänga
              in folk i ett läger. Men min poäng var den att man anser sig ha
              rätt att ingripa med tvångsmedel mot människor som inte har begått
              brott därför att man anser sig ha anledning att tro att de kan
              komma att begå brott. Den tankefiguren är rättspolitiskt oacceptabel.
              Jag gjorde det enkla konstaterandet, och jag tycker inte att det
              var särskilt märkvärdigt.
            </seg>
          </u>
          <note type="speaker" xml:id="i-75b6a0d7d5a1faba-0">
            Anf. 77 BRITTA LEJON (s) replik:
          </note>
          <u who="unknown" xml:id="i-43b805758e7cc814-15">
            <seg xml:id="i-0d2f0427d3ec84bf-0">
              Fru talman! Jag menar att Mats Einarsson har anledning att titta
              på lagförslaget en gång till. Jag håller med Mats Einarsson när
              han modifierar sin kritik och säger att det finns något väsentligt
              nytt i detta lagförslag jämfört med det vi tidigare diskuterade
              om buggning. Här införs en ny aspekt. Men kom inte och påstå att
              det inte finns rättssäkerhetsgarantier och att det inte finns
              garantier för att säkra människors integritet! Här uppställer
              vi krav på att det ska finnas en anledning att anta att en person
              ska begå vissa, i lagförslaget stipulerade, mycket allvarliga
              brott. Det är inte vilka brott som helst vi pratar om. Vi gör
              det därför att vi vet att framför allt Säkerhetspolisen men också
              i vissa undantagsfall den öppna polisen i dag inte har tillräckliga
              verktyg för att fullgöra sina uppdrag.
            </seg>
            <seg xml:id="i-d95af7af61e29fb3-0">
              Det är en åklagare som ska ansöka hos en domstol om ett sådant
              här tillstånd. Det är en domstol som ska övertygas utifrån det
              underlagsmaterial som polisen presenterar. Vad i detta får Mats
              Einarsson att göra den här jämförelsen? Jag ska inte upprepa det
              jag tidigare sade.
            </seg>
          </u>
          <note type="speaker" xml:id="i-c205ab235b4b8bc5-0">
            Anf. 78 MATS EINARSSON (v) replik:
          </note>
          <u who="mats_einarsson_7b24f2" next="cont" xml:id="i-fae14e88fcade75b-1">
            <seg xml:id="i-b9d0878c19b4ba84-0">
              Fru talman! När en tv-redaktion undersökte omständigheterna i
              samband med utvisandet av två egyptier med hjälp av CIA lär Säkerhetspolisen
              ha velat undersöka om detta skulle kunna bedömas som grov obehörig
              befattning med hemlig uppgift, som jag tror att formuleringen
              är. Det är ett av de brott som skulle kunna ligga till grund för
              den typ av åtgärder som den här lagen handlar om. Vi vet inte
              om bedömningen skulle ha blivit den, men blotta misstanken gör
              att man bör tänka till en gång till.
            </seg>
            <seg xml:id="i-163e4f164278a78f-0">
              Nej, jag har inte sagt att det inte finns några rättssäkerhetsgarantier
              i detta. Vad jag har sagt är att jag inte anser att de är tillräckliga.
              Dessutom finns en del av dem inte i dag utan är bara aviserade.
              Det är inte acceptabelt.
            </seg>
          </u>
          <note xml:id="i-bbdcaceb22f4c253-1">
            Överläggningen var härmed avslutad.
          </note>
          <note xml:id="i-bfae76a9bace3aa9-0">
            13 § Folkbildningsfrågor
          </note>
          <note xml:id="i-ad23939a1980103d-4">
            Föredrogs
          </note>
          <u who="mats_einarsson_7b24f2" prev="cont" xml:id="i-97d5d8f9b5354a6f-1">
            <seg xml:id="i-d3d0657f2a90cd96-0">
              Anf. 79 GÖRAN PERSSON i Simrishamn (s):
            </seg>
            <seg xml:id="i-5b0fade2961575bb-0">
              Fru talman! Vi ska nu diskutera folkbildning, ett kärt ämne.
              Jag ser både ledamöter av kulturutskottet och före detta ledamöter
              av kulturutskottet här.
            </seg>
            <seg xml:id="i-0cd55d26ec21de71-0">
              Utskottet tillstyrker regeringens förslag om statens syfte med
              statsbidraget till folkbildningen och om vissa verksamhetsområden
              som i särskilt hög grad utgör motiv för statens stöd. De syften
              som avses är att folkbildningen ska
            </seg>
            <seg xml:id="i-aae811b1e43bdb10-0">
              De sju verksamhetsområden som avses är
            </seg>
            <seg xml:id="i-8094bbe496c489bc-0">
              I sammanhanget ska sägas att utskottet även tillstyrker regeringens
              förslag om statens utvärdering av folkbildningen.
            </seg>
            <seg xml:id="i-07c2bf4950c2a324-0">
              Fru talman! Utskottet behandlar i betänkandet ett flertal motionsyrkanden.
              Yrkandena avser bland annat förslag om att bevara folkbildningens
              särart, fördelningsprinciperna för statens stöd, folkbildningens
              betydelse för det livslånga lärandet, vikten av kvalitetsaspekter
              i hur det statliga stödet används, det gemensamma ansvaret för
              folkbildningen, det statliga stödet samt betygens vara eller icke
              vara i folkbildningen. Samtliga motionsyrkanden avstyrks.
            </seg>
            <seg xml:id="i-51293cdd3127f845-0">
              Därmed överlåter jag talarstolen till debattörerna.
            </seg>
          </u>
          <note xml:id="i-7063ef2f6735abaf-0">
            I det här betänkandet behandlas regeringens folkbildningsproposition
            Lära, växa, förändra samt motioner som väckts dels med anledning
            av propositionen, dels under allmänna motionstiden 2003, 2004
            och 2005.
          </note>
          <note xml:id="i-adc7000f04ec20c0-0">
            Som ett led i beredningen av propositionen höll kulturutskottet
            i mars 2006 en offentlig utfrågning om folkbildningen på temat
            Folkbildning i förändring. Där fanns företrädare för nära nog
            hela folkbildningsområdet.
          </note>
          <note xml:id="i-df677b8a04f1042b-0">
            I betänkandet finns 28 reservationer och två särskilda yttranden.
          </note>
          <note type="speaker" xml:id="i-6b62b525bfc9120a-0">
            Anf. 80 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-459327d0f52b21f7-0">
            <seg xml:id="i-45542333fa703d2c-0">
              Fru talman! Jag noterar med förvåning att den ansvariga ministern
              Lena Hallengren inte är på plats trots att ett av hennes viktigaste
              områden nu debatteras här i kammaren. Det är tomt där borta. Den
              här dagen har ändå varit känd under rätt lång tid. Hur detta ska
              tolkas överlåter jag åt andra att avgöra.
            </seg>
            <seg xml:id="i-625483eeee4f0eaa-0">
              Jag vill börja med att överraska vänsterkartellen med att understryka
              att vi moderater liksom övriga partier i Allians för Sverige anser
              att folkbildningen är oerhört viktig, att den fungerar som kunskapsförmedlare
              och skola för demokratiska umgängesformer och har gjort så under
              lång tid och att den också varit pedagogisk inspirationskälla,
              inte minst för många friskolor. Ni på vänsterkanten påstår ju
              gärna motsatsen att vi snudd på vill slakta folkbildningen.
            </seg>
            <seg xml:id="i-2b678732a7cd9ccf-0">
              När detta nu är sagt hoppas jag att vi kan koncentrera debatten
              till sakfrågan, det vill säga folkbildningens framtid, vad gäller
              både folkhögskolorna och studieförbunden.
            </seg>
            <seg xml:id="i-ebd6dc1c593eecd2-0">
              Det finns mycket som är bra i propositionen. Dit hör till exempel
              att man betonar vikten av kvalitet och innehåll framför kvantitet,
              det vill säga att jakten på timmar och kronor inte som hittills
              får överskugga diskussionen om kvalitet. Dit hör också viljan
              att satsa på kompetensutveckling och utbildning av folkhögskolornas
              personal och pedagoger liksom att folkbildningens organisationer
              i hög grad kan öka kunskapen om och förståelsen för förhållanden
              i andra länder. I det sammanhanget ser jag dock ett problem med
              att det blir allt färre språkcirklar.
            </seg>
            <seg xml:id="i-61c3340b6fa7f3b3-0">
              Det är också viktigt att folkbildarna erbjuder mötesplatser och
              därmed kan fungera som den arena vi behöver för diskussioner kring
              samhällsfrågor. Därför är jag också en smula undrande över att
              samarbetet är så pass begränsat med andra kulturinstitutioner
              som museer, teatrar och bibliotek, åtminstone om man ska tro Kulturrådets
              statistik.
            </seg>
            <seg xml:id="i-6d39cc90bb19fd24-0">
              Vi har kunnat konstatera, fru talman, att regeringen i propositionen
              Lära, växa, förändra i flera fall har tagit till sig de synpunkter
              och den kritik som kommit in, framför allt via remissinstanserna,
              efter utredningen Folkbildning i brytningstid . Det handlar om
              behovet av uppsökande verksamhet, den sneda fördelningen på förtroendeposter,
              behovet av nyskapande arbetsformer, önskemål om yrkesutbildningar
              inom till exempel folkhögskolans hägn, bristande samarbete med
              andra aktörer, lokaler som inte är anpassade till funktionshindrade
              och så vidare. Nu är det upp till verksamheterna själva att ta
              itu med detta.
            </seg>
            <seg xml:id="i-dbb7846302caca7f-0">
              Vi instämmer också i kraven på regelbundna, oberoende utvärderingar
              av folkbildningens verksamhet. Förslaget att Vetenskapsrådet ska
              disponera medel för detta tycker vi är bra, även om vi beklagar
              att det inte kommer att bli aktuellt med ett sådant anslag förrän
              tidigast nästa år. Det är särskilt viktigt om man, som vi, vill
              betona och värna folkbildningens frihet.
            </seg>
            <seg xml:id="i-1d8294945325c42f-0">
              Vi hade i propositionen också velat ha ett djupare och bredare
              resonemang kring vad folkbildning egentligen är mer än en del,
              tyvärr alltför luftiga, formuleringar om personlig utveckling,
              bättre självförtroende och vikten av att delta i sociala sammanhang.
              Förhoppningsvis kan Vetenskapsrådets och forskningens kommande
              medverkan ge de nya öppningarna.
            </seg>
            <seg xml:id="i-8ecb6a110bbfa44f-0">
              I propositionen skriver visserligen regeringen att folkbildning
              också handlar om verksamheter som folkbiblioteken, Riksteatern,
              länsmuseerna och Utbildningsradion. Vi skulle till denna lista
              även vilja foga komvux i dess olika former. Folkbildningen är
              med andra ord rätt omfattande, även om uppdragen och formerna
              skiftar.
            </seg>
            <seg xml:id="i-9dff18a016ec69f8-0">
              I en ny tid, där människor möts av så många nya intryck och får
              i det närmaste oändliga möjligheter att lära nytt, fördjupa sig
              och hämta in ny kunskap, behövs ett vidare resonemang om definitionen
              av folkbildning och vilka avtryck folkbildningen sätter i samhället
              och i människors liv. I det sammanhanget vill vi lyfta fram det
              moderata förslaget om en särskild satsning på kultur i skolan
              för grundskoleelever ett förslag som vi har gemensamt med de övriga
              partierna i Allians för Sverige och som också kan ses som en satsning
              på humaniora och folkbildning.
            </seg>
            <seg xml:id="i-3db196c888c200f5-0">
              I propositionen står det, fru talman, att folkbildningen stärker
              demokratin eftersom vissa upplever en maktlöshet som är svår att
              ta sig ur. Vi moderater vill nog tillägga att den maktlöshet som
              många människor känner i stor utsträckning har sin grund i arbetslöshet,
              utanförskap och ett orimligt skattetryck på låg- och medelinkomsttagare.
            </seg>
            <seg xml:id="i-0de869584e99c144-0">
              Folkbildningen söker själv upp dem som fått minst, står det i
              propositionen. Kring detta finns en del tveksamheter, som bland
              annat kommer till uttryck i utredningen Folkbildning i brytningstid
              , som kom för två år sedan.
            </seg>
            <seg xml:id="i-09bc275d722c99aa-0">
              Det är riktigt som regeringen skriver att det finns behov av
              flexibla utbildningsformer. Det tragiska i sammanhanget är att
              de behoven ständigt ökar. Ett viktigt skäl är den svenska skolans
              misslyckande under de senaste tio åren. Vi har alla, även vi som
              sitter här, tagit del av olika larmrapporter, såväl inhemska som
              internationella, över situationen i många svenska skolor. Allt
              färre elever går ut grundskolan med fullständiga betyg, och antalet
              elever på gymnasieskolans individuella program blir alltfler.
            </seg>
            <seg xml:id="i-326c129b1a487b17-0">
              Detta är bevis på att något är fundamentalt fel i den svenska
              skolpolitiken. För många unga människor är folkhögskolorna, och
              ibland komvux, den enda möjlighet som står till buds, om de inte
              helt tappat studielusten, efter en misslyckad skolgång.
            </seg>
            <seg xml:id="i-4e2a35eb914cb110-0">
              Fru talman! Folkhögskolornas speciella pedagogik är intressant
              och nyskapande trots att de funnits under så lång tid. I propositionen
              skriver regeringen att folkhögskolornas vilja att se till individen
              och att sätta in sin verksamhet i ett socialt sammanhang är viktig.
              Vi instämmer och kan konstatera att friskolorna ofta inspirerats
              av just folkhögskolornas utbildningsformer.
            </seg>
            <seg xml:id="i-ba2e5fc0966bf517-0">
              Men låt mig återgå till studieförbunden, fru talman! De senaste
              åren har det uppdagats att vissa studieförbund ägnat sig åt rent
              bidragsfusk. Inte sällan har det handlat om miljonbelopp. Ersättningar
              har betalats ut för kurser som aldrig ägt rum eller där felaktigt
              antal deltagare uppgivits. Det har också visat sig att många människor,
              som påstås ha gått olika studiecirklar, inte själva varit medvetna
              om detta.
            </seg>
            <seg xml:id="i-e7b57d2fb5d44687-0">
              Mot den bakgrunden tycker vi att det är anmärkningsvärt att propositionen
              bara innehåller en enda mening om de oegentligheter som skett
              inom verksamheterna, och i majoritetens text i betänkandet viftas
              kritiken undan. Det handlar faktiskt om våra skattepengar. Det
              är ett ansvar.
            </seg>
            <seg xml:id="i-e3f352799e4d5603-0">
              Fru talman! Folkrörelserna ser inte ut som förr. Därför behöver
              även folkbildningen förändras. Det förefaller, vilket jag tror
              också blivit klart genom propositionen, som om framför allt studieförbunden
              behöver diskutera hur de bättre ska nå nya deltagare, använda
              sig av nya arbetsformer och våga utveckla sin verksamhet.
            </seg>
            <seg xml:id="i-1a108d2587e3d2fa-0">
              Det finns frågor som behöver ställas, i alla fall om vi vill
              värna folkbildningen.
            </seg>
            <seg xml:id="i-42c892fa7a249dff-0">
              Det är svåra och säkert också kontroversiella frågor. Jag har
              inga svar, men jag tycker att de behöver ställas eftersom förändringsrädslan
              ibland tyvärr är stor.
            </seg>
            <seg xml:id="i-29f3b457738bee0d-0">
              I Sverige finns, fru talman, en lång tradition av ideellt engagemang.
              Samhällets utveckling är beroende av människors företagsamhet
              och skapande förmåga. Mycket av den finns inom folkbildningen,
              och vi ska vara rädda om den.
            </seg>
            <seg xml:id="i-a34429e81ead6768-0">
              På s. 17 i propositionen står: Folkbildningens historia är en
              historia om kunskapens makt och vittnar om gruppers och individers
              förmåga att genom folkbildningens organisationer av egen kraft
              kunna hävda sin ställning i samhället. Vi ska inte glömma bort
              det.
            </seg>
          </u>
          <note xml:id="i-e54288fad9f90b6a-0">
            Med det yrkar jag bifall till reservation nr 8.
          </note>
          <note type="speaker" xml:id="i-96b288f534fcded7-0">
            Anf. 81 HANS BACKMAN (fp):
          </note>
          <u who="hans_backman_6decfb" xml:id="i-e49322256c36ad9d-0">
            <seg xml:id="i-7245edb979ff26d4-0">
              Fru talman! Folkbildningen är en viktig del av vårt demokratiska
              samhälle, och Folkpartiet anslog 400 nya miljoner till folkbildningen
              i sin vårmotion.
            </seg>
            <seg xml:id="i-ed3236156c746f98-0">
              I den av Folkbildningsrådet sammanställda Fakta om folkbildning
              för 2006 kan vi läsa att nio olika studieförbund i Sverige arrangerar
              290 000 studiecirklar med totalt nära 2 ½ miljon deltagare och
              230 000 kulturprogram med mer än 15 miljoner besökare och deltagare.
              Vi kan läsa att 148 olika folkhögskolor varje termin har 27 000
              deltagare på långa kurser och 75 000 deltagare på korta kurser.
            </seg>
            <seg xml:id="i-22955c4c3658cdaf-0">
              Det är ett gott tecken på att folkbildningstanken står sig stark.
              Denna folkbildningstanke bygger på att folkbildningen är fri och
              frivillig. Begreppet fritt och frivilligt, som myntades redan
              av 1944 års folkbildningsutredning, betyder just att folkbildningen
              är fri från detaljstyrning från statens sida och frivillig för
              deltagarna.
            </seg>
            <seg xml:id="i-52a07d35aafdfd30-0">
              I propositionen framhåller regeringen att folkhögskolorna i flera
              kommuner använts för att genomföra gymnasieskolans individuella
              program och att erfarenheterna är goda. Vi i Folkpartiet anser
              dock att det förhållandet att det individuella programmet blivit
              så omfattande, och att andra skolformer än de ordinarie måste
              användas, är ett bevis på regeringens misslyckade politik för
              ungdomsskolan. Det kan inte kallas annat än en tragedi att varje
              år omkring 20 000 ungdomar lämnar grundskolan utan att ha uppnått
              de grundläggande kunskaperna i varje ämne en av fyra i varje årskull.
            </seg>
            <seg xml:id="i-55771c60ebba1e71-0">
              Vi menar att det individanpassade stödet måste utvecklas och
              sättas in tidigt i grundskolan för att eleverna på så sätt ska
              ha bättre förutsättningar att få behörighet för nationella program
              i gymnasieskolan. Därigenom skulle användningen av det individuella
              programmet kunna minskas och så småningom helt avskaffas. Det
              är olyckligt, anser vi, att behovet av det individuella programmet
              i dag är så stort att verksamheter som komvux och folkhögskolorna
              är de enda möjligheterna som står till buds för många unga människor.
            </seg>
            <seg xml:id="i-9772a7c71d9d32a5-0">
              Målet för Folkpartiets politik är inte att folkbildningen ska
              bli en del av det reguljära utbildningssystemet. Folkhögskolorna
              fyller ju ofta upp nischer som det offentliga utbildningsväsendet
              inte kan eller ska fylla. Så vill vi att det ska vara även i framtiden.
              Här kommer folkbildningstanken in igen fritt och frivilligt. Folkbildningen
              är fri och frivillig för deltagarna.
            </seg>
            <seg xml:id="i-51e4f9082df64f01-0">
              Vi anser vidare att möjligheterna för folkbildningen att vara
              en aktiv del av det livslånga lärandet ska stärkas. Folkbildningen
              borde kunna vara en aktiv partner i lokala lärcentrum, när det
              gäller information om studiemöjligheter, genom uppsökande verksamhet
              gentemot de korttidsutbildade och genom att staten uppmuntrar
              kommuner att involvera det informella lärandet genom studieförbund
              och folkhögskolor.
            </seg>
            <seg xml:id="i-726370d63f897136-0">
              Ett problem som vi ser är dock att folkhögskolorna inte har någon
              examinationsrätt för sina studenter. I dag har de alternativa
              utbildningsanordnare som driver utbildning på grund- och gymnasienivå,
              till exempel folkhögskolorna, inte rätt att sätta betyg på sina
              elever, utan betygen ska sättas av en komvuxrektor. Vi i Folkpartiet
              anser att det är orimligt och ologiskt att de utbildningsanordnare
              som planerar och genomför undervisningen inte ges rätten att sätta
              betyg. Nu har regeringen nyligen aviserat att enskilda utbildningsanordnare
              av vuxenutbildning ska få möjlighet att sätta betyg. Den här möjligheten
              anser vi givetvis borde finnas även för folkhögskolorna.
            </seg>
            <seg xml:id="i-601bc9c283a27895-0">
              Vi vill också när det gäller folkhögskolorna betona att finansieringen
              av ett fortsatt samarbete mellan svenska folkhögskolor och deras
              motsvarigheter i de baltiska länderna och i Polen borde kunna
              förstärkas. Det beror på att vissa finansieringsmöjligheter genom
              till exempel Svenska institutet, Sida och Nordiska rådet har upphört
              efter att de aktuella länderna blivit medlemmar i EU. Vi anser
              därför att det finns starka skäl för en utredning om finansieringen
              och samarbetet mellan svenska folkhögskolor och motsvarande utbildningar
              i de baltiska länderna och i Polen. Vi har fått signaler från
              folkhögskolor som har arbetat med detta om att det har försvårats
              enormt mycket för att inte säga att det har omöjliggjorts.
            </seg>
            <seg xml:id="i-f54f51af3fe494c2-0">
              Fru talman! I betänkandet Folkbildning i brytningstid av Sufo
              2 påpekas att personer med funktionshinder inte har ett reellt
              inflytande över folkbildningens verksamhet eftersom de i dag inte
              är representerade i tillräckligt hög grad i styrelser eller som
              anställda i studieförbund och folkhögskolor. Orsaken till det
              kan enligt vår uppfattning vara att lokalerna inte är anpassade
              till de här gruppernas förutsättningar och behov samt att det
              inte finns tillräckliga resurser till tekniska hjälpmedel. Här
              anser vi att det är en rättvise- och jämlikhetsfråga att även
              personer med fysiska och psykiska funktionshinder har möjlighet
              att delta i studiecirklar och folkhögskolekurser. De statliga
              bidragen till lokalanpassning och teniska hjälpmedel bör därför
              öka både inom ramen för folkbildningsanslaget och inom ramen för
              Socialstyrelsens institut för särskilt utbildningsstöd.
            </seg>
            <seg xml:id="i-775210ee706c817f-0">
              När det gäller amatörkulturen delar Folkpartiet regeringens uppfattning
              att den har en stor betydelse, men den bör växa underifrån som
              ett komplement till den professionella kulturen. Därför behöver
              den lokala och regionala kulturverksamheten förstärkas. Vi föreslår
              också från Folkpartiets sida att bidragen till regionerna ska
              förstärkas så att de får möjlighet att tillsammans med kommunerna
              och folkbildningen utveckla amatörkulturen. Jag ser själv i min
              hemkommun Hofors hur bra det samarbetet kan fungera mellan Studieförbundet
              Vuxenskolan och de lokala amatörteaterföreningarna. Det blir fantastiskt
              bra teaterföreställningar och fantastiskt fina revyer varje år.
            </seg>
            <seg xml:id="i-8aaf4f4ff920d8c0-0">
              Därför motsätter vi oss att de centrala amatörkulturorganisationerna
              ska få ökade statliga bidrag. Vi föreslår i stället att bidragen
              till regionerna förstärks så att de som utför amatörkulturen kan
              få del av pengarna direkt.
            </seg>
            <seg xml:id="i-a47a76cc83b000af-0">
              Vi delar regeringens uppfattning när det gäller forskningen.
              Det är viktigt med en ökad forskning om folkbildningen och om
              vuxenutbildningen över huvud taget. Den kartläggning som Kunskapslyftskommittén
              gjorde omkring år 2000 visade att forskningen om vuxenutbildningen
              var underdimensionerad i jämförelse med övrig pedagogisk forskning.
              Det som fanns handlade huvudsakligen om utbildning i arbetslivet
              och på högskolan.
            </seg>
            <seg xml:id="i-73e110b85884a65c-0">
              Däremot anser vi inte att folkbildningsanslaget ska användas
              till forskning. Av de resurser som universitet och högskolor disponerar
              för forskning bör en ökad andel användas till forskning om folkbildning
              och vuxenutbildning. Vi vill värna om forskningens frihet och
              kvalitet. Därför bör inte, anser vi, en statlig myndighet som
              Folkbildningsrådet ha inflytande över vilken forskning som ska
              bedrivas.
            </seg>
            <seg xml:id="i-ea3c7f591142642e-0">
              Slutligen, fru talman, står jag bakom alla Folkpartiets reservationer,
              men för tids vinning yrkar jag bifall till endast reservation
              nr 8.
            </seg>
          </u>
          <note type="speaker" xml:id="i-c2889fc1231d2eb0-0">
            Anf. 82 GUNILLA TJERNBERG (kd):
          </note>
          <u who="gunilla_tjernberg_dba8b2" next="cont" xml:id="i-b8ef0b4fdebc09b0-0">
            <seg xml:id="i-37b761131dd697f3-0">
              Fru talman! Jag kommer i mitt anförande att ta upp några av de
              reservationer som vi kristdemokrater har med anledning av regeringens
              proposition men också något beröra den gemensamma alliansmotion
              som behandlas i det här betänkandet.
            </seg>
            <seg xml:id="i-f527ab51aa6e5dad-0">
              I den gemensamma alliansmotionen tar vi upp en rad viktiga områden,
              där vi ser folkbildningen som enormt betydelsefull. Vi tar upp
              Folkbildningsrådets roll, uppdrag och befogenhet. Vi tar också
              upp det viktiga kvalitetsarbetet. Vi tar upp frågor som handlar
              om funktionshindrades rätt till folkbildning.
            </seg>
            <seg xml:id="i-440e3b6fa51c7c5f-0">
              Alliansen tar också upp rätten för folkhögskolor att få sätta
              betyg och betydelsen av folkbildningen i det livslånga lärandet.
              Ordningsföljden på de syften med folkbildningen som regeringen
              nu ändrar kommer jag också att beröra. Men alliansen tar också
              upp den stora demografiska utmaningen när det gäller folkbildning.
            </seg>
            <seg xml:id="i-d8122954a017223b-0">
              En grundläggande kristdemokratisk tanke, fru talman, är att den
              enskilde inte är sig själv nog och inte är oberoende av andra,
              men inte heller bara en anonym kugge i det stora samhällsmaskineriet.
              Varje människa är unik men behöver gemenskap med andra för att
              utvecklas. Vi finns i ett socialt sammanhang. Det kristdemokratiska
              samhällsarbetet tar därför sin utgångspunkt i just människans
              helhet, och vi betonar därför också människans behov av gemenskap.
              Det är i detta synsätt som folkbildningens roll blir oerhört betydelsefull.
            </seg>
            <seg xml:id="i-b0b6984ef94abb1e-0">
              Folkbildningen, både cirkelverksamhet och folkhögskolorna, representerar
              en frigörande kraft i samhället. Möjligheterna till nyfikna bildningsmässiga
              strövtåg kan vara ett välkomnande komplement till redan avklarade
              studier. Men det kan också för andra vara den inkörsport som ger
              mersmak för att i vuxen ålder komplettera och utveckla sin egen
              utbildning i ett livslångt lärande. Genom ökade kunskaper kan
              man skaffa sig de verktyg man behöver som underlättar deltagandet
              i samhällslivet, vilket stärker den demokratiska processen.
            </seg>
            <seg xml:id="i-f8cf92884deee85b-0">
              Vi kristdemokrater kan aldrig nog betona vikten av att folkbildningen
              ska vara oberoende. Den ska styras av sin egen idé och ha rätt
              att sätta sina egna mål. Staten ska stödja genom att sätta upp
              övergripande syften och ramar för verksamheten. Därefter måste
              det vara folkbildningens ansvar att finna vägar för att uppnå
              de här målen.
            </seg>
            <seg xml:id="i-cd9d0ee505151bd0-0">
              Statens utvärdering av folkbildningen, Sufo 2 mina kolleger har
              tidigare varit inne en del på den utvärderingen har konstaterat
              att regeringen kompletterat det formella stödet med en informell
              styrning. Vi kristdemokrater anser att en sådan utveckling är
              mycket olycklig eftersom den går emot folkbildningens själ. Det
              återstår att se om propositionens förändringar kan minska regeringens
              klåfingrighet vad gäller den informella styrningen.
            </seg>
            <seg xml:id="i-7ae1fbf366267ac5-0">
              Vi i Kristdemokraterna kommer mycket noga att följa den utvecklingen
              inom folkbildningen, inte minst med tanke på att det i fråga om
              syftena, som jag tidigare berörde något, föreslås en förändring
              av förordningen som inte förklaras alls i propositionen. Varför
              gör man den här ändringen? Syftet att stödja verksamhet som bidrar
              till att stärka och utveckla demokratin framhålls före syftet
              att göra det möjligt för människor att påverka sin egen livssituation
              och skapa engagemang att delta i samhällsutvecklingen. Ingen förklaring
              ges i propositionen till varför man gör den här förändringen.
              Just därför anser vi, tillsammans med alliansen, att den nuvarande
              ordningen ska gälla.
            </seg>
            <seg xml:id="i-2135b5d3790838f8-0">
              Fru talman! Kristdemokraterna anser att fördelningen av stödet
              till studieförbunden måste ändras. Vi vet att det i dag är så
              att resurserna fördelas av Folkbildningsrådet som i sin tur utgörs
              av de studieförbund och folkhögskolor som redan får ett statligt
              stöd. En konsekvens av det har vi kunnat se är att det finns en
              viss ovilja att släppa in nya aktörer, eftersom det innebär mindre
              resurser till befintliga studieförbund och folkhögskolor. Denna
              ovilja har bland annat drabbat det muslimska studieförbundet Ibn
              Rushd, som ansökt om medel från Folkbildningsrådet.
            </seg>
            <seg xml:id="i-dd67f2831c791fd6-0">
              Även trögheten i resursfördelningssystemet innebär ett problem,
              eftersom det dröjer länge innan ett studieförbund som växer snabbt
              också får ett ökat ekonomiskt stöd. Det här är något som också
              har drabbat Sensus. Å ena sidan innebär trögheten i systemet att
              det dröjer innan växande studieförbund också får ett ökat ekonomiskt
              stöd. Det hämmar deras utveckling. Å andra sidan gynnas studieförbund
              som faktiskt inte har ett utbud som attraherar just vid ansökningstillfället.
              När resurserna till folkbildningen minskar är det särskilt viktigt
              att det finns ett väl fungerande resursfördelningssystem. Det
              är uppenbart att det nuvarande systemet inte uppfyller de krav
              som kan ställas. Därför är det nödvändigt att förändringar genomförs.
              Vi kristdemokrater anser att statsanslaget ska basera sig på en
              historisk treårsperiod som ett första steg.
            </seg>
            <seg xml:id="i-fa1ce2e87901cbca-0">
              Fru talman! Regeringen har i propositionen sagt att statens stöd
              till folkbildningen skall bidra till att dess organisationer medverkar
              till att människor med olika bakgrund möts, får ökad förståelse
              för varandra och utbyter erfarenheter sinsemellan så att utanförskap,
              segregering, konflikter och diskriminering motverkas. Vi kristdemokrater
              är rädda att det här förslaget riskerar att stanna upp folkbildningen,
              att utarma folkbildningen. Formuleringen kan vantolkas på ett
              sätt som motverkar den integration som man egentligen avser att
              stödja. Vi tror att regeringen menar väl med detta, men vi är
              oroade för att formuleringen inte leder fram till det som den
              avser.
            </seg>
            <seg xml:id="i-f998a8ba859ddad4-0">
              Vi menar att integration inte enbart kan åstadkommas genom möten
              mellan folkgrupper, utan det måste också få finnas plats för möten
              inom folkgrupper. Det måste finnas möjlighet att inom folkbildningen
              exempelvis behandla problem, eller frågeställningar kan man väl
              använda som begrepp, som är specifika inom till exempel en invandrargrupp,
              att aktivt gå in i frågeställningarna, problemen möjligtvis, att
              vara en person med två identiteter. Det gäller till exempel svårigheten
              att förhålla sig till två normsystem, två kulturer etcetera.
            </seg>
            <seg xml:id="i-2fdaf09f52a9cb45-0">
              Studieförbundet Sensus har till exempel i samarbete med studieförbundet
              Ibn Rushd hållit studiecirklar på temat Att leva som muslim i
              Sverige. Sådan verksamhet är, tror vi, av stort värde för den
              enskilde och hans eller hennes integrationsprocess. Kristdemokraterna
              anser att denna verksamhet måste bevaras och utvecklas. Vi ser
              fram emot ett besked här och nu om hur vi ska tolka regeringens
              formulering i propositionen.
            </seg>
            <seg xml:id="i-d6f62457564b93f8-0">
              Fru talman! I jämförelse med de stora studieförbunden har amatörkulturorganisationerna
              mycket små resurser. De har dock ett mycket stort kunnande inom
              amatörkulturverksamheten som studieförbunden bör ta till vara.
              Det bör finnas, menar vi, ett långtgående samarbete mellan de
              två för amatörkulturen så viktiga aktörerna, och i det arbetet
              vet vi att studieförbunden både tar ett ansvar och har ett stort
              ansvar. Det är glädjande, tycker vi, att propositionen och regeringen
              går Kristdemokraterna till mötes i den här frågan.
            </seg>
            <seg xml:id="i-acd6cda5daa56b60-0">
              Amatörkulturen och samspelet med den professionella kulturen
              är av stor betydelse. För sin fortsatta utveckling behöver, menar
              vi kristdemokrater, amatörkulturens centrala organisationer ha
              ett starkare nationellt stöd. Här är ett tydliggörande från Socialdemokraterna
              viktigt. Vi kristdemokrater anser tills vidare att statens stöd
              till folkbildningen ska bidra till att dess organisationer kan
              vara en lokal och regional drivkraft inom amatörkulturen för amatörkulturen.
            </seg>
            <seg xml:id="i-cc2d5bc1942c47cc-0">
              Fru talman! Avslutningsvis vill jag beröra Sisu Idrottsutbildarna
              och turerna kring förslaget i folkbildningspropositionen, eller
              kanske snarare avsaknaden av turer, för när propositionen presenterades
              kom det som en total överraskning att Sisu riskerar en nedmontering.
              Man har i alla fall uppfattat det så. Först efter presentationen
              av propositionen blev Sisu Idrottsutbildarna, Riksidrottsförbundet
              och Folkbildningsrådet lovade överläggningar med regeringen.
            </seg>
            <seg xml:id="i-d947706b9f14fb2d-0">
              Att idrottsrörelsens eget självständiga studieförbund, som det
              tog tio år och fyra riksidrottsmöten att arbeta fram, håller på
              att lyftas ut från folkbildningen av förbundsstyrelserna i Sisu
              och RF i samverkan med regeringen kanske man kan sätta ett litet
              frågetecken kring. Det finns all anledning att uttrycka en viss
              tveksamhet till att skapa en särskild fil för en typ av folkbildning.
              Vi kristdemokrater vill minska den politiska styrningen, som jag
              inledde med att säga, av såväl idrott som hur idrottens folkbildning
              ska finansieras och organiseras, och en separat fil till Regeringskansliet
              är som gjord för att öka denna styrning. Jag vet att Centerpartiet
              har ett särskilt yttrande i frågan där de uttrycker samma oro.
              Jag har också blivit uppvaktad angående denna oro, så jag har
              tänkt att det här måste få komma upp i dag i den här debatten.
            </seg>
            <seg xml:id="i-cddf92d893a2f449-0">
              Folkbildningen ska stå fri, fru talman, från politisk klåfingrighet.
              Folkbildningens oberoende och särart måste säkerställas. Staten
              ska ange övergripande syften och ramar, men sedan är det folkbildningens
              ansvar att finna vägar för att uppnå dess mål.
            </seg>
            <seg xml:id="i-003b26192dddd5eb-0">
              Fru talman! Jag står självfallet bakom samtliga reservationer
              där Kristdemokraterna finns med men yrkar för tids vinnande här
              i kammaren bifall till reservation 1, punkt 1, och till reservation
              15, punkt 14, som tar upp ungefär samma sak.
            </seg>
          </u>
          <note xml:id="i-e79e07914b4db331-0">
            Anf. 83 BIRGITTA SELLÉN (c):
          </note>
          <u who="gunilla_tjernberg_dba8b2" prev="cont" xml:id="i-b34358fbcac87d96-0">
            <seg xml:id="i-7d0cba646e1b7193-0">
              Fru talman! Först vill jag säga välkommen till Åke Gustavsson.
              Det är trevligt att se dig här i kammaren och att du lyssnar till
              vår debatt i dag.
            </seg>
            <seg xml:id="i-b1bc60b7d75665e3-0">
              Jag vill också säga tack till regeringen för att vi nu äntligen
              har fått den här folkbildningspropositionen som har varit efterlängtad
              och som vi har frågat efter. Det mesta i den är faktiskt också
              väldigt bra, vilket är glädjande. Men jag tillhör väl inte för
              inte ett oppositionsparti. Därför har naturligtvis Centerpartiet
              i en kommittémotion lyft fram en del frågor där vi tycker lite
              annorlunda. Vi har också en gemensam alliansmotion.
            </seg>
            <seg xml:id="i-42797d10fa160b06-0">
              Jag vill passa på att tala om att när det gäller budgeten låg
              vi redan i höstas högt när det gällde pengar till folkbildningen.
              Vi var faktiskt före regeringen med att tala om att vi ville avsätta
              ytterligare 400 miljoner. Det kändes bra att vi hamnade på samma
              nivå som regeringen där.
            </seg>
            <seg xml:id="i-a29f71d949dba887-0">
              Nu är det slut på berömmet.
            </seg>
            <seg xml:id="i-06d10ac3d02cea88-0">
              Inom Centerpartiet talar vi ständigt och jämt om hur viktigt
              det är att alla är delaktiga i beslut och att underifrånperspektivet
              ska genomsyra de beslut som fattas. För att utveckla detta är
              mötesplatserna väldigt viktiga.
            </seg>
            <seg xml:id="i-0c31c5eb6310144a-0">
              De mötesplatser som erbjuds medborgarna i Sverige genom folkbildningen
              är oerhört värdefulla för den svenska demokratin. Mötesplatserna
              ger människor redskap för att påverka samhällsutvecklingen. Utöver
              det egenvärde som folkbildningen har i att människor tar till
              sig nya kunskaper, har folkbildningen ett mervärde i att när människor
              samlas kan kreativiteten växa och nya idéer komma fram. Därför
              är det också viktigt att kvaliteten är hög på folkbildningen.
              Kvaliteten på dess verksamheter måste vara högre prioriterad än
              kvantiteten. Jag vill därför verkligen understryka folkbildningens
              betydelse för ett Sverige där människor kan växa och tillsammans
              bygga samhället underifrån. Därför vill jag yrka bifall till reservation
              15 under punkt 14.
            </seg>
            <seg xml:id="i-4a6a0809c57ff8ea-0">
              Att människor har möjlighet att göra något som känns meningsfullt
              och intressant på sin fritid är nödvändigt. Det är nödvändigt
              för människors välbefinnande. Därför spelar folkbildningen också
              en stor roll ur ett folkhälsoperspektiv. I mötet med andra människor
              koncentreras samtalet kring andra frågor än den enskilda individen,
              och om man är långtidssjukskriven kan det vara en av de bästa
              medicinerna att få gå i en studiecirkel. Därför anser vi i Centerpartiet
              att läkare i stället för medicin ska kunna ordinera deltagande
              i en cirkel eller en folkhögskolekurs, eller motion som ju tack
              och lov är vedertaget som ordination i dag. Vi vill gärna se att
              det kan utökas till att gälla verksamheter inom folkbildningen.
              Studieförbund och folkhögskolor har sin givna plats i arbetet
              för hälsa bland de vuxna. Det handlar om det sociala kapitalet
              och hur det ska kunna växa.
            </seg>
            <seg xml:id="i-dac91338d03ab0c2-0">
              På grund av att Socialdemokraterna har misslyckats med att skapa
              en framgångsrik gymnasieskola ökar efterfrågan på folkhögskolekurser.
              Det finns väldigt tydligt beskrivet i reservationen från Allians
              för Sverige under punkten 5. Den tänker jag inte fördjupa mig
              i ytterligare eftersom var och en kan läsa den i betänkandet.
            </seg>
            <seg xml:id="i-93da937de98a5bb0-0">
              Folkhögskolorna erbjuder emellertid en studieform som ofta passar
              dem som haft det svårt att passa in i Socialdemokraternas skolsystem.
              Pedagogiken och flexibiliteten gör att de flesta som söker sig
              dit trivs väldigt bra och inhämtar väldigt mycket kunskap.
            </seg>
            <seg xml:id="i-7d126ecd2d28557c-0">
              När det gäller frågan om framtiden för folkhögskolorna som en
              ersättning eller ett komplement när det gäller att läsa upp gymnasiebetyg,
              så hoppas jag innerligt att Gunilla Carlsson kommer att lyfta
              fram folkhögskolornas betydelse i detta sammanhang.
            </seg>
            <seg xml:id="i-a8258ce70c2c2cec-0">
              Fru talman! När det gäller funktionshindrades möjligheter att
              påbörja studier på folkhögskola finns det inget enhetligt regelverk
              och ingen bra samverkan mellan olika myndigheter för att lösa
              frågor beträffande boendebehov, assistentbehov och olika hjälpmedel
              som behövs på den aktuella skolan. Det är anmärkningsvärt och
              något som vi behöver göra något åt.
            </seg>
            <seg xml:id="i-03cc9af8ce32004d-0">
              Jag deltog för ett par veckor sedan i en debatt som anordnades
              av handikappförbunden. De intygade att detta är viktiga frågor
              som verkligen måste beaktas. De brister som finns måste vi snabbt
              åtgärda. Vi har fyra år på oss. 2010 ska Sverige vara handikappanpassat.
            </seg>
            <seg xml:id="i-2dcae31773561327-0">
              Det är en av de frågor som är viktiga i kvalitetsarbetet inom
              folkbildningen och som måste bedrivas målmedvetet och systematiskt.
            </seg>
            <seg xml:id="i-2917b1efff81a6c4-0">
              Centerpartiet riktar kritik mot regeringen i vår kommittémotion
              för att regeringen inte har haft överläggningar med Sisu före
              propositionens presentation, precis som Gunilla Tjernberg var
              inne på. Enligt uppgifter som jag har fått fick idrottsledare
              läsa i propositionen en knapp vecka innan den lades fram att regeringen
              avser att förhandla med Sisus och RF:s ledning om att införa ett
              helt nytt bidragssystem till idrottsrörelsens folkbildnings- och
              bildningsverksamhet.
            </seg>
            <seg xml:id="i-15be3ee26ba5b99e-0">
              Vi riksdagsledamöter kunde också läsa i propositionen att överläggningar
              snart ska ske.
            </seg>
            <seg xml:id="i-cc093d8a4b4c1db9-0">
              Detta anser jag är under all kritik. När vi kräver kvalitet från
              studieförbunden, måste vi också kunna kräva kvalitet i hanteringen
              av frågorna från regeringen. Om det är rätt eller fel att idrottsrörelsen
              ska ha ett nytt system för sin folkbildning är jag inte rätt person
              att avgöra. Men jag anser att hanteringen inte skötts på ett demokratiskt
              sätt. Därför har Centerpartiet ett särskilt yttrande i betänkandet
              där vi lyfter fram denna fråga.
            </seg>
            <seg xml:id="i-586c04fd61d8b84b-0">
              Centerpartiet ser positivt på att regeringen kommer att uppdra
              åt Folkbildningsrådet att genomföra särskilda insatser för att
              förbättra förutsättningarna för medborgarna att använda den moderna
              tekniken. Men vi anser att regeringen har en alldeles för snäv
              syn på frågan. De e-tjänster som i dag utvecklas på olika håll
              i samhället ska kunna användas av alla medborgare i hela landet.
            </seg>
            <seg xml:id="i-9c567ee2847d4c61-0">
              Vi vet att kunskapsklyftan mellan uppkopplade och inte uppkopplade
              svenskar blir allt djupare. Det är inte acceptabelt att en tredjedel
              av medborgarna ska stå utanför och inte kunna använda sig av de
              möjligheter som erbjuds.
            </seg>
            <seg xml:id="i-9a4ba07054d95dea-0">
              Därför är det bra att man föreslår att möjligheterna för olika
              grupper att använda sig av digital teknik ska förbättras. Men
              ett problem som kan uppstå är att långt ifrån alla i landet har
              Internetuppkopplingar. Bredbandet är helt enkelt inte utbyggt.
              Det är anledningen till att Centerpartiet har motionerat om att
              frågan om allas rätt till bredband ska lösas för att alla medborgare
              ska kunna delta i den utbildning som regeringen föreslår att folkbildningen
              ska ta ansvar för.
            </seg>
            <seg xml:id="i-170da93def472816-0">
              Jag läste, precis som Lena tog upp i sitt anförande, att den
              första e-cirkeln är genomförd. Detta stod att läsa i bygdegårdarnas
              tidning. Birgitta från Ale i Norrbotten och Bengt från Vallåkra
              i Skåne deltar i samma studiecirkel. Det är möjligt tack vare
              att man har startat en e-cirkel. Jag tror att det kan vara en
              otroligt bra framtid för cirkelverksamheten. Det är kul och spännande.
            </seg>
            <seg xml:id="i-d302ab09d9107460-0">
              Men när ska de som inte har bredband kunna delta i en sådan cirkel?
              Det går ju att koppla upp sig via ett modem, kanske ni tycker.
              Men det blir alldeles för dyrt om man ska delta i en e-cirkel.
              Hur ska regeringen lösa det? Jag kanske kan få ett svar på det
              i dag?
            </seg>
            <seg xml:id="i-52ea7824cfb09b1e-0">
              Att lära alla invånare att hantera den digitala tekniken är den
              andra stora folkbildningsutmaningen. Det handlar om att utveckla
              och stärka demokratin. Den första som skedde i början av det förra
              seklet gjorde det möjligt för stora grupper som tidigare hade
              varit utanför att göra sina röster hörda. Nu kan man alltså via
              denna teknik bli ännu mer hörd, bara den byggs ut.
            </seg>
            <seg xml:id="i-eb2f00de9e479d03-0">
              Nu ska medborgarna få lära sig ett nytt språk, ett nytt sätt
              att delta i samhällslivet. Medborgarnas förmåga att söka och hitta
              information, skaffa sig kunskap och att föra en dialog på Internet
              kommer att ha en stor betydelse för deltagandet i bland annat
              den politiska processen i framtiden. Det handlar naturligtvis
              även om många andra områden. Men man talar gärna om det som man
              håller på med själv.
            </seg>
            <seg xml:id="i-d8242dfc0dd9f213-0">
              I grunden är det en demokratisk fråga, en fråga om delaktighet
              i samhällsutvecklingen. Det är en stor utmaning att motivera dem
              som i dag inte ser någon nytta med digitaliseringen och att få
              dem att utifrån egna behov och egen lust lära sig att använda
              sig av de möjligheter som finns. Den enskilde måste se vad just
              han eller hon har för nytta av Internet. Och där finns det, som
              sagt, en stor uppgift för folkbildningen.
            </seg>
            <seg xml:id="i-5e0a9ca18713531b-0">
              Fru talman! Folkbildning är det som vi debatterar i dag. Och
              efter denna debatt ska vi debattera public service. Och kanske
              är det just nu några som sitter hemma i soffan och följer denna
              debatt via public service. Det tycker jag är en del av Folkbildnings-Sverige.
            </seg>
            <seg xml:id="i-cbf933daee10d513-0">
              I det betänkande som vi behandlar i dag tas den folkbildningsproposition
              som regeringen lade på riksdagens bord den 16 mars upp. Den heter
              Lära, växa, förändra . Det är en proposition som har varit efterlängtad
              av många, av dem som är engagerade inom folkbildningen, både studieförbunden
              och folkhögskolorna, alla deras medlemsorganisationer och folkbildningens
              deltagare.
            </seg>
            <seg xml:id="i-261ce1ec563e5ca6-0">
              Vad skulle den innehålla? Skulle det vara några stora förändringar
              extra resursfördelning? Ja, frågorna var jättemånga.
            </seg>
            <seg xml:id="i-c8f3379ab0371c6d-0">
              Vad blev reaktionen? Jo, jag upplever det som att den har mottagits
              med stora famnen. Man är nöjd med innehållet, och man är också
              väldigt glad över det extra tillskott på 400 miljoner som regeringen
              aviserade i vårpropositionen.
            </seg>
            <seg xml:id="i-4c4ae58250eb05a5-0">
              För arbetarrörelsen och för oss socialdemokrater har folkbildningen
              alltid haft en speciell ställning.
            </seg>
            <seg xml:id="i-1f3171dfd98109fe-0">
              I över 100 år har människor i Sverige frivilligt samlats för
              att på egna villkor tillsammans studera, ta del av föreläsningar
              eller delta i olika kulturaktiviteter.
            </seg>
            <seg xml:id="i-dce91e4a4f314ce8-0">
              Med hjälp av folkbildningen kunde man starta kampen för att genom
              kunskap och bildning möjliggöra för fler att vara med och påverka
              sin egen situation men även påverka samhället i stort.
            </seg>
            <seg xml:id="i-f3c3d2bf55368a31-0">
              Än i dag har folkbildningen med sin pedagogik och förmåga att
              möta människor en unik möjlighet att bidra till att komma till
              rätta med det demokratiska underskottet.
            </seg>
            <seg xml:id="i-a1ee275e281e2a8c-0">
              Folkbildningen kan bidra till att minska kunskaps- och klassklyftorna.
              Folkbildningen har alltid varit en kraft för att motverka klassamhället.
              Därför är folkbildningen en hjärtefråga för oss socialdemokrater.
            </seg>
            <seg xml:id="i-8cade8572acb1af3-0">
              I höstas besökte jag och flera av mina socialdemokratiska riksdagskamrater
              ett flertal olika folkhögskolor runtom i landet. Vi var både på
              landsbygd och i storstäder. Vi lyssnade av deltagarnas erfarenheter
              av att delta i folkbildningen. De var oerhört positiva. De berättade
              om allt från att de har utvecklats, att de vågar tro på sig själva
              och att de vågar börja ta plats och säga vad de faktiskt tycker.
              Man vittnar också om att man har träffat många nya människor som
              man aldrig annars skulle ha träffat på och definitivt aldrig ha
              vågat prata med om man stött på dem på gatan eller i något annat
              sammanhang. Man har också lyft fram att man tycker att det är
              väldigt bra med diskussionsbaserat lärande. Den här listan blev
              väldigt lång. Jag kan göra den väldigt lång här i dag i kammaren,
              men jag tänkte inte göra det.
            </seg>
            <seg xml:id="i-436d954fac820a8e-0">
              Den visar på att folkbildningen ökar människors möjlighet att
              med nya kunskaper, bättre självförtroende och insikten om att
              delta i ett socialt sammanhang ta makten över sitt eget liv. Genom
              detta stärks grunden för demokratin. Folket får verktygen för
              att påverka och göra sin röst hörd. Folkbildningen bidrar också
              till ett livslångt lärande samtidigt som deltagarna ges möjlighet
              till personlig utveckling.
            </seg>
            <seg xml:id="i-ae7c7e64e9387099-0">
              I propositionen föreslår regeringen principen att folkbildningens
              anordnare själva lägger fast målen för verksamheten och att riksdagen
              endast anger syftena med statens bidragsgivning. De syften som
              man fastställde i 1998 års folkbildningsproposition ligger fast
              med en ny inbördes ordning och något justerade formuleringar.
              Syftet att folkbildningen ska stödja verksamhet som bidrar till
              att stärka och utveckla demokratin är vad regeringen bedömer som
              det viktigaste syftet med statens stöd. Demokratiaspekten i stödet
              bör enligt regeringen vara överordnad de övriga syftena som i
              sin tur är likvärdiga och därmed lika väsentliga. Utskottsmajoriteten
              tycker att det är bra och tillstyrker det.
            </seg>
            <seg xml:id="i-540d93f6261dadbd-0">
              Regeringen föreslår att man tar bort de prioriterade målgrupper
              som angavs i 1998 års beslut och föreslår i stället sju verksamhetsområden
              och att folkbildningen själv ska identifiera målgrupper utifrån
              dessa verksamhetsområden. Att arbeta med prioriterade målgrupper
              har varit ett bra sätt att nå dem som har behövt folkbildningen
              mest, men samhället förändras och behoven ändras. Därför tror
              jag att det är bra att man nu arbetar med de olika verksamhetsområdena
              som motiv för statens stöd.
            </seg>
            <seg xml:id="i-fccf7646eb42c1d9-0">
              Det är viktigt att folkbildningen arbetar för att påverka människors
              grundläggande värderingar om alla människors lika värde och om
              jämställdhet mellan könen. Mäns och kvinnors lika värde och lika
              möjligheter måste återspeglas i valet av verksamhet, innehåll
              och form och i organisationernas uppbyggnad. Därför måste man
              arbeta med att få fler kvinnor, invandrare och funktionshindrade
              på beslutande nivåer och som anställda inom folkbildningen, också
              för att spegla en stor grupp av dem som deltar i folkbildningens
              verksamhet.
            </seg>
            <seg xml:id="i-8e7b754bd09279cf-0">
              I dag finns det i Sverige ca 1 miljon människor som är födda
              i ett annat land. Detta mångkulturella samhälle ger många möjligheter
              och utmaningar. Genom att människor med olika etnisk, religiös
              och kulturell bakgrund möts inom folkbildningen skapas en dynamik
              i verksamheten. Folkbildningen bidrar till integration genom en
              ökad kunskap om och förståelse för varandra. Det är en stor utmaning
              för folkbildningen att få fler personer med utländsk bakgrund
              att delta i verksamheten, att nå de personer som inte har etablerade
              kontakter med föreningslivet eller andra sociala nätverk. Det
              är därför viktigt att man arbetar med uppsökande verksamhet.
            </seg>
            <seg xml:id="i-c8baa026606f5b7d-0">
              En annan utmaning som propositionen lyfter fram är den demografiska
              förändring som kommer att ske inom en tioårsperiod. Det finns
              en stor grupp unga människor och en stor grupp äldre. Detta kommer
              att ställa nya krav på folkbildningen, både när det gäller utbud
              och vilka kontaktvägar man behöver använda för att nå dessa grupper.
            </seg>
            <seg xml:id="i-277d9c73cf6c3948-0">
              De senaste åren har vi pratat mycket om det livslånga lärandet,
              att man lär genom hela livet. För många människor har just folkbildningen
              bidragit till att man har kunnat delta i det livslånga lärandet.
              Man har deltagit i en enstaka studiecirkel, några har vågat och
              getts förutsättningar att läsa på ABF-skolan en dag i veckan med
              möjlighet till korttidsstudiestöd. Efter detta har de kanske gått
              vidare för att läsa in gymnasiekompetens, även detta inom folkbildningens
              verksamhet ibland.
            </seg>
            <seg xml:id="i-13a230b7f08b8ef6-0">
              Det finns också på vissa folkhögskolor högskoleförberedande kurser.
              Jag besökte i höstas en sådan grupp i Göteborg. Deltagarna vittnade
              om att det var en tuff kurs om nu någon hade trott något annat.
              Det var mycket läsande. Men det viktigaste av allt tyckte jag
              var att flertalet sade att utan den förberedande kursen hade de
              aldrig vågat söka vidare till högskolan. Den stärkte deltagarna
              att våga gå vidare.
            </seg>
            <seg xml:id="i-3cc7ca8e83112aec-0">
              Detta är något av det innehåll som finns i propositionen. Det
              finns mycket mer som verkligen är värt att lyfta fram, men min
              talartid räcker nog inte till det. För jag vill också hinna med
              att kommentera några av de reservationer som finns i betänkandet.
            </seg>
            <seg xml:id="i-1cec73163d2379ab-0">
              Precis som vanligt när det gäller folkbildningsfrågor är det
              Moderaterna som sticker ut. Inte ens i den så kallade borgerliga
              alliansen, där man försöker visa att man är så enig, kan man enas
              fullt ut om synen på folkbildningen.
            </seg>
            <seg xml:id="i-c3a26600c58b6fa0-0">
              En reservation från Moderaterna tar upp att anslaget till folkbildningen
              kan minska utan att folkbildningsuppdraget behöver försämras.
              Moderaterna menar att bidraget till folkbildningen kan minska
              med 300 miljoner och att det är anslaget till studieförbunden
              som ska minska. Det finns från Moderaterna en kritik mot just
              den verksamhet som studieförbunden genomför. De menar att den
              verksamhet som inte kan betecknas som folkbildning inte ska finansieras
              med skattepengar. Det är redan så i dag att verksamhet som inte
              betecknas som folkbildning inte heller ska ha något statligt stöd.
              I propositionen tar man också upp att statsbidrag inte får användas
              till ett allmänt verksamhets- och organisationsstöd utan är ett
              anslag till folkbildningsverksamhet.
            </seg>
            <seg xml:id="i-aa8e19fbb6a0bf8f-0">
              Vad är det egentligen Moderaterna är ute efter? Är det valet
              av ämnen man inte tycker om? Är det de musikcirklar som ungdomar
              deltar i som inte är folkbildning? Är det att vi möjliggör även
              för dem som inte har så tjocka plånböcker att ta del av studieförbundens
              verksamhet som stör Moderaterna? Och vilka är det som ska bestämma
              vilka ämnen som ska betraktas som folkbildning? Är det Lena Adelsohn
              Liljeroth som politiker som ska bestämma det?
            </seg>
            <seg xml:id="i-a9795ee4120a967c-0">
              Jag vill också ställa en fråga till Birgitta Sellén och Centerpartiet,
              som också ingår i denna allians med Moderaterna, som i en reservation
              tar upp vikten av de mötesplatser som erbjuds människor genom
              folkbildningen och att det måste finnas folkbildning i hela landet.
              Jag håller med Birgitta Sellén om att det är viktigt att folkbildningen
              får möjligheter att finnas i hela landet. När vi i utskottet var
              hos Folkbildningsrådet häromveckan fick vi veta att det är just
              studieförbundens verksamhet som gör att man når ut till befolkningen
              i hela landet med studieverksamhet och kulturarrangemang.
            </seg>
            <seg xml:id="i-29207e37f78b9654-0">
              Min fråga till Birgitta Sellén blir: Hur kan du ens tänka dig
              att sätta dig i regeringsställning tillsammans med Moderaterna?
              Det skulle innebära mindre resurser till studieförbunden, och
              det skulle naturligtvis påverka verksamheterna ute i landet. Jag
              trodde att Centerpartiet värnade om folkbildningen, men just nu
              känner jag mig lite frågande till det.
            </seg>
            <seg xml:id="i-b199c83709669540-0">
              För oss socialdemokrater är folkbildningen viktig. Den utgör
              en kraft i samhället, en kraft för människor att lära, växa och
              förändra.
            </seg>
            <seg xml:id="i-d94b6339dfa82408-0">
              Med detta, fru talman, vill jag yrka avslag på samtliga reservationer
              och bifall till förslaget i betänkandet.
            </seg>
            <seg xml:id="i-46058cc72c8d961d-0">
              Fru talman! Jag svarar på den fråga jag fick först medan Gunilla
              hämtar penna, för den var jag nästan inställd på. Den har jag
              mött så många gånger, och jag ser inga problem. Vi är tre starka
              folkbildningspartier som värnar folkbildningen som finns med i
              Allians för Sverige, och vi har sett under resans gång hur Moderaterna
              kommer närmare och närmare oss. När det gäller regeringsförhandlingar
              är jag inte ett dugg orolig. Det kommer vi att klara, och det
              blir som vi tre partier vill.
            </seg>
            <seg xml:id="i-7dbdaafddf759868-0">
              Jag hade några frågor till Gunilla. Det står i propositionen
              att erfarenheterna från bland annat folkhögskolornas verksamhet
              inom ramen för gymnasieskolans individuella program är goda. Regeringen
              bedömer att behoven av insatser från folkbildningens sida inom
              området sannolikt kommer att öka. Då undrar jag: Tror Socialdemokraterna
              att det även i fortsättningen kommer att vara väldigt många som
              lämnar gymnasieskolan utan godkända betyg? I dag behövs verkligen
              folkhögskolekurserna för att hjälpa upp och för dem som har misslyckats
              i gymnasieskolan. Det handlar just om att rädda dem som annars
              inte skulle komma in på högskolor och så vidare.
            </seg>
            <seg xml:id="i-f6c0ae19b885238e-0">
              Från alliansens och Centerpartiets sida ser vi också att folkhögskolorna
              kommer att finnas i fortsättningen, men med den politik vi ska
              föra i grundskola och gymnasieskola kommer man att vara godkänd
              när man lämnar gymnasieskolan, eftersom vi lägger upp det med
              ett helt annat kriterium. Där vill vi i framtiden se att folkhögskolorna
              återigen blir inriktade mot olika områden. Vi har under ett antal
              år sett att det blir mer och mer av allmänna kurser därför att
              det är så många som behöver dem. Jag vill se mer av kurser som
              utbildar dramapedagoger, för att ta ett exempel.
            </seg>
            <seg xml:id="i-86d0deb2a69fcdf9-0">
              Jag funderar också hur Gunilla Carlsson ser på problemet att
              bredband inte blir utbyggt i hela landet. Övärld, glesbygd och
              så vidare har oerhörda problem i dag.
            </seg>
            <seg xml:id="i-2929bee725185b4a-0">
              Fru talman! Jag börjar med frågan om IV-programmet och möjligheten
              för folkhögskolorna att driva den verksamheten. Jag tycker att
              det är jättebra att folkhögskolorna driver gymnasieutbildningar
              och blir aktiva inom IV-programmet. Det som är viktigt är att
              de deltagare som kommit in hamnar i kurser där det finns vuxna
              personer, så att det inte bli rena kurser för gymnasieelever på
              IV-programmet. Tillsammans med vuxna kan de på ett bra sätt integreras
              i verksamheten.
            </seg>
            <seg xml:id="i-54e72751923d2897-0">
              Vi satsar också från Socialdemokraterna väldigt mycket resurser
              på grundskolan och IV-programmet. Inte minst har vi under den
              här mandatperioden ökat personaltätheten inom grundskolan. Vi
              har satsat 225 miljoner på skolor i utsatta områden. Det är naturligtvis
              en politik som ska göra att de flesta går ut grundskolan med godkända
              betyg. Det är vår målsättning med skolan absolut. Det är jätteviktigt.
            </seg>
            <seg xml:id="i-e4adbf58645b5d85-0">
              Jag tror att folkbildningen har en väldigt viktig roll att spela
              för ungdomar i framtiden. Jag tycker att det är positivt. Många
              trivs väldigt bra i den miljö som folkhögskolorna utgör och med
              pedagogiken där.
            </seg>
            <seg xml:id="i-cac1a5b416f1abbb-0">
              Vi har lagt ned jättemycket resurser på att skapa bredband i
              hela landet, och det arbetet måste naturligtvis gå vidare. Det
              här är en budgetfråga, och vi kan längre fram diskutera hur vi
              ska jobba vidare med att nå ut med bredband till befolkningen
              i hela landet.
            </seg>
            <seg xml:id="i-5c3f4b55430048fa-0">
              Det regeringen också pekar på i propositionen är detta: Hur får
              vi människor som redan i dag har tillgång till bredband men som
              inte har kunskapen att börja använda datorer? Där har folkbildningen
              en jättestor roll att se till att människor får den kunskapen
              genom studiecirkelverksamhet.
            </seg>
            <seg xml:id="i-e86ce2d51b938f0e-0">
              Fru talman! När det gäller bredband är det ett faktum att de
              flesta som inte behärskar datorer bor i de områden där bredbanden
              inte är utbyggda. De har inte haft något motiv att lära sig. Vi
              ser också att väldigt många företag i dag inte vågar satsa på
              att bosätta sig i glesbygd, fast de skulle kunna göra det, därför
              att bredbanden inte fungerar. Det finns företag som spelar in
              på band och åker in till centralorten för att läsa av därför att
              det blir för dyrt med modemen. Det var synd att regeringen inte
              stödde Centerpartiet när vi pratade om digital allemansrätt i
              slutet på 90-talet.
            </seg>
            <seg xml:id="i-202ecea7c6d5863b-0">
              Ni har satsat mycket på IV ja, men det är väl självklart. När
              det i dag är det största programmet för pojkar och för invandrare
              har ni varit tvungna att satsa pengar på det. Det är fel väg att
              gå när det gäller utbildning. Men vi ska inte ta skoldebatten
              i dag.
            </seg>
            <seg xml:id="i-70aca341b1e8a031-0">
              Jag har några andra frågor, och det gäller först kvalitet före
              kvantitet. Vi har från Centerpartiet sagt att vi gärna skulle
              vilja se någon typ av etiskt råd, som kanske kunde ligga under
              Folkbildningsförbundet, som skulle kunna rycka in om det uppstår
              tvister mellan olika aktörer. Ett etiskt råd skulle kunna medla
              i en sådan situation. Naturligtvis önskar man att vi ska slippa
              det, men vi vet att det har förekommit och att det kan uppstå
              igen. Det skulle vara intressant att höra hur Gunilla Carlsson
              ser på det.
            </seg>
            <seg xml:id="i-a7bda8b58aba498a-0">
              Sedan har det sagts att regeringen ska påbörja förhandlingar
              med Sveriges Kommuner och Landsting. Där undrar jag om man har
              kommit till skott. Vi oroas väldigt mycket just över hur kommuner
              och landsting ser på anslagen till folkbildningen. Vi har sett
              en skrämmande nedskärning. När vi nu gör en satsning från statligt
              håll skulle det vara förskräckligt om kommuner sade att nu får
              vi mer pengar från staten så här behöver inte vi vara med. Därför
              vill jag gärna veta om diskussioner med SKL har kommit i gång.
            </seg>
            <seg xml:id="i-ac85cf166e66c4fa-0">
              Fru talman! Jag håller med Birgitta Sellén om att det är jätteviktigt
              att alla tar ett ansvar för folkbildningen, inte bara på nationell
              nivå utan även inom kommuner och landsting. Det finns inte minst
              många moderatledda kommuner som inte ger anslag till folkbildningen
              men tyvärr även s-kommuner.
            </seg>
            <seg xml:id="i-9e7e435bbdc06400-0">
              Vad gäller förhandlingarna med SKL har regeringen denna vecka
              bjudit in till en träff med Sveriges Kommuner och Landsting. Det
              kan jag meddela Birgitta Sellén i dag.
            </seg>
            <seg xml:id="i-9acf87715851205b-0">
              Vad gäller ett etiskt råd, finns det redan i dag ett etiskt råd
              under Folkbildningsförbundet där man just diskuterar etikfrågorna,
              hur man ser på folkbildningen, var gränsdragningen är och kvalitetsfrågor.
              De jobbar väldigt aktivt, och jag tycker att det är jättebra att
              de gör det. Det är viktigt att folkbildningen själv diskuterar
              de här frågorna och ser till att man har en samsyn mellan de olika
              studieförbunden under Folkbildningsförbundet.
            </seg>
            <seg xml:id="i-e0e1be3b717f0cdd-0">
              Vi pratar om att satsa på utbildning. För oss socialdemokrater
              är det viktigt att man kan lära genom hela livet. Det är viktigt
              att vi satsar på grundskolan, men det är också viktigt att vi
              satsar vidare, så att de som hamnar på IV-programmet får en bra
              utbildning för att kunna gå vidare. Folkbildningen är också en
              del i det livslånga lärandet. Vi vill värna om resurserna till
              folkbildningen. Det gör att människor som kanske inte har så bra
              erfarenheter av skolan lite senare i livet kan välja en annan
              väg. Det är väldigt ofta så att man som ung går en utbildning
              och sedan känner att man inte vill fortsätta med det utan vill
              läsa någonting annat och jobba med någonting annat. Jag tycker
              att det är viktigt att man får möjlighet att göra det.
            </seg>
          </u>
          <note xml:id="i-aa2df3418a055925-0">
            Jag står bakom alla våra reservationer, men jag yrkar bifall
            endast till reservation 7 under punkt 5 och till reservation 15
            under punkt 14.
          </note>
          <note xml:id="i-6ce43b5f7f50456f-0">
            Anf. 84 GUNILLA CARLSSON i Hisings Backa (s):
          </note>
          <note xml:id="i-9ab862d981e86491-0">
            Anf. 85 BIRGITTA SELLÉN (c) replik:
          </note>
          <note xml:id="i-24f512955367bc4d-0">
            Anf. 86 GUNILLA CARLSSON i Hisings Backa (s) replik:
          </note>
          <note xml:id="i-b4885e9929b82f56-0">
            Anf. 87 BIRGITTA SELLÉN (c) replik:
          </note>
          <note xml:id="i-0eba68e1a6e46007-0">
            Anf. 88 GUNILLA CARLSSON i Hisings Backa (s) replik:
          </note>
          <note type="speaker" xml:id="i-f734ce3f080697ff-0">
            Anf. 89 GUNILLA TJERNBERG (kd) replik:
          </note>
          <u who="gunilla_tjernberg_dba8b2" next="cont" xml:id="i-b8ef0b4fdebc09b0-1">
            <seg xml:id="i-6c72280ec42635ee-0">
              Fru talman! Jag skulle i det här replikskiftet vilja få klarlagt
              från Socialdemokraterna, som också representerar regeringen, att
              det finns en betoning på folkbildningens självständighet. Jag
              skulle vilja att Gunilla säger det väldigt klart i dag. I utvärderingen
              från SUFO 2 framgår det att man redan i dag kan se en informell
              styrning från regeringen när det gäller folkbildningen.
            </seg>
            <seg xml:id="i-16c8384da7edc253-0">
              När jag då tittar på de olika reservationerna tänker jag på Kristdemokraternas
              första reservation, där vi påpekar att folkbildningens självständighet
              aldrig får ifrågasättas, aldrig får misstänkliggöras. Då svarar
              majoriteten i betänkandet med det syfte som i dag ligger som första
              syfte, men som ändras i och med att det här beslutet tas. Man
              svarar på vår reservation: Nej, därför att folkbildningen är så
              viktig just för att den gör det möjligt för människor att påverka
              sin situation, ger människor verktyg att kunna ha makt över sitt
              liv, ger människor kraft att uttrycka sin åsikt, och därmed skapas
              demokratin.
            </seg>
            <seg xml:id="i-dae0abbddaff89d8-0">
              Vad gör man då i nästa andetag? Jo, man säger att man ska ändra
              på de här syftena, att det syfte som man har nämnt i svaret på
              Kristdemokraternas första reservation inte ska stå först. Sedan
              säger man: Nej, men vi ska ändå ändra på syftena vi ska nämligen
              lägga ett nytt syfte, och det syftet ska handla om att endast
              stödja verksamheter som bidrar till att stärka och utveckla demokratin.
              Vem ska bedöma det? Är det regeringen?
            </seg>
          </u>
          <note xml:id="i-eba4de9b6b6416e1-0">
            Anf. 90 GUNILLA CARLSSON i Hisings Backa (s) replik:
          </note>
          <u who="gunilla_tjernberg_dba8b2" prev="cont" xml:id="i-b34358fbcac87d96-1">
            <seg xml:id="i-67c8108bf05f5b20-0">
              Fru talman! Jag tycker att det är jätteviktigt att vi från riksdagen
              talar om varför vi ger bidrag till folkbildningen. Vi säger att
              det övergripande syftet är att folkbildningen ska stödja verksamhet
              som bidrar till att stärka och utveckla demokratin.
            </seg>
            <seg xml:id="i-13f23a6accc89b9c-0">
              Det är det överordnade syftet. Sedan har vi de andra syftena
              som kommer under det och som är likvärdiga. Men det övergripande
              syftet är alltså att vi ska stödja och utveckla demokratin. Egentligen
              förstår jag inte varför Kristdemokraterna tycker att det är så
              konstigt att regeringen gör den här ändringen och sätter demokratiaspekten
              allra överst bland de här syftena. Jag tycker att det är väldigt
              klart och tydligt att vi anser att den är allra viktigast. Men
              naturligtvis är de andra syftena egentligen lika viktiga.
            </seg>
            <seg xml:id="i-6dfa57fdfe9ddd69-0">
              Jag skulle vilja ställa en fråga till Gunilla Tjernberg, om ni
              nu tycker att folkbildningen är så otroligt viktig. I mitt anförande
              nämnde jag den möjlighet som många människor har, nämligen att
              till exempel läsa en dag i veckan inom ABF-skolan. Att ta ledigt
              en dag från jobbet vet vi är tufft ekonomiskt det är tufft att
              missa den inkomsten. Vi säger därför att vi ger ett korttidsstudiestöd
              just för att ge människor möjlighet att läsa en dag i veckan på
              grundläggande nivå för att senare kanske gå vidare och läsa på
              gymnasienivå.
            </seg>
            <seg xml:id="i-0ae68e4f3ff5be94-0">
              Här ger vi 63 miljoner kronor. Kristdemokraterna däremot vill
              ta bort möjligheten till korttidsstudiestöd. Ni ger dock lika
              mycket till folkbildningen. Det tycker jag är bra. Men enigheten
              inom alliansen spretar ganska rejält i folkbildningsfrågorna.
            </seg>
            <seg xml:id="i-3974c6114da0bd6f-0">
              Jag skulle vilja ställa följande fråga till Gunilla: Tycker inte
              du att det är viktigt att människor har möjlighet att läsa till
              exempel en dag i veckan och får behålla korttidsstudiestödet under
              tiden?
            </seg>
          </u>
          <note type="speaker" xml:id="i-4fc257796625ae0e-0">
            Anf. 91 GUNILLA TJERNBERG (kd) replik:
          </note>
          <u who="gunilla_tjernberg_dba8b2" next="cont" xml:id="i-b8ef0b4fdebc09b0-2">
            <seg xml:id="i-3b8dfd705dfa3d51-0">
              Fru talman! Det är som vanligt, höll jag på att säga. Gunilla
              Carlsson svarar inte på min fråga. Hon ifrågasätter att Kristdemokraterna
              här ställer frågan: Hur ser ni på folkbildningens självständighet?
              Jag får alltså inget svar på min fråga, utan Gunilla Carlsson
              ifrågasätter och säger att det är konstigt att vi tycker som vi
              gör.
            </seg>
            <seg xml:id="i-c1dea088691d0e42-0">
              Men svara på frågan om varför syftena måste ändras i och med
              propositionen! Ni gör ju en ändring. Varför gör ni en ändring?
              I propositionen säger man att det här ska ändras, men man talar
              inte om varför.
            </seg>
            <seg xml:id="i-fda4bafd520d274e-0">
              Nu har Gunilla Carlsson chansen att tala om för mig och alliansen
              varför man gör ändringen. SUFO talar om att här börjar det finnas
              en risk att regeringen lägger sig i, att självständigheten naggas
              i kanten. Vi ser också vad som har hänt med Sisu, idrottsutövarnas
              eget förbund. Allt det här är olika steg som klart gör att jag
              känner en oro för att folkbildningens självständighet inte får
              behållas och stärkas det går ju åt det andra hållet.
            </seg>
            <seg xml:id="i-68e91599b6f726ce-0">
              Jag fick alltså inget svar på frågan om varför regeringen gör
              en ändring. Det är där jag vill ha en förklaring. Det fick jag
              inte, så ta nu chansen och ge mig en förklaring!
            </seg>
            <seg xml:id="i-8f0a3cc4b19c0eb5-0">
              När det gäller Kristdemokraternas syn på rätten till att utbilda
              sig inom folkbildningen i studiecirklar och inom folkhögskolan
              råder det ingen tvekan om att vi tycker att den rättigheten är
              väldigt viktig. Men vi betonar vikten av att ha en skola som redan
              tidigt ger barnen rätten att läsa, räkna och skriva. Så ska det
              vara från tidiga barnaår och hela vägen upp. Det ska inte startas
              när man är vuxen. Det är bara en guldkant på tillvaron att som
              vuxen få gå på en folkhögskola eller i studiecirklar. Det är inte
              där som vi ska åtgärda alla problemen. Men det är ju vad Socialdemokraterna
              gör.
            </seg>
          </u>
          <note xml:id="i-7dcff5d2ce59e325-0">
            Anf. 92 GUNILLA CARLSSON i Hisings Backa (s) replik:
          </note>
          <u who="gunilla_tjernberg_dba8b2" prev="cont" xml:id="i-b34358fbcac87d96-2">
            <seg xml:id="i-68c44464ab12c65b-0">
              Fru talman! Ja, vi ska satsa på unga och på barn i skolan. Det
              håller jag med om; det ska vi definitivt göra. Men precis som
              jag tidigare sagt är det också väldigt många som i vuxen ålder
              känner att de skulle vilja sätta sig på skolbänken igen. Kanske
              har man inte så mycket kunskaper med sig och skulle behöva sätta
              sig på skolbänken för att själv utvecklas. Vi tycker att det är
              viktigt med det livslånga lärandet.
            </seg>
            <seg xml:id="i-103680f7dee44aad-0">
              Även som vuxen ska man kunna läsa i en studiecirkel, kanske en
              hel dag i veckan, för att sedan gå vidare. Vi säger att korttidsstudiestödet
              är otroligt viktigt för att den här gruppen ska kunna ta del av
              det livslånga lärandet. Korttidsstödet handlar om en jätteviktig
              del när det gäller dessa människors möjlighet att göra det. Kristdemokraterna
              tycker uppenbarligen inte att det är en viktig fråga.
            </seg>
            <seg xml:id="i-2e863c2518a58b13-0">
              Det här med syften är ingenting nytt. Vi hade ju syften också
              i 1998 års folkbildningsproposition. Det är alltså inte så att
              vi i den här propositionen har petat mer i folkbildningsverksamheten
              vad gäller syftena.
            </seg>
            <seg xml:id="i-fc26f61cb7dc7fc1-0">
              Att demokratin ska utvecklas och stärkas har vi som det första
              syftet. Men det har också tidigare funnits syften när det gäller
              statens bidrag till folkbildningen, så det är ingen skillnad där.
            </seg>
          </u>
          <note type="speaker" xml:id="i-7cb866c57d707a93-0">
            Anf. 93 HANS BACKMAN (fp) replik:
          </note>
          <u who="hans_backman_6decfb" next="cont" xml:id="i-bde04e0f6df2d205-0">
            <seg xml:id="i-16bca4520f4499a0-0">
              Fru talman! Jag har ett par frågor. Jag tänkte börja med att
              ta upp stödet till forskningen. Vi är överens om att det behövs
              ett ökat stöd till forskning inom folkbildningen.
            </seg>
            <seg xml:id="i-ff2c3965b0160ba7-0">
              Vi hade en diskussion om det i en debatt med Folkbildningsrådets
              representantskap där Lena Hallengren deltog. Då framgick det att
              en mindre del av de 400 nya miljonerna till folkbildningen ska
              användas till forskningsmedel. Där har jag en fundering som jag
              också då lyfte fram: Kan inte det här innebära att andra aktörer
              inom forskningsområdet säger att nu får folkbildningen pengar
              till att forska och att man då skär ned ytterligare? Lena Hallengren
              hade inget riktigt svar på frågan. Hon sade att den risken finns
              ju. Sedan frågade jag: Hur tänker ni från regeringens sida bemöta
              detta för att motverka att det i praktiken blir en minskning av
              forskningspengarna?
            </seg>
            <seg xml:id="i-ecc38d3919cac29b-0">
              Sedan gäller det detta med funktionshinder. Det talas om att
              det är viktigt att de funktionshindrade det sade också Gunilla
              Carlsson i sitt anförande kommer med i folkbildningen och att
              de blir mer representerade i styrelser, som deltagare och så vidare.
              Men om det är som vi tror, nämligen att det finns brister i lokalanpassningen
              för funktionshindrade, och om man inte vill anslå pengar så att
              de problemen kan åtgärdas, hur vill regeringen då stärka de funktionshindrades
              möjligheter att delta i folkbildningsverksamheten?
            </seg>
          </u>
          <note xml:id="i-3811b4e278e98e29-0">
            Anf. 94 GUNILLA CARLSSON i Hisings Backa (s) replik:
          </note>
          <u who="hans_backman_6decfb" prev="cont" xml:id="i-42c4b57e40c527cf-0">
            <seg xml:id="i-2bf51292620017dd-0">
              Fru talman! Jag hoppas jag att man använder också de forskningspengar
              som man tidigare haft riktade till folkbildningen. Men man har
              väl inte forskat så himla mycket kring folkbildningen det är i
              alla fall den uppfattning jag har. Några har dock gjort det.
            </seg>
            <seg xml:id="i-a67e6d148db66f2c-0">
              Signalen nu som plockas upp i propositionen är att man faktiskt
              vill använda en del av folkbildningsanslaget till just forskningen,
              och denna ska ligga på Vetenskapsrådet. Det är alltså inte de
              inom folkbildningen som själva ska utse vilka som ska forska kring
              folkbildningen, utan det där ska ligga i Vetenskapsrådet. Det
              tycker jag är en viktig markering.
            </seg>
            <seg xml:id="i-5faf58e1ece1dfb0-0">
              Jag känner att vi saknar en del forskning kring folkbildningen.
              Några av oss har kanske lyssnat på någon forskare som har berättat
              om folkbildningens betydelse för hela samhällsutvecklingen, om
              att det faktiskt är väldigt viktigt att vi satsar på folkbildningen
              för att hela samhället ska utvecklas.
            </seg>
            <seg xml:id="i-48f5699b636982b0-0">
              Mot den bakgrunden känns det väldigt skönt att vi nu gör denna
              satsning på forskningen. Det är alltid bra att få forskningsresultat
              som visar vad som händer i samhället när en så rejäl satsning
              görs i samhället som den regeringen gör. Jag tycker att detta
              är bra, och den ska, som sagt, ligga utanför. Jag hoppas att det
              som tidigare lagts till forskningen och folkbildningen inte försvinner
              utan fortsatt finns kvar.
            </seg>
            <seg xml:id="i-19ef6ff4b0fdd1ff-0">
              Du hade också en fråga om de funktionshindrade. Ja, vi lyfter
              fram detta med de funktionshindrade. Det är väldigt viktigt att,
              som jag lyft fram, kvinnor, personer med invandrarbakgrund och
              funktionshindrade finns representerade i folkbildningens olika
              delar, för de är många deltagare i folkbildningen.
            </seg>
          </u>
          <note type="speaker" xml:id="i-8e92ef3698b07f18-0">
            Anf. 95 HANS BACKMAN (fp) replik:
          </note>
          <u who="hans_backman_6decfb" next="cont" xml:id="i-bde04e0f6df2d205-1">
            <seg xml:id="i-e761b4b229ed0234-0">
              Fru talman! Just när det gäller forskningen har också vi ambitionen
              och önskan att det ska forskas mera inom folkbildningen och vuxenutbildningen.
              Vi tycker, som sagt, att det i dag forskas alltför lite. Det borde
              vara mer av forskning. Jag tror att det är väldigt viktigt och
              skulle vilja höra om regeringen tänker följa upp detta och hur
              man i så fall följer upp det just för att se att effekten blir
              positiv, inte negativ som jag var inne på.
            </seg>
            <seg xml:id="i-a1d45ff56b0a2d45-0">
              Mera konkret undrar jag vad man ska göra när det gäller de funktionshindrade.
              Man tycker att detta är viktigt och positivt, men det sägs egentligen
              ingenting om konkreta åtgärder för att öka andelen deltagare sett
              till problemen med lokaler och lokalanpassning.
            </seg>
            <seg xml:id="i-e1bb815dd3484baa-0">
              Jag skulle vilja ha svar på om man har några tankar på att göra
              något konkret.
            </seg>
            <seg xml:id="i-b57964196cbbe8fe-0">
              Jag har en liten fråga om bredband. När man är ute i landet och
              pratar med människor som bor på mindre orter och i landsbygden
              säger de att det är en källa till frustration att det inte händer
              tillräckligt mycket med bredbandsutbyggnaden. Man känner oro för
              att staten någonsin kommer att klara av att bygga fullt ut.
            </seg>
            <seg xml:id="i-6963eb7fbafa24ed-0">
              Då är min fråga om man från regeringens sida har några planer
              på att släppa in privata näringslivet och uppmuntra dem att delta
              i bredbandsutbyggnaden. Det är inte minst många företag på landsorten
              som skulle kunna känna sig stimulerade, och det skulle också gynna
              och gagna folkbildningen.
            </seg>
          </u>
          <note xml:id="i-937aa4eec2018ae5-0">
            Anf. 96 GUNILLA CARLSSON i Hisings Backa (s) replik:
          </note>
          <u who="hans_backman_6decfb" prev="cont" xml:id="i-42c4b57e40c527cf-1">
            <seg xml:id="i-6f4405bbf3d38fe8-0">
              Fru talman! Vad gäller funktionshindrade finns i dag möjligheter
              att ge resurser till olika hjälpmedel och annat. Resurser läggs
              i det som heter Sisus. Det är en budgetfråga att se hur vi kan
              ge dem mer pengar att fördela ut.
            </seg>
            <seg xml:id="i-9d064dd30aa79232-0">
              Sedan handlar det om tillgängliggörandet av lokaler. Där lägger
              man också resurser, och det är jätteviktigt. Det vi lyfter fram
              är hur folkbildningen kan se till att funktionshindrade kan vara
              med i verksamheten. Det är flera olika politikområden som får
              samverka för att möjliggöra för funktionshindrade att ta del av
              folkbildningens verksamhet. Det vi pekar ut är att vi tycker att
              det är otroligt viktigt att man möjliggör detta. Folkbildningen
              är ju fri från staten. Staten fördelar medlen, och sedan lägger
              de upp hur de vill arbeta med verksamheten. Utifrån de verksamhetsområden
              som lyfts fram i propositionen fördelar de sedan resurserna. Där
              tycker jag inte att vi ska vara med och peta. Jag tror att det
              är fler som är överens om det. Det kanske finns några som skulle
              vilja peta något mer i hur anslagen ska användas.
            </seg>
            <seg xml:id="i-d6a5c07669b8ef94-0">
              Det finns olika politikområden som får satsa resurser för att
              möjliggöra för funktionshindrade att vara med i folkbildningen.
              Det är otroligt viktigt.
            </seg>
            <seg xml:id="i-43d8a5c3a729c90b-0">
              Vad gäller bredbanden är det en fråga som lever i allra högsta
              grad. Vi har redan satsat mycket på att bygga ut bredbanden, men
              vi behöver säkert göra ännu mer, absolut.
            </seg>
          </u>
          <note type="speaker" xml:id="i-5378df19c81d58b5-0">
            Anf. 97 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" next="cont" xml:id="i-2ff5dc7301e2ab1a-0">
            <seg xml:id="i-5e41a3113d323875-0">
              Fru talman! Jag kan instämma i mycket av de synpunkter som mina
              syskon i alliansen har fört fram här tidigare. Det behöver vi
              inte gå in på i just den här diskussionen.
            </seg>
            <seg xml:id="i-10c520499ce97f81-0">
              Jag tycker inte att Gunilla Carlsson ska behöva vara så orolig
              för vad som ska hända när vi förhoppningsvis bildar en borgerlig
              regering till hösten. Vi kommer att komma överens, det lovar jag.
              Stämningen är god, och förhandlingar ingår alltid när man bildar
              en koalition.
            </seg>
            <seg xml:id="i-c290ee72fde88baf-0">
              Sedan kom frågan upp om att vi vill lägga mindre pengar på folkbildningen
              men mer exempelvis på kultur till barn i skolan. Vi lägger mer
              på kulturarv, fria grupper och annat. Då talar vi om kulturbudgeten
              i stort.
            </seg>
            <seg xml:id="i-77eb0f1d47665381-0">
              Det handlar om att vi lägger lite mindre, en lägre ökning än
              vad Socialdemokraterna föreslår. Vi har accepterat ökningen på
              400 miljoner. Vi lägger alltså 100 miljoner mer än vad vi har
              gjort tidigare. Därmed kan den frågan vara avklarad.
            </seg>
            <seg xml:id="i-a6759f4f6af436f9-0">
              Numera kan jag jämföra nästan allting med kostnaden för att installera
              biltullar i Helsingfors som kostar 3,8 miljarder. Det är mer än
              halva kulturbudgeten. Ser man den relationen finns det inga pengar
              över huvud taget.
            </seg>
            <seg xml:id="i-34c8a36167570ac2-0">
              Folkbildningsrådet hade för övrigt självt äskat bara 260 miljoner
              för i år. Man hade hoppats på en ökning med 4 %. Det blir till
              och med mer än vad Folkbildningsrådet hade hoppats på.
            </seg>
            <seg xml:id="i-2e6f562a5074ff96-0">
              Vi tycker faktiskt det är en principfråga att en högre grad av
              självfinansiering bör komma till när det handlar om vissa av studiecirklarna.
              Det är en principfråga. Det handlar om skattepengar. Det är ingenting
              som ramlar ned från himlen, utan det är pengar som andra människor
              måste arbeta ihop.
            </seg>
            <seg xml:id="i-c74140c34a54e93a-0">
              Vi hade en debatt för ett år sedan som blev lite lustig om allt
              kring hundspråk och blomsterodling. Somliga kommer säkert ihåg
              det. Nej, vi anser att det här är kurser som människor i hög grad
              kan betala själva. Men vi slår absolut vakt om folkbildningen,
              och det hoppas jag att det inte finns en massa missförstånd kring.
            </seg>
          </u>
          <note xml:id="i-f7f7f28e3a59103c-0">
            Anf. 98 GUNILLA CARLSSON i Hisings Backa (s) replik:
          </note>
          <u who="lena_adelsohn_liljeroth_39a94c" prev="cont" xml:id="i-44e172e12e3ed723-0">
            <seg xml:id="i-d1a74785f0b393a6-0">
              Fru talman! Vad härligt att höra dig säga att ni är syskon i
              alliansen! Så tyckte jag att du sade. Stämningen är god. Ja, det
              är klart att stämningen kan vara god ända tills man börjar diskutera
              hur ni ska fördela resurserna. Jag hoppas att Centern står fast
              vid att folkbildningen är otroligt viktig för dem. Då är 300 miljoner
              inte lite pengar. 300 miljoner är faktiskt enormt mycket resurser
              som man kan få väldigt mycket verksamhet för.
            </seg>
            <seg xml:id="i-a6e0a60ed8dbdc66-0">
              Jag ifrågasätter varför vi som politiker ska peka på vad som
              ska få bidrag, vilka studiecirklar det är som är folkbildningsmässiga.
              Är det du och jag som riksdagsledamöter som ska göra bedömningen
              vilka som ska få anslagen? Du säger att man ska betala kurserna
              själv. Det är inte så att alla studiecirklar är gratis i dag,
              utan det kostar att gå på en del studiecirklar. Avgiften skulle
              i så fall höjas. Vilka skulle då ha möjlighet att ta del av folkbildningen?
              Jag tror att det finns en stor del människor som inte skulle kunna
              göra det. Jag har redan fått reaktioner från sådana som säger
              att de redan kostar för mycket, att man inte har möjlighet att
              gå på en studiecirkel. Då blir folkbildningen till för bara dem
              som har råd, precis som allting annat i Moderaternas värld.
            </seg>
            <seg xml:id="i-7c3dbeb8b2b2668c-0">
              Birgitta Sellén pratade om det livslånga lärandet, och jag tog
              upp korttidsstudiestödet. Det är jätteviktigt för många att kunna
              ta del av folkbildningen och det livslånga lärandet, att kunna
              ta ledigt en dag i veckan för att gå och läsa datakunskap, samhällskunskap,
              svenska, engelska det som också Moderaterna anser är folkbildningsverksamhet.
              Det skulle man inte ha möjlighet att göra om man skulle mista
              en dags ersättning på arbetet. De här korttidsstudiestöden vill
              Moderaterna inte ha kvar. Då undrar jag: Varför vill Lena Adelsohn
              Liljeroth inte möjliggöra för väldigt många, speciellt LO-medlemmar,
              att göra detta?
            </seg>
          </u>
          <note type="speaker" xml:id="i-7772e78ac1f403c9-0">
            Anf. 99 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" next="cont" xml:id="i-2ff5dc7301e2ab1a-1">
            <seg xml:id="i-5144d325c7b11b2e-0">
              Fru talman! LO:s medlemmar skulle få en betydligt bättre ekonomi
              med alliansens politik. Det handlar bland annat om lägre skatter.
              Då kan man välja om man vill lägga pengar på de här kurserna.
              Men jag tror att det har betydelse att vi har ifrågasatt en del.
              Jag menar verkligen inte att vare sig Gunilla Carlsson eller jag
              ska tala om vilka kurser som man ska gå.
            </seg>
            <seg xml:id="i-b843c564aca7ca99-0">
              Jag har haft en del mejlväxling med Folkbildningsförbundet som
              skriver i ett av mejlen: Det finns flera exempel på verksamheter
              som inte borde ha bedrivits med stöd av statsanslaget. Men där
              arbetar studieförbunden gemensamt för att hitta branschgemensamma
              synsätt, tolkningar och tillämpningar i syfte att höja kvaliteten
              i verksamheten.
            </seg>
            <seg xml:id="i-ddd3ccade3fa0f8d-0">
              Alltså har man tagit till sig kritiken, vilket är väldigt bra.
            </seg>
            <seg xml:id="i-ab75f820eabd13c2-0">
              Gunilla Carlsson har inte tagit upp det omfattande fusk som har
              funnits inom studieförbunden. Det kritiserade jag i mitt anförande.
              Det hann vi tyvärr inte med här, det får bli i ett annat sammanhang.
            </seg>
            <seg xml:id="i-68dd5c648344a8e2-0">
              Jag kan se att norra Stor-Helsingforss ABF, de som utmärkte sig
              mest när fuskdebatten var i gång 8 miljoner kronor tror jag att
              det handlade om skriver, apropå vad man ska betala, på sidor om
              hälsa om matlagning för matglada herrar, festligare mat. Det är
              jättekul. Så tillkommer en liten matkostnad. På samma sida står
              det om seniorgymnastik med friskvård: OBS! Ej statsbidrag. Då
              kan man fråga sig: Vad är det statsbidraget egentligen ska utgå
              till? Uppenbarligen får man inte bidrag om man går på seniorgymnastik
              med friskvård, men vill man laga festlig mat i grupp med andra
              matglada herrar utgår det statsbidrag. Jag tycker att det är sådant
              som man kan ifrågasätta.
            </seg>
            <seg xml:id="i-5abc97c1d559f0e8-0">
              Sedan vill jag inte peta i det här, men jag vill i alla fall
              peka på att problemen finns. Det handlar inte om pengar som kommer
              från ingenstans. Det är pengar som Gunilla Carlsson och jag arbetar
              ihop och betalar skatt för. Vi har kanske lite olika uppfattningar
              om vad de här pengarna ska användas för och vad folkbildningens
              syfte egentligen är. Det kanske inte i första hand är att gynna
              matglada herrar.
            </seg>
          </u>
          <note xml:id="i-ec23ccb88fb1f603-0">
            Anf. 100 GUNILLA CARLSSON i Hisings Backa (s) replik:
          </note>
          <u who="lena_adelsohn_liljeroth_39a94c" prev="cont" xml:id="i-44e172e12e3ed723-1">
            <seg xml:id="i-fcebf18322778b49-0">
              Fru talman! Jag uppmärksammade just att jag inte fick något svar
              från Lena Adelsohn Liljeroth angående frågan om korttidsstudiestöd.
              LO-medlemmarna skulle få mer i plånboken med hjälp av skattesänkningar,
              men de skulle snart ätas upp av mycket annat som skulle införas
              i stället. Det är säkert fråga om höjda a-kasseavgifter och annat.
              Men detta behöver vi inte ta upp här eftersom vi nu pratar folkbildning.
            </seg>
            <seg xml:id="i-1643c95d6fc83699-0">
              Jag tog upp att korttidsstudiestödet möjliggör för många att
              ta ledigt en dag i veckan. De skattesänkningar som Moderaterna
              föreslår skulle inte kompensera det inkomstbortfall som uppstår
              när man tar ledigt en dag i veckan för att studera. Jag har inte
              sett i Moderaternas förslag på skattesänkningar att de skulle
              kompensera inkomsten från korttidsstudiestödet.
            </seg>
            <seg xml:id="i-6a0d7e319c9bffe4-0">
              Det skiljer naturligtvis. I Moderaternas Sverige ska inte en
              vuxen LO-medlem ha möjlighet att studera igen. Det ska man göra
              som ung, och sedan ska man inte få en andra chans här i livet.
            </seg>
            <seg xml:id="i-39abe55efe8cdd1c-0">
              Lena pratade om det omfattande fusket. Det här är väl ett bevis
              på att studieförbunden själva jobbar med frågorna. Annars hade
              inte fusket uppdagats över huvud taget. Studieförbunden och folkbildningen
              jobbar aktivt med att se till att verksamheten ska uppfylla kraven
              för att vara bidragsberättigade. Annars hade inte frågan kommit
              upp. Det är helt riktigt. Jag tycker inte heller att vi ska ge
              statsanslag till det som inte är folkbildning eller sådant som
              rapporteras två gånger. Hade man inte jobbat med kvalitetsfrågorna,
              utvärderingarna och uppföljningarna inom folkbildningen hade inte
              frågan kommit upp. Det är alltså bevis på att man faktiskt jobbar
              aktivt. Det är jättebra.
            </seg>
          </u>
          <note type="speaker" xml:id="i-3f79d6ab097b6fcf-0">
            Anf. 101 SIV HOLMA (v):
          </note>
          <u who="siv_holma_858779" next="cont" xml:id="i-0dabd2835d4e5c75-0"/>
          <note xml:id="i-b3686688ccf5c6e7-0">
            Fru talman! Jag yrkar bifall till förslaget i betänkandet.
          </note>
          <u who="siv_holma_858779" prev="cont" xml:id="i-d89687f22d2a91c6-0">
            <seg xml:id="i-cc433e661275cd9d-0">
              Propositionen Lära, växa, förändra bygger på en överenskommelse
              mellan den socialdemokratiska regeringen och Vänsterpartiet. I
              budgetförhandlingarna mellan samarbetspartierna s, v och mp har
              vi förstärkt folkbildningens anslag med 400 miljoner kronor. Det
              är väl ingen hemlighet att Vänsterpartiet hade önskat sig ännu
              mer resurser till folkbildningen, speciellt med tanke på de nya
              utmaningar som finns med i propositionen. Vi får väl återkomma
              i de kommunala och landstingskommunala sammanhangen och driva
              frågan om att kommunsektorn också ska ta sitt ekonomiska ansvar
              för fortbildningen.
            </seg>
            <seg xml:id="i-5a7f7d05e37d5192-0">
              Vänsterpartiet vill att huvudparten av tillskottet naturligtvis
              ska fördelas till studieförbunden och folkhögskolorna. Vi vill
              också lägga pengar till särskilda instanser för att förbättra
              förutsättningarna för äldre och andra berörda grupper att använda
              IT. Det behövs pengar till forskning som ska disponeras av Vetenskapsrådet.
            </seg>
            <seg xml:id="i-26c5ff2cd6d9f89f-0">
              Vi prioriterar också centralorganisationer för amatörkulturen,
              som i dag omfattar mer än 700 000 människor i landet. Då är den
              siffran baserad enbart på det antal som organiseras via Amatörkulturens
              Samrådsgrupp, som i dag representerar 16 medlemsorganisationer.
            </seg>
            <seg xml:id="i-26b19c2d3cc5f5f3-0">
              Amatörkulturens centralorganisationer är, enligt propositionen,
              väl motiverade i de kulturpolitiska målen. De måste därför stärkas
              för att få resurser för utvecklingsarbete och för samverkan mellan
              dem och Folkbildningsrådet sist, men inte minst, för att deras
              anslag varit alldeles för snävt tilltagna och stått stilla.
            </seg>
            <seg xml:id="i-2db4153ec021eebd-0">
              När jag läser vad Nina Wadensjö sade under utfrågningen om vikten
              av de ungas aktiva deltagande i studieförbunden och att hon var
              positiv till det som stod i propositionen om att det behövs fler
              öppna föreläsningar, kom jag att tänka på ett samtal som jag hade
              med ett par ungdomar i Kiruna för en och en halv vecka sedan.
              Det var efter ett öppet möte som vi hade anordnat på temat homosexuella,
              bisexuella och transpersoner. Tasso Stafilidis var inbjuden att
              tala i ämnet. Förutom det öppna mötet informerade han eleverna
              på folkhögskolan och gymnasieskolan i mångfalds- och HBT-frågor.
            </seg>
            <seg xml:id="i-01aaa6e45eea26d0-0">
              Efter det öppna kvällsmötet kom jag i samspråk med ungdomarna.
              De berättade att de inte var från orten men gick på en gymnasieutbildning
              som heter rymdlinjen. De frågade mig om det fanns något ställe
              som de kunde träffas på och där de kunde ta upp olika teman och
              ämnen som inte var direkt knutna till partipolitiken. Jag föreslog
              att de kunde kontakta något studieförbund. Detta, om något, bekräftar
              behovet av studieförbund och öppna möten och att det är vad ungdomar
              efterfrågar.
            </seg>
            <seg xml:id="i-e31494c5ec5f528e-0">
              Jag kom också att tänka på mitt eget liv som samhällsengagerad
              medborgare där jag hos studieförbund och i folkhögskolan har förkovrat
              mig i mina intressen folkdans, politik, amatörteater, fredsrörelsen
              och kvinnojourer. Jag blir både nostalgisk och glad när jag summerar
              mina egna erfarenheter av folkbildningen. Kanske beror det på
              folkbildningens demokratibildning att jag sedermera blev politiskt
              förtroendevald?
            </seg>
            <seg xml:id="i-828b356f42722c2a-0">
              Fru talman! En viktig princip i propositionen är att folkbildningens
              anordnare själva lägger fast målen för verksamheten och att riksdagen
              endast ska ange syftena med statens bidragsgivning. Syftena har
              Gunilla Carlsson redan på ett förtjänstfullt sätt redogjort för.
              Jag har också noterat att Kristdemokraterna reserverar sig mot
              den principen. De vill, enligt mitt förmenande, detaljstyra resursfördelningssystemet,
              samtidigt som de säger att folkbildningens oberoende och särart
              måste säkerställas. Dessutom talar de i reservationen, och också
              här i talarstolen, om att de tillbakavisar utvecklingen mot en
              informell styrning från regeringens sida. Uppriktigt sagt förstår
              jag inte riktigt vad Kristdemokraterna menar med sin reservation
              även om jag har försökt att lyssna på Gunilla Tjernberg.
            </seg>
            <seg xml:id="i-a1fce1daf96705df-0">
              Därefter har de fyra partierna m, fp, kd och c en gemensam reservation
              där de uttalar sig för att de vill ha den gamla ordningen på statens
              syften med stödet eftersom det inte finns någon förklaring i propositionen
              till varför det finns ett förslag till en förändrad ordning på
              syftena med stödet till folkbildningen. I propositionen framgår
              att i stället för de prioriterade målgrupperna som anges i 1998
              års beslut ska sju verksamhetsområden fastställas för folkbildningen
              Gunilla Carlsson har också redogjort för detta vilket i särskilt
              hög grad utgör motiven för statens stöd. Det är inget nytt. Det
              har tidigare varit en sådan utgångspunkt. Folkbildningen ska själv
              identifiera relevanta målgrupper.
            </seg>
            <seg xml:id="i-b08ee82ad8a690e0-0">
              Jag förstår inte heller riktigt Kristdemokraternas reservation
              4 mot den gemensamma värdegrunden. Vad är det för fel med den
              gemensamma värdegrunden, det vill säga folkbildningens betydelse
              för ett demokratiskt samhälle och vikten av att särskilt lyfta
              fram alla människors lika värde och jämställdheten mellan könen?
              Är det jämställdheten mellan könen, som har tillkommit, som Kristdemokraterna
              vänder sig mot?
            </seg>
            <seg xml:id="i-306753170a808f77-0">
              Fru talman! När det gäller verksamhetsområdet Det mångkulturella
              samhällets utmaningar är vi i Vänsterpartiet särskilt glada över
              att i detta sammanhang, jämte invandrade minoriteter, också uppmärksamma
              de nationella minoriteternas behov av folkbildning som ett verktyg
              för att bevara, utveckla och främja de nationella minoritetsspråken
              och andra kulturella särdrag. Precis som det står i utskottets
              ställningstagande kan folkbildningen fylla en väsentlig funktion
              i strävan att öka förståelsen och erfarenhetsutbytet mellan människor
              med olika bakgrund.
            </seg>
            <seg xml:id="i-b686d8376b827f62-0">
              Jag ser att Moderaterna klagar på att det inte finns en strategi
              eller några förslag på hur de med utländsk bakgrund och personer
              med funktionshinder ska engageras mer i folkbildningens verksamhet.
              Kristdemokraterna har klart uttalat krav på att folkbildningens
              organisationer ska medverka till att människor med olika bakgrund
              får ökad förståelse för varandra så att utanförskap, segregering,
              konflikter och diskriminering motverkas. Jag förstår inte det
              heller. Med dessa krav slås redan öppna dörrar in.
            </seg>
            <seg xml:id="i-d71fa345cbd5b505-0">
              Fru talman! I Folkpartiets reservation 21 talar man om att amatörkulturen
              är ett komplement till den professionella kulturen.
            </seg>
            <seg xml:id="i-f04ef99b70b6bdf7-0">
              Den kopplingen håller jag inte med om. Jag har som amatör varit
              med i teateruppsättningar som vi satt upp tillsammans med professionella
              skådespelare, regissör och scenograf. Jag upplevde inte oss amatörer
              som ett komplement till de professionella. Det var ett genuint
              samarbete där vi tillsammans utifrån våra specifika erfarenheter
              och kunskaper skapade bra teater.
            </seg>
            <seg xml:id="i-4f25f9a70792fc36-0">
              Jag tycker att termen folklig kultur är en bra term för en, i
              mitt tycke, ny konstform. Det finns fler exempel på samarbete
              mellan amatörer och professionella. Jag anser därför att termen
              folklig kultur är ett bra begrepp.
            </seg>
            <seg xml:id="i-831a1c2baace7023-0">
              Folkpartiet vill inte heller öka de statliga bidragen till de
              centrala amatörkulturorganisationerna. Jag förstår inte varför
              denna satsning skulle stå i motsättning till de regionala och
              kommunala satsningarna på amatörkulturen på regionalt och lokalt
              plan. Vi är väl ändå överens om att landstingen och kommunerna
              behöver satsa mer på kulturen, eller är det enbart ett nationellt
              ansvar?
            </seg>
            <seg xml:id="i-4c127a206eb1d2c5-0">
              Herr talman! Avslutningsvis vill jag säga att Moderaterna är
              konsekventa i sin uppfattning att minska resurserna till folkbildningen.
              De är också det enda parti i riksdagen som vill det. Motivet har
              det redogjorts för från talarstolen av andra.
            </seg>
            <seg xml:id="i-fd7d01b1e438b416-0">
              Jag undrar om Moderaterna inte har reflekterat över att de kommunala
              anslagen sedan början av 1990-talet minskat med över 20 %. Har
              man inte tagit det i beaktande?
            </seg>
            <seg xml:id="i-ef7d8b7566a4c33f-0">
              Moderaterna vill minska resurserna ytterligare genom att ge tydligare
              uppdrag och låta studiecirkeldeltagarna stå för hela deltagaravgiften.
              Jag har samma invändning som Gunilla Carlsson att det blir människor
              med relativt höga inkomster som kan klara av att betala de deltagaravgifterna.
              De har pengar över för detta.
            </seg>
            <seg xml:id="i-16492643010e6355-0">
              Vi i Vänsterpartiet vill inte ha fortbildning som bara höginkomsttagare
              kan betala. Vi slår vakt om att göra den tillgänglig även för
              låginkomsttagarna. Det kanske är framför allt dessa människor
              som har störst behov även av den folkbildning som Moderaterna
              inte anser vara riktig folkbildning.
            </seg>
            <seg xml:id="i-5b414fd6ddb6190d-0">
              Jag har en stilla undran, som jag delvis fick svar på av Birgitta
              Sellén, nämligen hur alliansen ska klara denna motsättning om
              man mot förmodan bildar regering efter valet. Vem får ge sig?
              Ska man tro Birgitta Sellén är det Moderaterna som får ge sig.
            </seg>
            <seg xml:id="i-21940617b86b8543-0">
              Vi har ett val dessemellan och det kanske ger olika resultat.
            </seg>
            <seg xml:id="i-cfe744b046f23e74-0">
              Skillnaderna mellan oss och Moderaterna handlar inte bara om
              300 miljoner. Jag räknar plus 400 med den förstärkning som vi
              gör från 2007. Då blir ju skillnaden 700 miljoner.
            </seg>
          </u>
          <note xml:id="i-9458d18a9366b17f-0">
            Fru talman! Jag läste med stort intresse bil. 2 i betänkandet,
            som redogör för utfrågningen som utskottet hade den 28 mars med
            temat Folkbildning i förändring?
          </note>
          <note type="speaker" xml:id="i-a8a36ecde50b6d6f-0">
            Anf. 102 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-459327d0f52b21f7-1">
            <seg xml:id="i-cad6f0a00f7e93ad-0">
              Herr talman! Jag ska inte upprepa de argument som jag hade alldeles
              nyss. Det kanske blir tråkigt såväl för deltagarna här som för
              den publik som vi har framför tv-apparaterna. Det har nog framgått
              ganska väl vad vi moderater står för. Vi värnar folkbildningen
              men vill ha den, som Centern ibland säger, smalare men vassare.
            </seg>
            <seg xml:id="i-b40dc88dd117699d-0">
              Jag vill inte att vi ska behöva höra argumentet att vi vill dra
              ned folkbildningen med 700 miljoner. Siv Holma måste läsa på lite
              bättre.
            </seg>
            <seg xml:id="i-53bedca5eac5630d-0">
              Vi står fortfarande kvar vid den besparing vi tidigare har haft
              med 300 miljoner. Men det innebär en ökning med 100 miljoner från
              det förslag vi tidigare hade.
            </seg>
          </u>
          <note type="speaker" xml:id="i-39cfd5c3fabd3d01-0">
            Anf. 103 SIV HOLMA (v) replik:
          </note>
          <u who="siv_holma_858779" xml:id="i-199a8e63506e67d1-0">
            <seg xml:id="i-691a315e3a1b42d5-0">
              Herr talman! Det är ju positivt att det går framåt. Jag gratulerar
              Moderaterna till att inse betydelsen. Det är väl det som Birgitta
              Sellén också beskrev att era samtal har gett det resultatet.
            </seg>
            <seg xml:id="i-cb074a03fc5db06b-0">
              Jag vill passa på att säga något om att ingen har tagit upp frågan
              om fusket.
            </seg>
            <seg xml:id="i-5080bd86c1c722f5-0">
              Dels finns det i propositionen att man ska göra mer uppföljningar
              och utvärderingar. Jag kan till och med se forskningen som en
              del. Det står också att Folkbildningsrådet bör ges befogenheter
              att återkalla och därefter omfördela statsbidrag som betalats
              ut för ett studieförbund eller en folkhögskola i de fall verksamheten
              inte är förenlig med statens syfte med statsbidraget.
            </seg>
            <seg xml:id="i-fae02e6389c086ad-0">
              Precis som Gunilla Carlsson har varit inne på pågår det ju ett
              viktigt arbete inom studieförbunden och även inom folkhögskolorna,
              kan jag tänka mig. När man tillför de här komponenterna är ju
              ingen intresserad av att man får statsbidrag på felaktiga grunder.
            </seg>
          </u>
          <note type="speaker" xml:id="i-ff7c5559900ec837-0">
            Anf. 104 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-459327d0f52b21f7-2">
            <seg xml:id="i-144483397845e669-0">
              Herr talman! Det får vi sannerligen hoppas att ingen är. Det
              är ju de facto så att trots att man fick varningar inom ABF i
              norra Helsingfors dröjde det väldigt länge innan man tog itu med
              det. Gunilla Carlsson tog upp i sitt anförande att man nu hade
              gjort en utredning. Det handlade om ganska mycket pengar, 8 miljoner
              kronor, och 166 000 studietimmar som inte fanns, om jag minns
              rätt.
            </seg>
            <seg xml:id="i-c5beedc543f41b75-0">
              Hade inte kritiken funnits kanske det hela inte hade uppdagats.
              ABF är inte ensamma. Det här har förekommit i flera studieförbund
              på andra orter. Det är upprörande och gör naturligtvis att många
              ifrågasätter folkbildningen. Det var därför vi ansåg att det var
              anmärkningsvärt att man i stort sett inte berörde det i betänkandet
              eller propositionen utan konstaterade att det är bra om man siktar
              in sig mer på kvalitet än på kvantitet.
            </seg>
            <seg xml:id="i-7e25b2a60d77d31b-0">
              Hade inte kritiken funnits är det inte säkert att lika mycket
              hade hänt.
            </seg>
          </u>
          <note type="speaker" xml:id="i-381330f2ea06c315-0">
            Anf. 105 SIV HOLMA (v) replik:
          </note>
          <u who="siv_holma_858779" xml:id="i-199a8e63506e67d1-1">
            <seg xml:id="i-d15a91309fe3179f-0">
              Herr talman! Kritik, om det uppdagas att studieförbund eller
              enskilda individer har begått felaktigheter, måste kontinuerligt
              finnas i organisationerna.
            </seg>
            <seg xml:id="i-b65e506df93a6478-0">
              Det är okej med kritiken, men ni har ju resonerat om att man
              ska göra försämringar. De är ju nu inte så drastiska, vilket var
              positivt. Att det skulle vara anledning till att man har sett
              över de felaktigheter som har begåtts är en koppling som jag inte
              har sett. Det kanske inte var den kopplingen du menade heller?
            </seg>
            <seg xml:id="i-4390d032534c374f-0">
              Jag kan bara beklaga. Jag känner inte till vad som har hänt i
              Helsingfors och andra kommuner i landet. Vad jag har hört har
              man via stickprov fått resultatet att människor inte visste om
              att de gick i en studiecirkel. När sådant uppdagas ska man ju
              genast förändra det så att de felaktigheterna inte uppstår. Det
              håller jag med om till hundra procent.
            </seg>
          </u>
          <note type="speaker" xml:id="i-dac3bbfdaac15a18-0">
            Anf. 106 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-d1275e94c3332983-0">
            <seg xml:id="i-cb8d25d5e4b096ca-0">
              Herr talman! Svensk folkbildningstradition är en hörnsten i demokratin
              eftersom den möjliggör ett brett deltagande i samhällslivet. Att
              människor med olika förutsättningar ges möjlighet att odla sina
              intressen och vidareutvecklas är ett mänskligt behov.
            </seg>
            <seg xml:id="i-d0839a62ae3867b8-0">
              Om man tittar på Kulturrådets statistik ser man vilken oerhörd
              betydelse studieförbunden har för landets kulturliv genom studieförbundens
              estetiska utbildningar och kulturprogram i samarbete med föreningslivet.
            </seg>
            <seg xml:id="i-5b9a1833bdc422ce-0">
              För det livslånga lärandet fyller också studieförbund och folkhögskolor
              en allt viktigare funktion. Det är också viktigt att fastslå att
              dessa organisationer måste vara flexibla för att kunna möta olika
              behov och olika grupper. Därför ska de garanteras frihet och resurser.
            </seg>
            <seg xml:id="i-5653eaaf9b23ae8e-0">
              Låt mig förklara varför vi i de gröna inte har varit med och
              samarbetat om denna proposition. Anledningen är helt enkelt att
              det inte var klarlagt hur mycket pengar regeringen var beredd
              att satsa inom folkbildningsområdet vid tillfället för förhandlingarna
              kring folkbildningspropositionen.
            </seg>
            <seg xml:id="i-c33734c5876c8bc7-0">
              När innehållet formulerades ville, eller kunde, inte Socialdemokraterna
              säga vilken summa de avsåg att satsa på detta betydelsefulla område.
              I det skedet ansåg vi att det var viktigare att invänta vilka
              summor finansminister Pär Nuder kunde tänka sig till folkbildning
              än vilka skrivningar statsrådet Lena Hallengren hade. Det handlar
              trots allt om hur många kronor som avsätts.
            </seg>
            <seg xml:id="i-10fc85fb332456e4-0">
              Vi från Miljöpartiet hade gått in med krav på en ökning av anslaget
              med en halv miljard kronor i samband med förhandlingarna om vårbudgeten.
              Jag är naturligtvis nöjd med att vi hade det tuffa kravet.
            </seg>
            <seg xml:id="i-6b085008a005d3c6-0">
              Resultatet, herr talman, talar för sig självt. Det ser vi i dag.
            </seg>
          </u>
          <note xml:id="i-bbdcaceb22f4c253-2">
            Överläggningen var härmed avslutad.
          </note>
          <note xml:id="i-b2b5be7dc5146b15-0">
            14 § Radio och tv i allmänhetens tjänst 20072012
          </note>
          <note xml:id="i-ad23939a1980103d-5">
            Föredrogs
          </note>
          <note type="speaker" xml:id="i-52288b25b6fb19b7-0">
            Anf. 107 LARS WEGENDAL (s):
          </note>
          <u who="lars_wegendal_6a6a9a" xml:id="i-3fbea1e401e5a560-0">
            <seg xml:id="i-01fc3b3cabe0b647-0">
              Herr talman! Kulturutskottet ska nu debattera ett betänkande
              som behandlar regeringens proposition Viktigare än någonsin! Radio
              och TV i allmänhetens tjänst 20072012 , ett antal motioner med
              anledning av propositionen och dessutom ett antal motioner som
              berör det här området och som avlämnats under den allmänna motionstiden.
            </seg>
            <seg xml:id="i-c6424535c490356d-0">
              Men först, herr talman, vill jag beklaga att kultur- och utbildningsministern,
              Pagrotsky, inte kommer att delta i debatten. Självklart hade han
              ambitionen att delta i denna viktiga debatt. Tyvärr blev det så
              i tidsplaneringen att debatten i dag kolliderade med utdelandet
              av det internationellt uppmärksammade Astrid Lindgren-priset,
              en ceremoni där ministern bara måste delta.
            </seg>
            <seg xml:id="i-59c651089678a5ac-0">
              Både vi och departementet har haft diskussioner med kammarkansliet
              för att få detta ärende flyttat i ärendebehandlingen under dagen
              men tyvärr utan framgång. Debatten får alltså föras utan ministern,
              men jag hoppas att debatten trots detta kommer att bli både ingående
              och intressant.
            </seg>
            <seg xml:id="i-ec9d1abbaf4e4bb6-0">
              Herr talman! Utskottets majoritet tillstyrker regeringens förslag
              till villkor och riktlinjer som ska gälla under den kommande tillståndsperioden
              för Sveriges Radio AB, Sveriges Television AB och Sveriges Utbildningsradio
              AB. Utskottet menar att riktlinjerna i huvudsak ska vara oförändrade
              och att programverksamheten ska präglas av oberoende och stark
              integritet och bedrivas självständigt.
            </seg>
            <seg xml:id="i-3353c43968371b67-0">
              Programföretagen ska erbjuda ett varierat utbud av hög kvalitet.
              Utbudet ska inte bara spegla storstadsregioner, utan som en självklarhet
              för ett public service-företag ska utbudet spegla hela landet.
              Inte bara programutbudet ska ha en decentraliserad profil, utan
              även programföretagens organisation ska vara decentraliserad.
            </seg>
            <seg xml:id="i-3502ae50714d3a7b-0">
              Utskottet föreslår, i likhet med regeringen, att ambitionsnivån
              ska höjas vad gäller insatser för barn och unga och för funktionshindrade.
              Utskottet föreslår att minst 65 % av sändningstiden för Sveriges
              Televisions förstagångssändningar med svenskt ursprung ska textas.
              Utskottet föreslår att sändningstillstånden ska gälla under perioden
              den 1 januari 2007 till den 31 december 2012.
            </seg>
            <seg xml:id="i-25eddb7a972d976c-0">
              Granskningsnämnden får i utskottets förslag en stärkt roll under
              tillståndsperioden och ska bland annat bedöma hur programföretagen
              levt upp till sitt uppdrag under tillståndsperioden.
            </seg>
            <seg xml:id="i-53a331c1dd69cfaf-0">
              När det gäller finansieringen av public service är utskottets
              majoritet av uppfattningen att den även fortsättningsvis ska finansieras
              av tv-avgiftsmedel. I det sammanhanget föreslår utskottet att
              en vidare definition av begreppet tv-mottagare införs i lagen
              om tv-avgift.
            </seg>
            <seg xml:id="i-f5f6a7c42a415510-0">
              I betänkandet föreslår utskottet ett tillkännagivande till regeringen.
              Bakgrunden till detta tillkännagivande är den diskussion som under
              de senaste månaderna uppstått om Sveriges Televisions möjligheter
              att sälja rättigheter till offentlig visning. Utskottet menar
              i tillkännagivandet att regeringen ska analysera och klargöra
              vilka möjligheter SVT har att sälja rättigheter och hur denna
              verksamhet förhåller sig till den grundläggande principen att
              SVT:s sändningar ska vara tillgängliga för allmänheten utan villkor
              om särskild betalning utöver den redan erlagda tv-avgiften. Men
              utskottet menar också att regeringen i detta sammanhang också
              bör belysa gränsdragningen mellan SVT:s kärnverksamhet och kompletterande
              verksamhet å ena sidan och sidoverksamhet å andra sidan.
            </seg>
            <seg xml:id="i-2d472feee57116ff-0">
              Herr talman! En rad motioner behandlas i betänkandet. Samtliga
              motionsyrkanden avslås i betänkandet. Detta har resulterat i 35
              reservationer och fem särskilda yttranden. Det är säkert kring
              dessa avvikande uppfattningar som debatten kommer att kretsa,
              en debatt som jag hoppas tydliggör de olika partiernas uppfattning
              om villkoren för public service-bolagen. Det är en debatt som
              jag ser fram emot och som jag nu hoppas att talmannen kan öppna
              genom att ge ordet till den första partiföreträdaren.
            </seg>
          </u>
          <note type="speaker" xml:id="i-904c79188fa85a67-0">
            Anf. 108 LENNART KOLLMATS (fp):
          </note>
          <u who="lennart_kollmats_f83648" xml:id="i-bf5e5b63fc12cc85-0">
            <seg xml:id="i-37914dbeb7323037-0">
              Herr talman! Jag tappade mycket av inspirationen när utbildnings-
              och kulturministern inte kunde närvara. Jag noterar den prioritering
              som han gör när vi ska ta ett så viktigt beslut som det om sändningstillstånd
              i sex år för radio och tv. Men det är kanske viktigare att själv
              synas i bild än att ta den här viktiga debatten.
            </seg>
            <seg xml:id="i-d7e63d4efb0bbfb6-0">
              Det är ett viktigt ärende som verkligen går in i alla hem och
              på ett eller annat sätt påverkar oss alla. Vi har alla åsikter
              om radio och tv, positiva eller negativa. Många samtalsämnen handlar
              om vad som var på tv i går eller vad som kommer. Förändringar
              diskuteras, och det genomförs förändringar. Ofta uppstår det också
              kritik mot de här förändringarna. Det är därför viktigt att vi
              som folkvalda också framför våra åsikter om tillgänglighet, om
              vem som ska sända och, faktiskt, om vad som sänds, hur det sänds,
              vad det ska få kosta, hur det ska finansieras. Som väl är har
              vi inte längre någon monopolsituation, och det ska vi verkligen
              tacka de borgerliga partierna för plus den så kallade marknaden.
            </seg>
            <seg xml:id="i-b61f2352b2df9136-0">
              Jag vill fortsätta mitt inlägg med det här med public service.
              Den nuvarande kulturministern kritiserar Folkpartiet av och till
              för att vi inte vill ha public service. Numera har han lagt till:
              i den form vi känner det. Först då börjar det bli lite mindre
              osant. Vi vill alltså definitivt ha public service, men vi tycker
              inte att organisationsformen är den väsentligaste.
            </seg>
            <seg xml:id="i-3ad6e8e5f2c5308a-0">
              Public service handlar i första hand om kvalitetsprogram, också
              om program som andra kommersiella kanaler inte skulle sända, om
              minoritetsprogram etcetera. Det kan också handla om sådant som
              upplevs som viktigt för invånarna i Sverige. Dit räknar jag faktiskt
              sådant som idrott i den bemärkelsen att ett landslag eller enskilda
              representerar Sverige i olika sammanhang, till exempel i VM i
              fotboll om någon vecka och i EM i friidrott i augusti i Göteborg
              jag hoppas för övrigt att ni kommer dit och ser det live i stället
              för på tv. Till och med Melodifestivalen kan höra dit. Däremot
              finns det absolut andra program som inte är nödvändiga i public
              service, vuxenmobbning etcetera.
            </seg>
            <seg xml:id="i-34d0423843c5f786-0">
              För några år sedan hade vi en sådan här debatt i kammaren. Jag
              blev uppringd efteråt av en person i ledande ställning i ett av
              public service-bolagen som ansåg att jag inte skulle ha synpunkter
              på programinnehåll, men den friheten tar jag mig alltså. Jag tycker
              också att det är min uppgift. Jag är inte minister, och jag ägnar
              mig således inte åt ministerstyre. Men riksdagsstyre ska vi definitivt
              kunna ha, och det är vad dagens beslut handlar om.
            </seg>
            <seg xml:id="i-1a3e8ee13a725de8-0">
              Jag är och blir mycket bekymrad över den publika jakt som jag
              upplever att man ibland ägnar sig åt, alltså att nå så många tittare
              som möjligt. Det verkar ibland som att man resonerar som så här:
              Nu har vi inte tillräckligt många lyssnare eller tittare i vissa
              åldrar. Och så försöker man koncentrera sig på dessa, men det
              här kan och ska inte vara ett självändamål för public service,
              oberoende i vilken form den finns.
            </seg>
            <seg xml:id="i-4131d03221e7c2f3-0">
              Däremot är tillgängligheten för funktionshindrade en stark nödvändighet.
              Jag är djupt besviken på att propositionen är så svag i det avseendet.
              Det verkar som att det är mycket viktigare att samla på sig nya
              kanaler än att se till att de program som sänds kan nå alla och
              vara tillgängliga för alla. Regeringsförslaget, som vi nu ska
              ta ställning till, är att år 2012 ska 65 % av förstagångssändningar
              med svenskt ursprung vara textade. Det är verkligen inga större
              ambitioner att komma med när SVT redan nu anger att de år 2005
              var uppe i 54 %. Elva procentenheters förbättring på sju år är
              en helt oacceptabel takt, herr talman. Då hjälper det inte att
              utskottsmajoriteten har lyckats klämma in att SVT ska komma med
              en plan för hur de ska nå 100 %. Jag kallar inte det tillgänglighet
              för alla.
            </seg>
            <seg xml:id="i-5c94f6eb0d2840ba-0">
              Vad jag också är besviken över är att Miljöpartiet har gått med
              på det här matta förslaget. När de hade plats i utskottet kunde
              man läsa följande:
            </seg>
            <seg xml:id="i-be0d6d8f1e772755-0">
              Textning i tv är till ovärderlig hjälp för hörselskadade men
              också för till exempel människor med läs- och skrivsvårigheter
              och invandrare. Det är viktigt att redan nu slå fast att SVT:s
              programtextning under tillståndsperioden efter den nuvarande,
              det vill säga efter 2005, ska nå upp till 100 % av förstagångssändningarna
              av svenskt ursprung.
            </seg>
            <seg xml:id="i-45224c8b61050aa3-0">
              Det var en bra text. Nu är det uppenbart annat ljud i skällan.
              Man undrar förstås vad Miljöpartiet har fått i stället för att
              svika de hörselskadade.
            </seg>
            <seg xml:id="i-b8a053bb8612a42b-0">
              Samma bristande ambitionsnivå har regeringen med stödpartier
              för sändningar på teckenspråk för döva. Jag förstår faktiskt inte
              vad det har tagit åt regeringen beträffande tillgängligheten.
              Under åren 20072012 ska inget alls behöva hända på området. Utskottsmajoriteten
              har även här insett att det inte är bra och framställer en from
              formulering om att det är önskvärt att SVT höjer ambitionsnivån.
              Så gulligt då!
            </seg>
            <seg xml:id="i-3d97c4bc1a712658-0">
              En tredje punkt som är till stor nackdel för hörselskadade är
              det bakgrundsljud som alltför ofta finns i radion. I tv:n kan
              man kompensera det med text. Utskottet skriver att det är självklart
              att en radio och tv i allmänhetens tjänst beaktar de svårigheter
              som personer med hörselnedsättning kan ha när det gäller talade
              inslag och pekar på att det bör beaktas av programföretagen. Vi
              anser att denna skrivning måste skärpas även om det sker på bekostnad
              av den konstnärliga eller reella upplevelsen för oss som hör.
            </seg>
            <seg xml:id="i-710d33d9a45f9688-0">
              En annan form av tillgänglighet är att ta hänsyn till de äldre
              i vårt samhälle, de som kanske inte längre kan ta sig till olika
              offentliga arrangemang som de önskar. Jag tänker inte minst på
              alla dem som vill men inte orkar ta sig till och vara med på en
              gudstjänst. Jag tror inte att jag är ensam om att uppleva att
              det sker en utarmning att gudstjänster i traditionell form i både
              radio och tv. Jag vet att det efterfrågas av många. Men det är
              inga högljudda grupper, och då blir det lättare att ersätta gudstjänsterna
              med samtal och annat.
            </seg>
            <seg xml:id="i-d6adebeb85811c9a-0">
              Även en gudstjänst med psalmsång är faktiskt kultur. Det behöver
              inte alls nödvändigtvis alltid vara kristna gudstjänster. Att
              sända samtal från studio i stället för gudstjänst från kyrka eller
              moské är som när som när man försökte införa teoretisk slöjd i
              någon skola.
            </seg>
            <seg xml:id="i-ccd8aa4ca0312bfa-0">
              Så till finansieringen. Folkpartiet har i många år förespråkat
              att public service bör sändas av många olika kanaler och finansieras
              på ett alternativt sätt genom fonder. Därigenom behöver vi inte
              ha den låsning till en stor organisation som vi har i dag. Det
              finns i och för sig avtal med TV 4, och det är bra. Det ger en
              viss variation, men det skulle kunna utökas på väldigt många olika
              sätt.
            </seg>
            <seg xml:id="i-1fabfda6b963c71a-0">
              Så länge vi har nuvarande system med licensfinansiering för att
              inneha tv-apparat eller mottagare för tv även om man inte tittar
              på SVT anser vi att det har en sådan monopolställning att det
              inte ska ge sig in på reklammarknaden. Man får vara bra indoktrinerad
              för att inte anse eller inse att all direktsponsring faktiskt
              är reklam.
            </seg>
            <seg xml:id="i-f18ebcc8352b24a6-0">
              Vi hade ett datum i våras när SVT tog in 43 miljoner på direktsponsringspengar.
              Den siffran har inte jag sett dementerad. Det är självklart att
              80 miljoner, eller vad det nu kan bli för hela året, är pengar
              som företag troligen hade använt till annan reklam än att få sitt
              namn uppläst i SVT.
            </seg>
            <seg xml:id="i-200af079e178fb19-0">
              Vi anser att om SVT inte ska vara helt eller delvis öppet för
              reklamfinansiering får det vara så rent som möjligt. Därför har
              vi en reservation i det här avseendet. Vi ställer helt upp på
              Konkurrensverkets yttrande beträffande utredningen att man inte
              ska ha direktsponsring i SVT.
            </seg>
            <seg xml:id="i-495a47812767228a-0">
              Herr talman! Vi har ett antal ytterligare punkter i våra reservationer
              att ta upp såsom decentraliserad organisation för att spegla hela
              landet, tv-avgiften, principen för finansiering och sidoverksamheter.
              Men jag ser på klockan att det blir långt att ta upp det. Dessutom
              tror jag att Tobias Krantz senare i dag kommer att ta upp en del
              av detta under de sex minuters talartid han har anmält.
            </seg>
            <seg xml:id="i-3b40782d03822163-0">
              Jag står givetvis bakom alla de reservationer som Folkpartiet
              har med i betänkandet, men yrkar av tidsskäl bifall bara till
              reservationerna 2 och 16.
            </seg>
          </u>
          <note type="speaker" xml:id="i-750ce1c7b8ad67a9-0">
            Anf. 109 KENT OLSSON (m):
          </note>
          <u who="kent_olsson_8e1b7d" xml:id="i-4f72dd74932d1fa7-0">
            <seg xml:id="i-c5a383871dce8304-0">
              Herr talman! I går var man lite glad. Då läste man att kulturministern
              skulle vara närvarande i dagens debatt, och det kändes väldigt
              bra. Vi har nämligen inte fått tillfälle att uppleva honom i den
              här kammaren under tiden sedan han blev kulturminister.
            </seg>
            <seg xml:id="i-c9a81a00876a8ed9-0">
              Nu såg jag honom här. Han var inne och viftade någon minut i
              varje fall, och det är alltid något. Men visst är det beklagansvärt
              att han tävlar med kronprinsessan om att stå på Skansen i stället
              för att vara här. Jag tror att man hade kunnat klara utdelningen
              med kronprinsessan utan att ministern hade varit där. Än mer känner
              jag att det är beklagansvärt eftersom jag satt i Public service-kommittén
              och var med och överlämnade betänkandet till Pagrotsky.
            </seg>
            <seg xml:id="i-7fef7dd1c1094332-0">
              Man kan konstatera hur farligt det är att skriva artiklar i förväg.
              Jag läste i Göteborgs-Posten i förra veckan. Där beskrev man just
              den här debatten. Man beskrev vad jag skulle säga, vad andra skulle
              säga och vad Pagrotsky skulle säga. Men det får man alltså inte
              uppleva. Det är också en del av detta. Nu övergår jag ändå till
              debatten som vi ska ha trots att ministern inte är närvarande.
            </seg>
            <seg xml:id="i-f5acdcc98a5101b9-0">
              Låt mig börja med att yrka bifall till reservation nr 1. Vi står
              givetvis bakom alla de andra reservationerna, men jag nöjer mig
              med att yrka bifall till reservation nr 1.
            </seg>
            <seg xml:id="i-881b253b60125eb2-0">
              Vad är public services uppgift? Det är lite grann det vi ska
              diskutera i dag. Här skiljer det sig åt en hel del. Enligt Socialdemokraterna
              och regeringen är det allt. Public service ska syssla med allt.
              Om möjligt ska man göra mer kommersiella program än de kommersiella
              program som görs i de kommersiella tv-kanalerna. Tittar- och lyssnarmaximering
              har blivit oerhört väsentligt, trots att man inte borde ha detta
              som mål.
            </seg>
            <seg xml:id="i-66e2b1c8cd76c5f2-0">
              Man kan i dag fråga sig: Vad skiljer public service-programmet
              från de kommersiella kanalerna? Det är ungefär likadana nöjesprogram
              och ungefär likadana debattprogram. Denna maximering av tittarsiffror
              går tveklöst ut över public services uppgifter. Det blir mindre
              pengar över till kultur och andra public service-program. Vi anser
              att det är en alldeles felaktig väg att gå som man väljer att
              göra.
            </seg>
            <seg xml:id="i-5d1839233495d859-0">
              Public service måste ändå vara att vi värnar kvalitetsproduktioner,
              kulturprogrammen och de program som annars kanske inte skulle
              komma att visas i en kommersiell tv. Det är detta som är public
              service. Det är att man har kommenterade program, att man har
              nyheter och att man har program på minoritetsspråk. Man har teater
              och teatersändningar som man televiserar exempelvis från Operan,
              Dramaten eller andra ställen där teater finns.
            </seg>
            <seg xml:id="i-f86e3d2f79132b6e-0">
              Man måste satsa ordentligt på de områden som är det riktiga public
              service. Man kan diskutera om det i dag har gått så långt att
              vissa program kostar alltför mycket. Man kan fråga sig: Vad kostar
              Melodifestivalen i resurser? Vi vet alla att under OS- och VM-år
              går det ut över kulturen. Det är inte bara något som jag säger.
              Jag har fått samtal från oroade människor inom SVT som säger:
              Vi får mindre pengar de åren som det är stora idrottsevenemang
              för att kunna göra reella public service-program.
            </seg>
            <seg xml:id="i-876a37a817267f2a-0">
              En annan sak som kulturutskottets ordförande var inne på som
              också jag tänker ta upp här är sponsring. Det är inte utan att
              man blir förtvivlad när man ser hur SVT verkar. Man gick i förväg
              ut och sade: Vi kommer att visa er skylt hör och häpna 250 gånger
              om ni köper detta. Så fort man bytte kanal under alla idrottsevenemang
              gick man in med de olika företag som var med och sponsrade. Så
              kan det inte få gå till! Jag tror inte ens att TV 4 eller TV 3
              lyckas uppnå en sådan idog annonsering i program som man lyckades
              med i SVT under OS.
            </seg>
            <seg xml:id="i-757d06f8e7a47432-0">
              Låt mig nu sedan gå över till en del andra saker. Jag ska börja
              med Utbildningsradion. Utbildningsradion sänder i dag många bra
              program i Kunskapskanalen. Även om kostnaderna har sjunkit något
              jämfört med för några år sedan är det fortfarande högre kostnader
              än för SVT per producerad timme. Man frågar sig om UR verkligen
              behöver vara en egen självständig enhet och om inte den skulle
              kunna ingå på något sätt i SVT och i SR.
            </seg>
            <seg xml:id="i-73857fe9eeb9139b-0">
              Vi säger i vår reservation att vi tycker att man ska se över
              detta. Vi tycker också att den stora utbildningsproduktionen ska
              köpas in från andra producenter av utbildning. På så sätt skulle
              man kunna få UR mer kostnadseffektivt. Det väsentliga är ju inte
              att UR är en egen kanal utan det väsentliga är att UR gör program.
              Man ska inte hänga upp sig på av vem programmen görs, utan det
              viktiga är att programmen blir producerade.
            </seg>
            <seg xml:id="i-083f08cdc2efe0c3-0">
              Sedan har vi det här med avgiftsfinansiering. Från vårt håll
              ser vi inte någon som helst anledning till att public service
              ska betalas via licensavgifter. Finansieringen bör givetvis gå
              via skattsedeln på samma sätt som annan verksamhet som man anser
              omistlig för människor. Av denna anledning är vi också självfallet
              emot den höjning av tv-licensen som regeringen föreslår.
            </seg>
            <seg xml:id="i-be570bff73ed4c44-0">
              Lars Wegendal nämnde under inledningen här att man öppnar upp
              för avgifter också på andra medier. Vi kan tänka oss att det kommer
              så småningom. Vi vet ju att man kan se tv på mobilen redan i dag.
              Man kan se tv på dator och bredband. De nya lösningarna som kommer
              vet vi ingenting om. Men från vår sida är det fullständigt självklart
              att vi inte kommer att gå med på att man tar ut motsvarande avgift.
              Vi säger nej till en så kallad datoravgift, som regeringen vill
              införa.
            </seg>
            <seg xml:id="i-4144eed3698c427f-0">
              Lena Adelsohn Liljeroth kommer senare att gå upp och ta upp en
              del av de saker som jag inte hinner med nu. Det rör lite grann
              de hörselskadades möjligheter och att programmen textas. Det handlar
              om att människor med hörselnedsättning ska kunna höra programmen.
              Även de synskadade ska givetvis få bättre möjligheter att se programmen.
              Jag noterar detta i bara förbigående nu, och sedan tar Lena Adelsohn
              Liljeroth upp det i sitt anförande.
            </seg>
            <seg xml:id="i-5c491b780d181a5c-0">
              Avslutningsvis, herr talman, tycker jag att detta sändningstillstånd
              är bättre än det tidigare. Men jag tror att det är viktigt att
              vi diskuterar public services roll både nu och i framtiden. Vi
              vet att det kommer att komma ännu fler nyheter i den digitala
              revolution som pågår. För oss är public service viktig; jag vill
              påpeka detta så att ingen har missförstått det. Men vi måste diskutera
              förutsättningslöst hur framtidens public service ska se ut, och
              vi måste även ta till vara internationella erfarenheter. Jag tror,
              herr talman, att vi får anledning att återkomma till detta än
              en gång senare.
            </seg>
          </u>
          <note type="speaker" xml:id="i-94c2efceec01fa88-0">
            Anf. 110 DAN KIHLSTRÖM (kd):
          </note>
          <u who="dan_kihlstrom_dff2af" next="cont" xml:id="i-93e1e54a6de1ae8c-0">
            <seg xml:id="i-5c006f67a4504e23-0">
              Herr talman! Jag tycker också att det är oerhört tråkigt att
              inte utbildnings- och kulturministern kan vara med i vår debatt.
              Det handlar ju inte bara om den stund som vi har möjlighet att
              diskutera public service här, utan det är en lång resa som vi
              har gjort tillsammans många av oss. Vi har funnits med i utredning
              och i diskussion i utskottet. Det här handlar om flera år. Så
              kommer tillfället i dag när vi ska sätta ned foten och fatta beslut
              om kommande tillstånd. Då har inte ministern möjlighet att vara
              med, vilket jag beklagar.
            </seg>
            <seg xml:id="i-bc3ff066c90f174d-0">
              Jag har också noterat, precis som Kent Olsson sade här, att det
              var någon dagstidning som hade återgett ungefär vad vi skulle
              diskutera här i dag, att vi egentligen inte skulle säga så hemskt
              mycket och vad vi skulle säga från olika håll.
            </seg>
            <seg xml:id="i-d7962f68f925f4c8-0">
              Det är viktigt att säga att mediedebatten naturligtvis är mycket
              större än det som gäller just public service. Det är ju public
              service och det kommande sändningstillståndet vi diskuterar här
              i dag. Jag kan lugnt försäkra att vi kristdemokrater har förslag
              och synpunkter på till exempel närradion och privatradion, som
              vi nu inte ska diskutera här i dag.
            </seg>
          </u>
          <note xml:id="i-0dd0b72efa474bc5-0">
            Jag yrkar bifall till reservation nr 17.
          </note>
          <u who="dan_kihlstrom_dff2af" prev="cont" xml:id="i-0573bb334f1e836f-0">
            <seg xml:id="i-3b444f736e7c9f1a-0">
              Det övergripande målet för statens agerande gentemot medierna
              måste vara att demokratin stärks och fördjupas. Tillsammans kan
              medierna genom debatt, nyhetsförmedling och annan information
              ge underlag för medborgarnas fria och självständiga ställningstaganden.
              Medierna ska informera, granska och vara ett forum för olika åsikter
              och kulturyttringar.
            </seg>
            <seg xml:id="i-0357b3eb3d1b3db0-0">
              Det är viktigt att regering och riksdag ger ett tydligt uppdrag
              till programföretagen som innehåller de övergripande krav och
              förväntningar som allmänheten har rätt att ställa på verksamheten.
              I de grundläggande principerna för den kommande tillståndsperioden
              måste bolagens skyldighet och ansvar när det gäller programinnehåll
              tydligt slås fast. Programmen ska uppfylla krav på saklighet,
              allsidighet, spegling och relevans. Regeringen skriver i propositionen
              att ämnesval och framställning ska ta sikte på vad som är relevant
              och väsentligt. Sändningsrätten ska utövas opartiskt och sakligt.
              Radio och tv och våra public service-bolag har en enormt stor
              genomslagskraft. Det gäller särskilt televisionen, där både ögat
              och örat tar in budskapet. Programbolagen måste därför i hela
              sin verksamhet agera utifrån det ansvar som detta medför.
            </seg>
            <seg xml:id="i-267ce7175e1f030a-0">
              Vi kristdemokrater anser att public service, eller radio och
              tv i allmänhetens tjänst som vi säger, inte bara har haft utan
              också inför framtiden har en mycket viktig uppgift att fylla.
              I den stora förändringsprocess som pågår på medieområdet är det
              viktigt att det finns kanaler med ett brett utbud av kvalitetsprogram
              inom alla genrer, inklusive underhållning. En viktig uppgift för
              public service-kanalerna är att garantera att det finns sändningar
              som alla har möjlighet att ta del av och som människor oavsett
              var de bor i vårt land kan identifiera sig med. Public service
              ska också vara en röst för de grupper, till exempel språkliga
              och etniska minoritetsgrupper eller funktionshindrade, som inte
              är tillräckligt intressanta för en kommersiell marknad.
            </seg>
            <seg xml:id="i-28773f74d48b5e76-0">
              Även om Kristdemokraterna delar majoritetens grundläggande synsätt
              på public service och dess roll i vårt samhälle saknar vi en del
              förslag och anser att vissa förslag borde ha fått en bättre utformning.
              Jag vill ta upp några av dem i mitt anförande.
            </seg>
            <seg xml:id="i-f85f8892ff8d28ff-0">
              Jag kan konstatera att vi på två områden vad jag vet, men det
              kan ju ha kommit fler har fått skrivelser och namnlistor inför
              dagens debatt och beslut om public service. Det handlar om Sveriges
              Televisions programtextning. Vi har också fått en namnlista om
              fler religiösa program. Detta är också viktiga inlägg i debatten.
              Det är välgörande, och det är viktigt för oss här i riksdagen.
              Men det är kanske ett ännu viktigare budskap till public service-bolagen.
            </seg>
            <seg xml:id="i-d5f03c4eec8567c6-0">
              En av de viktigaste sakerna med public service är tillgänglighetsfrågorna.
              På detta område finns stora förväntningar och krav på bolagen.
              Det är därför förvånande att regeringen har satt upp ett så blygsamt
              mål som 65 % när det gäller programtextningen för nästa tillståndsperiod.
              Det kräver faktiskt en förklaring från Socialdemokraterna här
              i dag.
            </seg>
            <seg xml:id="i-04696e178d0b287d-0">
              I utredningen som ligger till grund för det regeringsförslag
              som vi i dag diskuterar var vi överens om att funktionshindrades
              möjligheter att tillgodogöra sig public service-företagens utbud
              bör fortsatt vara en prioriterad fråga och att ambitionsnivån
              bör höjas. Målet bör på längre sikt vara att hela utbudet i möjligaste
              mån görs tillgängligt för alla medborgare. Det tycker jag var
              en bra inriktning och en bra skrivning.
            </seg>
            <seg xml:id="i-cf82618828829417-0">
              När sedan regeringen väljer det blygsamma målet med en höjning
              från dagens 50 % eller drygt 50 %, som vi har hört här till 65
              % vill jag markera att jag vill se en ökad ambition. Det är därför
              rimligt att säga till Sveriges Television att man i alla fall
              ska klara halva sträckan från 50 till 100 % under kommande tillståndsperiod
              även om det är andra som vill gå längre.
            </seg>
            <seg xml:id="i-b592c990237b72fb-0">
              Programföretagen har ett tydligt ansvar för att programmen i
              ökad omfattning görs tillgängliga för personer med funktionshinder.
              Det som hittills har gjorts är inte tillräckligt. Programverksamheten
              för döva bör också ges ökad omfattning, och ambitionsnivån för
              Sveriges Televisions sändningar på teckenspråk bör höjas. I dag
              tar man inte till vara de tillfällen som ges. Som exempel kan
              nämnas sändningarna från Almedalen under politikerveckan förra
              året. Samtliga partier, tror jag, bokar teckentolkar som står
              på scenen nära partiledaren eller den som talar för partiet. Men
              tv visar inte teckentolkningen. I propositionen uttalas inga krav
              på textning för de digitala kanalerna. Ambitionen måste vara att
              även dessa på sikt ska nå samma nivå när det gäller textning.
            </seg>
            <seg xml:id="i-b685c0a5e04b1bf4-0">
              Programbolagen har ett ansvar att spegla och förmedla olika former
              av kultur från hela landet. En del av denna kultur är sändningar
              av gudstjänster från kyrkor och andra gudstjänstlokaler. Det är
              därför oroande att Sveriges Television sänder allt färre gudstjänster
              från kyrkor och i stället sänder studiosamtal eller studiogudstjänster,
              som nämndes. I den gemensamma borgerliga reservationen nr 14 utvecklar
              vi hur vi ser på detta.
            </seg>
            <seg xml:id="i-7cd7868415e1a650-0">
              I förra veckan fick vi, precis som jag nämnde, en lista, en namninsamling,
              där 1 336 personer efterlyser fler kristna sångprogram i tv. Det
              är alltså 1 336 tv-licensbetalare som inte är nöjda med utbudet.
              Det är en klar signal till Sveriges Television som är värd att
              nämna.
            </seg>
            <seg xml:id="i-0d752531c9a82b46-0">
              De tv-sända gudstjänsterna ger också tittarna en arkitektonisk
              och kulturell upplevelse genom att programmen sänds från kyrkor
              från olika tidsepoker. Det är många äldre, sjuka, funktionshindrade
              och andra som av olika orsaker är förhindrade att besöka en kyrka.
              Lika lite som ett idrottsevenemang kan speglas enbart från en
              studio kan en studiogudstjänst spegla och förmedla atmosfären
              i en kyrka. Det är faktiskt minst lika många människor som besöker
              gudstjänster och arrangemang i kyrkolokaler under ett år som de
              som besöker ett idrottsevenemang. Det visar bland annat Kulturrådets
              omvärldsanalys.
            </seg>
            <seg xml:id="i-b844ef30526c29a4-0">
              Sveriges Television bör öka andelen livsåskådningsprogram. Programbolagen
              har också ett ansvar att spegla den mångfald som råder i samhället.
              Ökad kunskap om olika religioner och trosuppfattningar bidrar
              till att minska fördomar och skapar ökad respekt. Sveriges Television
              har därför en viktig uppgift att fylla. Regeringen bör därför
              påtala detta i tillståndet för den kommande tillståndsperioden.
            </seg>
            <seg xml:id="i-66a9295f4655a46d-0">
              Herr talman! Kulturministern har tidigare i vår sagt att public
              service kommer att bli en valfråga. Jag brukar säga: Det tror
              jag inte ett dugg på, för vi kommer ju att ha det klart innan
              det blir sommaruppehåll. Men nu kanske det kommer att bli så.
              Det kommer att bli en debatt om att kulturministern svek. Jag
              känner mig faktiskt mycket ledsen.
            </seg>
            <seg xml:id="i-0c68860111c8bf4d-0">
              Innan år 2010 har vi massor att göra. Jag tänker inte på det
              faktum att vi fyra borgerliga partier har mycket att göra under
              den kommande mandatperioden, vilket i och för sig är sant. Nej,
              jag tänker på att vi här i denna riksdag har fattat beslut om
              att Sverige ska vara handikappanpassat år 2010.
            </seg>
            <seg xml:id="i-0813fdd8de46f7e9-0">
              Bara inom det område som vi i dag debatterar, nämligen radio
              och tv, behöver mycket göras för att nå upp till en fullständig
              handikappanpassning. Egentligen är det bara Folkpartiet som har
              tagit fasta på det och sagt att 100 % av förstagångssändningarna
              med svenskt ursprung i tv:s huvudkanaler ska vara textade år 2010.
              Det är bra, och jag ger därför Folkpartiet en eloge för detta.
            </seg>
            <seg xml:id="i-0af7fe822ca985dd-0">
              Men ändå är det inte tillräckligt. Det har kommit till vår kännedom
              att när vi i betänkandet har skrivit förstagångssända svenska
              tv-program så menas program som är svenskproducerade, det vill
              säga producerade i Sverige. Har det då någon praktisk betydelse?
              Ja, program som till exempel OS-sändningarna från Turin och andra
              stora internationella sportevenemang är visserligen sända med
              svenskt tal, men eftersom de är producerade av utländska programbolag
              räknas de inte som svenskproducerade och behöver inte textas vid
              första sändning i Sverige. Visst låter det krångligt och tråkigt?
            </seg>
            <seg xml:id="i-d197570ccc390b38-0">
              Det medför alltså att vi har valt fel ord i sändningstillståndet.
              Det borde ha stått svenskspråkiga förstagångssändningar. Jag önskar
              att vi hade fått kunskap om detta tidigare, för då hade vi säkert
              skrivit så i betänkandet. Eller vad säger Johan Andersson om det?
            </seg>
            <seg xml:id="i-61a43a1b04da1734-0">
              Jag inser att det i dag är svårt att göra något åt det. Vi kan
              förstås yrka återremiss, vilket jag tror skulle kunna gå igenom
              här i riksdagen. Men vi kan också vara vaksamma och uppmärksamma
              på utvecklingen när det gäller hur många svenskspråkiga förstasändningar
              SVT kommer att texta. Vi kan ge SVT en chans att själva välja
              att texta de svensktalade program som inte är svenskproducerade.
              Om vi då ser att de inte lever upp till förslaget om att texta
              vid första sändning, anser jag att deras trovärdighet blir skadad
              om de inte ställer upp och textar programmen så att de hörselskadade
              ska kunna följa med vad som händer i bland annat nyhets- och debattprogram.
            </seg>
            <seg xml:id="i-8bb2aa092c2c2253-0">
              Jag undrar om herr talman vet hur många det är i Sverige som
              är hörselskadade. Jo, av de nio miljoner invånare vi har är det
              faktiskt ungefär 600 000 som är mer eller mindre hörselskadade.
              Det är klart och tydligt en humanitär och demokratisk fråga att
              dessa människor ska få ta del av svenskspråkiga förstasändningar
              i SVT. Nu står det dessvärre inte så i betänkandet utan det står
              förstagångssända svenska tv-program.
            </seg>
            <seg xml:id="i-49adab3bc35018e4-0">
              Den texten blev jag uppmärksammad på via ett brev från Hörselskadades
              Riksförbund, och jag blev mycket illa berörd över att det fungerar
              så att program som det är svenskt tal på men som är producerade
              i annat land inte räknas in bland de program som ska textas.
            </seg>
            <seg xml:id="i-922b1acd0a4d78c0-0">
              Det fick mig att fundera på vad som kommer att hända i framtiden
              med programmen i tv. Vi vet att SVT producerar färre och färre
              program själva. De köper i stället väldigt många program av andra
              producenter. Kan vi lita på att SVT kommer att köpa program som
              är producerade i Sverige eller kommer de att köpa från utländska
              producenter och ändå ha svenskt tal för att det kanske är svenskar
              som deltar i programmet? Kommer de att texta exempelvis sändningar
              från OS, VM och Melodifestivalen i framtiden? Vår text i betänkandet
              kan bli ett kryphål för SVT att slippa undan. Jag hoppas att denna
              konspirationsteori som jag målar upp inte kommer att bli något
              som SVT kommer att utnyttja för att slippa kostnaden för att texta
              vid förstasändning. Så illa kan det väl inte bli? Men jag kan
              ändå inte låta bli att önska att vi i utskottet hade skrivit svenskspråkiga
              förstasändningar. Då hade jag sluppit den här oron.
            </seg>
            <seg xml:id="i-e9d7ea7e0b8ad290-0">
              Jag hade tänkt få svar på detta från kulturministern i dag. Men
              jag hoppas att Johan Andersson i stället kan svara på vad han
              tycker om det problem som jag skissar upp.
            </seg>
            <seg xml:id="i-0c3639b70280bdff-0">
              Hade vi bott i Storbritannien eller USA hade denna fråga inte
              behövt vara ett orosmoln, för där har de målsättningen att texta
              alla engelsktalande program vid första sändningen, och det är
              oändligt många fler än de svenska program som SVT behöver texta.
            </seg>
            <seg xml:id="i-da3fa6ccadb783b0-0">
              När utskottet varit på besök hos SVT och vi har frågat om textningen,
              har vi fått svaret att det är så dyrt att texta. Jag tror faktiskt
              att det är en prioriteringsfråga, och jag hoppas verkligen att
              vi kommer att uppleva att SVT textar minst 65 % inom några år
              i alla sina kanaler, och att de når upp till 100 % innan år 2010
              när vi ska ha handikappanpassat landet. Och det utan att vi i
              riksdagen behöver påpeka det. Tekniken utvecklas snabbt, och textningen
              blir säkert både lättare och billigare i framtiden.
            </seg>
            <seg xml:id="i-9d8a25abeefef66f-0">
              Herr talman! Jag har talat väldigt mycket om textning, men det
              är för att jag vill att regeringen och Socialdemokraterna, i dag
              Johan Andersson, ska svara på min oro och förhoppningsvis deklarera
              att även ni känner oro över hur SVT kommer att tolka den skrivning
              som majoriteten i utskottet står bakom. För att vara ärlig har
              alla vi partier en felaktig formulering, som jag ser det.
            </seg>
            <seg xml:id="i-289343ca55cd03d9-0">
              Jag kommer inte att yrka återremiss i dag, men jag och Centerpartiet
              kommer att hålla koll på utvecklingen när den nya tillståndsperioden
              har börjat. Jag hoppas innerligt att jag kommer att få höra från
              Johan Andersson att han har samma syn på oron när det gäller de
              svenskproducerade programmen som jag har.
            </seg>
            <seg xml:id="i-2fb857707f78d113-0">
              Allt som vi har skrivit står vi naturligtvis bakom, men det finns
              några andra områden som jag skulle vill lyfta fram i korthet utan
              att utveckla, på grund av tiden. Det vi vill lyfta fram är att
            </seg>
            <seg xml:id="i-f89a0413b43f1a51-0">
              En fråga som utskottet är överens om är att frågan om lokaliseringen
              av dövas tv i Leksand ska beredas ytterligare innan den eventuellt
              kommer upp till diskussion i riksdagen. Det gemensamma beslutet
              är jag tacksam över, så att vi kan hantera frågan seriöst innan
              beslut ska fattas i frågan om dess framtida stationering.
            </seg>
            <seg xml:id="i-601be5b25cf325ca-0">
              Herr talman! Jag står bakom alla våra reservationer men yrkar
              bifall bara till reservation 18 under punkt 13. Den handlar om
              att vi anser att det är väldigt viktigt att SVT tar på sig ansvaret
              för att texta alla sina kanaler. I dag vill de inte texta SVT
              24 utan vill att den kanalen ska stå utanför det som de är skyldiga
              att texta. Jag förstår inte det resonemanget. Bland alla de 600
              000 hörselskadade i Sverige finns oerhört många gamla människor.
              De sitter hemma och följer till exempel debatterna här i riksdagen
              och även annat som sänds i SVT 24. Varför ska de inte få dessa
              program textade när det är direktsändning?
            </seg>
            <seg xml:id="i-4ffd1b2866d6f062-0">
              Återupptagna förhandlingar
            </seg>
            <seg xml:id="i-80e9d356b77a9813-0">
              minst fem sjättedelar
            </seg>
            <seg xml:id="i-80e9d356b77a9813-1">
              minst fem sjättedelar
            </seg>
          </u>
          <note xml:id="i-d3f4ffcad7ff0a1c-0">
            Anf. 111 BIRGITTA SELLÉN (c):
          </note>
          <note xml:id="i-bb54ebc26ab7a98f-0">
            Ajournering
          </note>
          <note xml:id="i-aea8110ac2ef4ab2-0">
            Kammaren beslutade kl. 15.51 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note xml:id="i-238d0714a99d5ed1-0">
            Förhandlingarna återupptogs kl. 16.00.
          </note>
          <note xml:id="i-4522fc2fb6340420-0">
            15 § Beslut om ärenden som slutdebatterats vid dagens sammanträde
          </note>
          <note xml:id="i-5497768d70f7f2e3-1">
            Punkt 1
          </note>
          <note xml:id="i-8da1df619f91e0a2-0">
            minst
          </note>
          <note xml:id="i-5aa19350f8f3fce3-0">
            tre fjärdedelar
          </note>
          <note xml:id="i-5497768d70f7f2e3-2">
            Punkt 1
          </note>
          <note xml:id="i-0bc0caf7adf8a98a-2">
            Punkt 2
          </note>
          <note xml:id="i-c73f57f91ca266e2-1">
            Punkt 6
          </note>
          <note xml:id="i-d37d7baaeaa34d56-1">
            Övriga punkter
          </note>
          <note xml:id="i-0bc0caf7adf8a98a-3">
            Punkt 2
          </note>
          <note xml:id="i-820a27b09b1c7878-0">
            Punkterna 3 och 4
          </note>
          <note xml:id="i-1886c0e23ad8bef5-2">
            Punkt 5
          </note>
          <note xml:id="i-5497768d70f7f2e3-3">
            Punkt 1
          </note>
          <note xml:id="i-1886c0e23ad8bef5-3">
            Punkt 5
          </note>
          <note xml:id="i-c73f57f91ca266e2-2">
            Punkt 6
          </note>
          <note xml:id="i-60a0de848914fcff-0">
            Punkt 14
          </note>
          <note xml:id="i-d37d7baaeaa34d56-2">
            Övriga punkter
          </note>
          <note xml:id="i-48f5995378912e55-0">
            16 § (forts. från 14 §) Radio och tv i allmänhetens tjänst 20072012
            (forts. KrU28)
          </note>
          <note type="speaker" xml:id="i-b67dc617a6a3bfef-0">
            Anf. 112 JOHAN ANDERSSON (s):
          </note>
          <u who="yvonne_andersson_be31d0" xml:id="i-f891be37d852a2b8-0">
            <seg xml:id="i-679e86e7161dcf8b-0">
              Herr talman! Det känns roligt att återigen stå här i talarstolen
              och diskutera radio- och tv-frågor. Det här är tredje gången som
              jag debatterar dessa frågor i kammaren och trots att jag är relativt
              ny som ledamot börjar den här debatten kännas bekant. I en tid
              när borgerlig politik ibland kan vara svår att känna igen är det
              tryggt att debattera ett ämne där de ideologiska skiljelinjerna
              är så tydliga.
            </seg>
            <seg xml:id="i-b835256fc8bafb78-0">
              När jag står här i talarstolen kan jag återigen konstatera att
              vi är många som värnar public service. Det gläder mig att det
              i Sverige i dag, alliansen till trots, finns en bred samsyn över
              blockgränserna om vad public service är och bör vara i framtiden.
              Jag konstaterar samtidigt att det alltjämt finns två partier som
              skiljer sig från mängden, två partier som vill göra sig av med
              den svenska modellen och därmed avveckla public service. En dag
              kommer dessa två partier att vilja omvandla sina idéer till handling.
              Detta kan göra mig orolig för framtiden för public service.
            </seg>
            <seg xml:id="i-a06da6a8b6e752e8-0">
              Herr talman! Mediepolitiken berör oss alla. De beslut som vi
              fattar i riksdagen i dag påverkar vad vi ser på tv i morgon. Eftersom
              en genomsnittlig svensk spenderar nästan sex timmar om dagen på
              mediekonsumtion är det lätt att förstå vilken effekt våra beslut
              får i människors vardag.
            </seg>
            <seg xml:id="i-6d769fd9b7580644-0">
              Mediepolitiken påverkar också själva kärnan i demokratin. I dagens
              demokrati spelar medierna en unik roll som förmedlare mellan staten
              och folket. Medier i allmänhet, och tv i synnerhet, är i dag de
              viktigaste redskapen i den moderna demokratin. I det fria utbytet
              av information och idéer har tv:n blivit det naturliga centret.
            </seg>
            <seg xml:id="i-46a949847b1f872f-0">
              I det moderna medielandskapet är det viktigt att slå vakt om
              mångfalden. Lika självklart som att det finns kommersiellt reklamfinansierade
              kanaler är det att de inte räcker till. Vi behöver någonting mer.
              Vi behöver etermedier som står oberoende, självständiga från både
              stat och marknad, medier som med ett brett och mångsidigt utbud
              kan erbjuda ett alternativ till de strömlinjeformade kommersiella
              kanalerna. Det vi behöver är radio och tv i allmänhetens tjänst.
            </seg>
            <seg xml:id="i-0fab1662fa2fd4f1-0">
              Herr talman! Det svenska medielandskapet har genomgått en fantastisk
              utveckling de senaste åren. I dag kan jag med glädje konstatera
              att svenska tv-tittare har ett större utbud av radio och tv än
              någonsin. Samtidigt konstaterar jag att fler kanaler inte alltid
              lett till mer att titta på.
            </seg>
            <seg xml:id="i-e9cd7ec251f0f3bb-0">
              Enligt Granskningsnämndens senaste rapport om det svenska tv-utbudet
              stod nyheter och faktaprogram för över 40 % av SVT:s samlade produktion.
              Motsvarande siffra för Kanal 5 var 6 %. För TV 3 var den 4 %.
              På den kommersiella marknaden är nyheter och samhällsprogram inga
              storsäljare.
            </seg>
            <seg xml:id="i-2b2666bccaede105-0">
              I ljuset av dagens utveckling kan vi tydligt se att public service
              är viktigare än någonsin. Det är viktigt för demokratin. Det är
              viktigt för att erbjuda en bredd som ingen annan har. Framför
              allt är public service viktigare än någonsin för att skapa en
              balans på mediemarknaden.
            </seg>
            <seg xml:id="i-e4ffca2d1b24ab31-0">
              Herr talman! Statistiken talar sitt tydliga språk. Marknaden
              har inget större intresse av att göra radio och tv i allmänhetens
              tjänst. Trots detta vill de två största borgerliga partierna att
              just marknaden ska ta allt större plats i den svenska tv-etern.
            </seg>
            <seg xml:id="i-bf4bc58d5a7e30e2-0">
              Folkpartiet presenterar det kanske mest långtgående förslaget.
              De vill sälja public service-bolagen. Samtidigt vill de förändra
              finansieringsmetoden för public service. I stället för dagens
              licenssystem ska finansieringen göras tillgänglig för alla i speciella
              fonder.
            </seg>
            <seg xml:id="i-7b909afc08e19038-0">
              Folkpartiets förslag är naivt och cyniskt. Med Folkpartiets fonder
              fjärmar vi oss så radikalt från public service-tanken att vi inte
              längre kan tala om en radio och tv i allmänhetens tjänst. De internationella
              erfarenheterna visar dessutom att detta inte är något att sträva
              efter.
            </seg>
            <seg xml:id="i-307aaad8c2bba31a-0">
              I jämförelse framstår Moderaternas syn på public service som
              nästan måttlig. Samtidigt är det ett drastiskt avsteg från den
              politik som det råder en sådan bred samsyn om. Moderaternas förslag
              handlar om att begränsa och minimera public service-bolagens ställning
              så att fler kommersiella aktörer kan träda fram. Moderaternas
              förslag kommer att resultera i mycket mindre public service. Ur
              en demokratisk synpunkt är detta minst sagt problematiskt.
            </seg>
            <seg xml:id="i-ead04d9d92a11689-0">
              Det tål också att sägas något om den moderata retoriken. I en
              av reservationerna skriver partiet att public service-verksamheten
              ska stå fri och oberoende från påtryckningar, såväl kommersiella
              som politiska.
            </seg>
            <seg xml:id="i-124b8afa08fbeaf5-0">
              Samtidigt vill Moderaterna begränsa och smalna av public service-bolagens
              verksamhet. Moderaterna talar om frihet men vill införa begränsningar.
              Det är en form av läpparnas bekännelse som är oerhört populär
              i moderata kretsar för tillfället. Det är ytterligare ett bevis
              på att den moderata retoriken inte alltid går hand i hand med
              politiken.
            </seg>
            <seg xml:id="i-490866c377a16bef-0">
              Med ett bifall till de moderata reservationerna här i kammaren
              skulle vi gå från en folkligt förankrad public service, med både
              bredd och djup, till en smal television för det som ingen annan
              vill befatta sig med. Det är en demokratiskt vansklig politik
              som Moderaterna vill föra.
            </seg>
            <seg xml:id="i-69e8c27d8caaeb35-0">
              Herr talman! Jag vill också säga några ord om några av de andra
              reservationerna. Vad gäller textning är vår ambition att alla
              förstagångssändningar på svenska ska vara textade. I det förra
              avtalet lade vi ribban på 50 %. Nu höjer vi miniminivån upp till
              65 %. Visar det sig att bolagen klarar mer ska de självklart göra
              mer. Samtidigt vill vi öka kraven på kvalitet. Procentsatserna
              är delar i en process, de är steg i riktning mot full textning.
            </seg>
            <seg xml:id="i-8d93bd40842db699-0">
              Jag vill också säga något om de extra avgifterna för SVT:s sändningar.
              Självklart tänker jag på den debatt som pågått om ifall SVT får
              ta ut avgifter av krögare som visar matcher från VM på storbilds-tv.
              Vi har från kulturutskottets sida bett regeringen att se över
              frågan. Det ligger i allas intresse att reglerna blir så tydliga
              som möjligt. Samtidigt är diskussionen ett tydligt exempel på
              den frihet som SVT har. Det är tack vare den svenska modellen
              med fri television som sådana här diskussioner kan äga rum.
            </seg>
            <seg xml:id="i-05e50edced1d399b-0">
              Herr talman! Våra public service-bolag är centrala för den svenska
              demokratin. De garanterar mångfalden i den fria debatten och spelar
              en avgörande roll för att balansera den alltmer kommersialiserade
              mediemarknaden.
            </seg>
            <seg xml:id="i-5c6edb31f0de0a80-0">
              Public service-bolagen är också oerhört uppskattade. SVT, SR
              och UR ligger ständigt i topp i mätningar av allmänhetens förtroende.
              Trots detta vill de två största borgerliga partierna avveckla
              public service så som vi känner den i dag. De vill dräpa Bolibompadraken
              och sälja tv-huset.
            </seg>
            <seg xml:id="i-2b35d25100ad16f5-0">
              Den 17 september ser ut att bli sanningens minut för public service.
              Det är då framtiden för radio och tv i allmänhetens tjänst kommer
              att avgöras. Skillnaderna är tydliga.
            </seg>
          </u>
          <note xml:id="i-be93ba6af5c4b4b9-0">
            Herr talman! Jag yrkar bifall till utskottets förslag i betänkandet
            och avslag på samtliga reservationer.
          </note>
          <note type="speaker" xml:id="i-dfd5cd68af8dd344-0">
            Anf. 113 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-bf5e5b63fc12cc85-1">
            <seg xml:id="i-b8486ff4f0e060be-0">
              Herr talman! Jag hade nog behövt de nio minuterna som nyss visades
              som talartid för att ta upp allt detta, men jag ska inte göra
              det. Jag trodde plötsligen att jag var förflyttad till kampsportsdebatten
              med tanke på det försök till vänsterkrok som Johan försökte ge
              här. Jag tror att garden är klart uppe, så jag ska inte slå tillbaka.
            </seg>
            <seg xml:id="i-4c09b35fcf96993d-0">
              Det är märkligt vilka myter som lever. Tidigare här var det de
              700 miljonerna som levde som en myt beträffande Moderaternas studieförbundsanslag.
              Men Siv Holma hade ju förmågan att ändra sig. Nu är myten att
              vi vill avveckla public service. Det sade du första gången, och
              andra gången lade du till som vi känner den i dag.
            </seg>
            <seg xml:id="i-ee4adc359ce9444b-0">
              Public service vill vi utveckla. Det jag tog upp i mitt anförande
              var vad public service verkligen handlar om. Det har ju inte med
              organisation eller bolag att göra. Det är inte det som är det
              viktiga. Det är inte det som är public service, utan det är innehållet.
              Vi vill alltså ha fler aktörer som jobbar med public service.
              Vi har ju redan i dag TV 4. Det glömde du att nämna.
            </seg>
            <seg xml:id="i-54edfbdc542e449b-0">
              Jag fick i dag en ledare från en tidskrift som heter Public Access.
              Man skriver: Public service-företagen behöver en stimulerande
              konkurrens på det publicistiska området. Det måste finnas arbetsplatser
              för radio- och tv-journalister även utanför SVT och SR, och deras
              lön kan mycket väl komma från tv-avgiften. De skriver också att
              mångfald inte enbart är många kanaler och att på Irland låter
              man redan en del av tv-licensen gå till programstöd för företag
              utanför public service-bolagen. Det är ju det här vi vill. Vi
              vill ha fler kanaler som jobbar med det här, och det kommer Tobias
              Krantz att utveckla mycket mer senare.
            </seg>
            <seg xml:id="i-4bf9f85dcdab2346-0">
              Jag skulle också vilja ta upp det här med inslagen i och mellan
              sportprogram. Jag skulle vilja höra, Johan, om uppläsningarna
              av alla företagsnamnen är reklam eller inte. Är det rimligt att
              SVT går in på reklammarknaden på det här sättet som bland annat
              Konkurrensverket har varit negativt till?
            </seg>
          </u>
          <note type="speaker" xml:id="i-ae5f957c924ad2a2-0">
            Anf. 114 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-1">
            <seg xml:id="i-70ece8bf976dbefd-0">
              Herr talman! Det var eventuellt bildligt som jag ville ge dig
              en vänsterkrok. Jag vet inte om du var lite skraj för det eftersom
              vi brukar ses i styrketräningshallen här i riksdagen, speciellt
              på morgnarna.
            </seg>
            <seg xml:id="i-032438e1276fa319-0">
              Jag tog upp i mitt anförande att Folkpartiet vill avveckla public
              service-tanken och stifta fonder. Det jag kan läsa i era förslag
              är att ni bland annat ska sälja ut tv-huset och bilda de här fonderna.
              Ni ska också sälja en del bolag för att finansiera verksamheten.
              Hur ni vill göra det förklarar ni aldrig riktigt ingående. Min
              tolkning är att ni ska sälja ut public service-företagen och att
              ni vill att anställda tar över verksamheten. Därför har jag lite
              funderingar kring Kollmats syn på hur programmen ska sändas ut.
              Är det i de kommersiella reklamfinansierade kanalerna som tv-tablåerna
              ska finnas i framtiden? Jag tycker att jag har ganska starka skäl
              för min analys när jag läser er motion och er reservation i de
              här delarna.
            </seg>
            <seg xml:id="i-4992e65675239d45-0">
              Ni säger också att ni vill bredda möjligheten för fler programbolag
              att ta del av marknaden. Men det är faktiskt så att SVT ökar inköpen
              av sina produktioner men med en bibehållen public service-kvalitet.
            </seg>
          </u>
          <note type="speaker" xml:id="i-d65483cde05c4053-0">
            Anf. 115 LENNART KOLLMATS (fp) replik:
          </note>
          <u who="lennart_kollmats_f83648" xml:id="i-bf5e5b63fc12cc85-2">
            <seg xml:id="i-3e76670a3f20c2f8-0">
              Herr talman! För det första noterar jag att jag inte fick något
              svar när det gäller reklam och sponsring.
            </seg>
            <seg xml:id="i-6d58448b7abadb7f-0">
              För det andra vill vi inte avveckla public service-tanken. Vi
              vill avveckla bolagen som de ser ut i dag. Vi vill utveckla public
              service. Jag hoppas att du nu kan ta till dig detta, Johan.
            </seg>
            <seg xml:id="i-ca18e2ac2b5bf93a-0">
              En annan fråga som jag vill ta upp gäller de hörselskadade. Det
              är uppenbart att ni inte är särskilt intresserade av att utveckla
              möjligheterna för dem att ytterligare ta del av till exempel SVT:s
              och radions program. Jag undrar: Vad är det som gör att det är
              mycket mer spännande med en massa nya kanaler och liknande än
              att ge alla hörselskadade möjlighet att ta del av de program som
              finns? Det har de inte i dag. Tv går ut med en stor reklamkampanj
              om en fri tv. Ja, för många hörselskadade är det fritt från tv:s
              program, för de kan inte ta del av dem. Det gäller även radion.
              De hörselskadade hör inte idrottsreferaten, för ett par mickar
              har placerats utmed sidlinjen också för att allt publikbrus och
              liknande ska komma med. De har inte en chans att höra. Det här
              tycker jag är så märkligt.
            </seg>
            <seg xml:id="i-e7cef9f594258064-0">
              Likadant är det med direkttextning. Utskottsmajoriteten skriver
              att så snart det är möjligt ska man öka textningen. Men det är
              ju möjligt redan i dag. Det finns direkttextning på Rapport och
              Aktuellt till exempel. Texten kommer lite efter, men den kommer.
            </seg>
            <seg xml:id="i-0fc596b95bdd63eb-0">
              Det måste ju vara fråga om prioritering, uppenbart, att det är
              viktigare med andra delar än att ge så många som möjligt möjlighet
              att ta del av programmen. Det jag undrar är: Vad är det som är
              så mycket viktigare än att få med de hörselskadade?
            </seg>
          </u>
          <note type="speaker" xml:id="i-eff60b210c6f7b1d-0">
            Anf. 116 JOHAN ANDERSSON (s) replik:
          </note>
          <u who="yvonne_andersson_be31d0" next="cont" xml:id="i-d9b609de15443431-0">
            <seg xml:id="i-99bf0c704472d6f3-0">
              Herr talman! Det är mycket riktigt att jag missade din reklamfråga
              i mitt förra inlägg. Det var inte med vilje som jag missade den,
              utan jag hade glömt att anteckna den, för jag vill givetvis ge
              dig svar på de frågor som du ställer här, Lennart.
            </seg>
            <seg xml:id="i-7fab90cf79c8236f-0">
              När det gäller reklam och sponsring vid till exempel idrottsevenemang
              och andra offentliga evenemang där SVT är med som arrangör sades
              det för ett antal år sedan att om vi inte införde detta var det
              svårt att få en bredd i tv. Vi tycker att sportevenemang är en
              viktig del av SVT:s utbud. Det är i allmänhetens intresse att
              även få se och följa sportprogram. Därför valde man vid det här
              tillfället att införa reklam och sponsring på tv-kanalerna. Vi
              tycker att det är viktigt att svenska folket har möjlighet att
              följa även idrottsevenemang. Man ska inte vara beroende av de
              kommersiella kanalerna och betalkanalerna för att kunna ta del
              av de sportevenemang som är riktade till allmänheten.
            </seg>
            <seg xml:id="i-f1ccaec4e38545fa-0">
              När det gäller frågan om hörselskadade är vi givetvis lika angelägna
              som Folkpartiet. Ambitionsnivån är hundra procent. Det skriver
              vi också i utskottets betänkande.
            </seg>
            <seg xml:id="i-bfacbc2fc47bf704-0">
              Jag tycker att du svarade lite dåligt på frågan vad fonderna
              innebär för svenska folket när ni säljer ut public service-bolagen.
            </seg>
          </u>
          <note xml:id="i-3d66c8f08c12710b-0">
            Anf. 117 BIRGITTA SELLÉN (c) replik:
          </note>
          <u who="yvonne_andersson_be31d0" prev="cont" xml:id="i-49644255731c23be-0">
            <seg xml:id="i-3b7349431eadc9e5-0">
              Herr talman! Johan Andersson framhöll flera gånger i sitt huvudanförande
              att han är väldigt oroad för framtiden för public service. Jag
              skulle vilja att du lite grann vidareutvecklar det. Vi ska ju
              nu fatta ett beslut som sträcker sig över två val. Ändå darrar
              du som ett asplöv inför den 17 september. Vi har en kulturminister
              som också går ut och säger att frågan om public service kommer
              att bli en valfråga. Jag tycker att vi eliminerar det när vi voterar
              i morgon om vi fattar beslut i den frågan. Jag skulle alltså vilja
              höra lite mer om det.
            </seg>
            <seg xml:id="i-62111a4b642df65a-0">
              Lars Wegendal talade inledningsvis om att man skulle höja ambitionsnivån
              när det gäller funktionshindrade. Jag lyfte i mitt anförande fram
              textningen väldigt mycket. Som jag ser det har vi valt fel ord
              när vi skriver förstagångssända svenska tv-program i stället för
              svenskspråkiga förstasändningar. Jag efterlyser vad Socialdemokraterna
              säger i den frågan.
            </seg>
            <seg xml:id="i-ba91a72619cbc567-0">
              Jag är oerhört ledsen att kulturministern inte kunde stanna i
              dag. Jag vet att han gärna hade svarat på den här frågan. Om de
              är ärliga på departementet så är de lika oroliga som jag i fråga
              om denna skrivning.
            </seg>
          </u>
          <note type="speaker" xml:id="i-df2ddb27d6fe82aa-0">
            Anf. 118 JOHAN ANDERSSON (s) replik:
          </note>
          <u who="yvonne_andersson_be31d0" next="cont" xml:id="i-d9b609de15443431-1">
            <seg xml:id="i-86d120d101caba09-0">
              Herr talman! Det är alltid trevligt att debattera dessa frågor
              med dig, Birgitta. Jag känner att vi har en samsyn i många av
              dessa frågor.
            </seg>
            <seg xml:id="i-72207a54e4e75804-0">
              Jag är oroad därför att det finns en så kallad allians som försöker
              göra anspråk på makten i Sverige. Och vid ett flertal olika tillfällen
              har vi sett att Centern har vikit sig. Senast handlade det om
              kärnkraftsfrågan. Tidigare har det varit andra frågor där Centern
              har vacklat och ändrat ståndpunkt. Därför tycker jag att man kan
              vara lite oroad ifall olyckan skulle vara framme och det blir
              en borgerlig regering. Vad händer i de förhandlingar som ni i
              så fall ska ha tillsammans, vilket jag inte hoppas kommer att
              ske?
            </seg>
            <seg xml:id="i-80f4829cde7beeec-0">
              När det gäller textningen är vi oroade, speciellt över det som
              gäller svenskt ursprung. Det man kan säga är att vi beträffande
              grundprinciperna säger att det ska vara en tv som är till för
              alla. Detta inbegriper även dem som har handikapp. Jag tycker
              att SVT och Utbildningsradion bör lyssna på detta också och att
              man tar ett större ansvar. Vår ambition är att 100 % av programmen
              ska vara textade.
            </seg>
            <seg xml:id="i-57a400afe4e416ec-0">
              I betänkandet har vi bland annat sagt att SVT ska komma med en
              plan inför avtalet i höst när det gäller mål och måluppfyllelse.
            </seg>
          </u>
          <note xml:id="i-87291c2b2f8d2884-0">
            Anf. 119 BIRGITTA SELLÉN (c) replik:
          </note>
          <u who="yvonne_andersson_be31d0" prev="cont" xml:id="i-49644255731c23be-1">
            <seg xml:id="i-3e51360ab3c67491-0">
              Herr talman! Jag håller med om att vi har en samsyn när det gäller
              public service. Sedan har jag också den åsikten att uppgörelser
              är till för att hållas. Dessa minuter räcker inte till en kärnkraftsdebatt,
              men jag kan tala om att Göran Persson vid er kongress sade att
              någon reaktor inte kommer att stängas under nästa mandatperiod.
              Och det kanske vi känner som ett litet svek mot den överenskommelse
              som vi har.
            </seg>
            <seg xml:id="i-089afed7577e5674-0">
              Det känns bra att även Johan Andersson är oroad för detta med
              sändningarna och talar om svenskt ursprung. Då kommer vi antagligen
              gemensamt att bevaka vad som kommer att hända. Vi har i detta
              tillstånd sagt att vi ska ha en avstämningsperiod då vi kan ta
              upp frågan igen. Och vi har också möjlighet att genom motioner
              lyfta fram frågan. Det är mycket troligt att det från Centerpartiet
              kommer en motion om detta redan i höst.
            </seg>
            <seg xml:id="i-e390df9b6e3ef1ee-0">
              Jag har ytterligare en fråga. I det betänkande som vi behandlade
              tidigare i dag och som handlar om folkbildningen talade vi en
              hel del om den digitala tekniken och att det ska ske utbildning.
              Det är en utbildning som kanske inte bara folkbildningen kommer
              att klara av. Även Utbildningsradion kan i stor utsträckning bli
              involverad. Då kommer det att innebära en hel del kostnader för
              Utbildningsradion. Centerpartiet har därför väckt en motion om
              att vi anser att Utbildningsradion bör ha möjligheter att söka
              extra anslag om man ska involveras i detta för att det inte ska
              påverka övriga utbildningsprogram på ett negativt sätt. Jag skulle
              vilja höra Johan Anderssons tankar om den frågeställningen.
            </seg>
          </u>
          <note type="speaker" xml:id="i-32d38c24f40d0d6c-0">
            Anf. 120 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-2">
            <seg xml:id="i-7c0c017558b96a79-0">
              Herr talman! UR är mycket viktig i dagens samhälle. Precis som
              du säger, Birgitta, har man en viktig uppgift när det gäller folkbildningen.
              Man når ut till stora delar av landet nästan hela landet. Det
              är också viktigt att UR är fritt när man gör program så att man
              upplevs som oberoende, så att det inte är något kommersiellt bolag
              som ska gå in och göra dem. Det är kärnan i folkbildningen.
            </seg>
            <seg xml:id="i-edb0c43998744c16-0">
              I din motion tar du upp att det ska tillföras medel för utveckling
              av lärarkompetens och så vidare, om jag kommer ihåg rätt. Detta
              kan ibland upplevas som att de som lägger upp utbildningarna för
              lärare och andra får en mycket större inverkan på UR:s utbud.
              Därmed blir man också mer beroende.
            </seg>
          </u>
          <note type="speaker" xml:id="i-56ff9ce86acfeb9c-0">
            Anf. 121 KENT OLSSON (m) replik:
          </note>
          <u who="kent_olsson_8e1b7d" xml:id="i-4f72dd74932d1fa7-1">
            <seg xml:id="i-ef5d4522db5b5881-0">
              Herr talman! Valdebatten har börjat. Och det hjälper inte, som
              Lennart Kollmats sade, att vi gång på gång säger att vi inte vill
              avveckla public service. Kan vi nu från denna talarstol få höra
              Johan Andersson säga att Moderaterna inte vill avveckla public
              service? Jag hoppas att jag inte ska få höra igen att Moderaterna
              vill det. Det är ju precis tvärtom. Till skillnad från Johan Andersson
              vill vi utveckla public service.
            </seg>
            <seg xml:id="i-924ed8045a2b18f6-0">
              Public service betyder allmän tjänst. Och det som vi vill ta
              fram är precis det som är den allmänna tjänsten, det som inte
              finns på ett bra sätt någon annanstans, nämligen kultur, debatter,
              föredrag och så vidare på minoritetsspråk. Det är en utveckling
              av public service. Det är ingen avveckling.
            </seg>
            <seg xml:id="i-6a32e00330c475b2-0">
              Däremot tycker vi kanske inte att public service ska visa program
              som Robinson eller dyra sportsändningar som gör att man inte kan
              ha den kultursatsning som man vill. SVT säger själv att man under
              år med stora sportevenemang får avstå från kulturen.
            </seg>
            <seg xml:id="i-c5e02309b7e21fe4-0">
              Detta är alltså en utveckling. Men såvitt jag förstår är public
              service för dig, Johan, allting som sänds i dag. Det är en alldeles
              egen definition av public service. Och den är nog Socialdemokraterna
              ensamma om. Public service är inte allt egentligen.
            </seg>
            <seg xml:id="i-8132b9e1af470263-0">
              Jag skulle också vilja ställa en fråga. Blir det en datorskatt?
              Nu när man över huvud taget inte behöver använda sig av tv-apparaten
              utan kan se tv-sändningar på andra sätt, kommer då de människor
              som ser tv-sändningar via mobilen eller via datorn att beskattas?
              Kommer det att ske eller inte?
            </seg>
          </u>
          <note type="speaker" xml:id="i-6ab66053e09aa5d7-0">
            Anf. 122 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-3">
            <seg xml:id="i-1a69eccf98608126-0">
              Herr talman! Det är ganska skönt att stå här. Man ser nämligen
              tydligt skiljelinjen mellan vår politik tillsammans med Centern,
              Kristdemokraterna, Miljöpartiet och Vänstern och er politik. Den
              är milsvid. Hur det är med Folkpartiet vill jag inte uttala mig
              om de har ju lite olika syn på hur public service ska finansieras
              och hur det ska vara i framtiden.
            </seg>
            <seg xml:id="i-5b3880185e4fefa0-0">
              Jag kan inte förstå att du reagerar så mycket mot att jag säger
              att ni ska avveckla public service. Man kan tydligt läsa förslagen
              i era reservationer. Bland annat vill ni att detta ska läggas
              in i statsbudgeten, vad detta nu har för påverkan när man kan
              gå in och styra dessa olika saker från politiskt håll. Tanken
              om oberoende tycker jag då försvinner från public service.
            </seg>
            <seg xml:id="i-6a8d62dce00e790c-0">
              Ni säger också precis vad SVT ska göra. Ni är alltså för mer
              detaljstyrning. Detta pekar mot en statstelevision.
            </seg>
            <seg xml:id="i-559d41346d144896-0">
              Ni pekar på att man ska sända gudstjänster. Ni pekar på vem som
              ska sända klassisk musik och var.
            </seg>
            <seg xml:id="i-7724aee81612eabb-0">
              Ni säger att det bara ska finnas till exempel kvalificerade kommenterande
              program, nyheter, program på minoritetsspråk, svensk teater och
              program från de nationella institutionerna när det gäller kultur.
            </seg>
            <seg xml:id="i-f9eb220475a4c696-0">
              Jag tycker att din fråga är ganska märklig.
            </seg>
          </u>
          <note type="speaker" xml:id="i-cde1aee1daa908e9-0">
            Anf. 123 KENT OLSSON (m) replik:
          </note>
          <u who="kent_olsson_8e1b7d" xml:id="i-4f72dd74932d1fa7-2">
            <seg xml:id="i-3abda73a28aa9206-0">
              Herr talman! Att avveckla public service är att ta bort just
              de grejer som vi säger ska finnas. Vi säger faktiskt det. Jag
              skulle vilja ha en definition. Vad är din definition på public
              service? Är det allt som finns nu? Vi säger med den internationella
              definition som finns kring public service att det är det som är
              speciella typer av program. Vi har tydligen olika uppfattningar
              kring detta. Men säg inte att vi avvecklar public service! Vi
              satsar faktiskt på public service. Vi satsar också på, vilket
              står i vår reservation, att vi ska ha en oberoende public service-radio.
            </seg>
            <seg xml:id="i-0b0bf171d599dd9b-0">
              Har vi reklam i public service, tycker du? Är det bra med reklam
              i public service? Kan man sända 250 gånger under OS utan att det
              är reklam, eller hittar man något annat ord för detta? Jag har
              en känsla av att man talar för den fria oberoende radion utan
              reklam. Jag vill ha reda på om du anser att det är reklam eller
              inte i den fråga som vi har där.
            </seg>
            <seg xml:id="i-a80403eb38ac16f5-0">
              Jag fick inget svar om nya skatter, om man i fortsättningen kommer
              att ta ut nya avgifter om man sänder via dator eller telefon.
              Jag skulle väldigt gärna vilja ha reda på om det kommer att bli
              på det viset.
            </seg>
          </u>
          <note type="speaker" xml:id="i-d7981e294bb1dd19-0">
            Anf. 124 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-4">
            <seg xml:id="i-9a352d6030cbccb0-0">
              Herr talman! Jag är fortfarande lite fundersam över att du inte
              tycker att man avvecklar public service. Ni inför ett helt annat
              begrepp, något som mer liknar en statstelevision, där ni pekar
              på precis vad SVT ska sända. Ni begränsar deras möjligheter. Ni
              säger bland annat i motionen att det ska bli smalare och vassare.
              Jag skulle vilja ta ett exempel.
            </seg>
            <seg xml:id="i-8fae9cb2fb08277e-0">
              När jag gick i skolan, och jag tror också när du gick i skolan,
              hade man en liten pennvässare till sin blyertspenna. När man vässade
              och vässade den blev den smalare och smalare. Den blev vassare
              också, och man kunde lätt sticka sig på fingret. Till sist gick
              den av. Det är detta jag befarar med en moderat politik när det
              gäller radio och tv.
            </seg>
            <seg xml:id="i-794a15ed4592e809-0">
              När det gäller tv-begreppet och att fler ska betala visade den
              senaste undersökningen att i dag tittar 98 % av tv-tittarna på
              en tv-mottagare, alltså man får hem det. Jag tycker att den här
              problematiken är ganska upphaussad. Nästan alla i min bekantskapskrets
              som har till exempel en Ipod eller dator har också en tv hemma.
              Man betalar faktiskt en licens per hushåll. För en mycket liten
              del kommer det att påverka att andra tekniska grejer kommer in
              i tv-mottagarbegreppet.
            </seg>
          </u>
          <note type="speaker" xml:id="i-a0bc7e035fecb4cf-0">
            Anf. 125 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-8d07c28da9519479-0">
            <seg xml:id="i-a196a4f405ae72a7-0">
              Herr talman! Det här är en mycket intressant debatt. Johan Andersson
              och Socialdemokraterna ägnar sig egentligen åt en icke-fråga.
              Johan Andersson tog i sitt anförande upp att det här blir en valfråga,
              att den tas upp på valdagen. Så är det faktiskt inte. I det här
              betänkandet står det att det är radio och tv i allmänhetens tjänst
              20072012 som tillståndsperioden är. Om man läser de första raderna
              står det att utskottet tillstyrker regeringens förslag till villkor
              och riktlinjer som ska gälla under kommande tillståndsperiod för
              den radio- och tv-verksamhet i allmänhetens tjänst som bedrivs
              av SR, SVT och UR till 2012. Därmed är den frågan avgjord i dag,
              eller möjligtvis i morgon när vi ska rösta. Punkt slut med den
              delen.
            </seg>
            <seg xml:id="i-e2d1076e2b9e51a7-0">
              Jag skulle också vilja ta upp tillgänglighetsfrågorna, som jag
              har varit inne på här lite grann. Jag måste säga att jag blev
              förvånad när jag fick propositionen i min hand. Jag tycker att
              det som Johan Andersson och Socialdemokraterna uttrycker är lite
              grann så här: Vi ska följa utvecklingen och se. Vi har satt upp
              ett litet mål som är lite högre än det som vi har uppnått i dag.
              Så får vi se vad som händer. Vi får följa utvecklingen. Någonstans
              där borta i fjärran är det väl 100 % som gäller.
            </seg>
            <seg xml:id="i-95142d584109597f-0">
              Jag hade förmånen att vara med i utredningen också. Frågan om
              tillgängligheten diskuterades väldigt mycket i utredningen. Det
              var också en vanlig fråga i kontakten med bolagen. Här talar man
              också om den tekniska utvecklingen. Vi har en ganska lång tid,
              sex år framåt. Det kommer att hända oerhört mycket med teknikutvecklingen.
              Det är faktiskt en defensiv hållning av regeringen i den här frågan.
              Det är ganska blygsamt med 65 %. Om ni nu pratar om 100 % skulle
              ni ju ha skrivit och sagt 100 % som ett mål och haft en vision
              om den här utvecklingen.
            </seg>
          </u>
          <note type="speaker" xml:id="i-0ade5ae48034a822-0">
            Anf. 126 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-5">
            <seg xml:id="i-b42ea5ec4097a683-0">
              Herr talman! Jag kan förstå dig, Dan, att du är lite orolig och
              vill ha bort den här debatten från valet i höst. Det hade jag
              också velat om jag ska kampera i samma badbalja som de övriga
              partierna. Public service är en viktig fråga, och jag tror att
              även i framtiden kommer Moderaterna och Folkpartiet att vilja
              driva sina förslag, om olyckan är framme och ni ska sitta och
              regera ihop, vilket jag inte hoppas.
            </seg>
            <seg xml:id="i-7fa97de8b3f8cb7e-0">
              När det gäller textningen inleder man hela propositionen och
              betänkandet med att public service ska vara tillgänglig för alla.
              Det innebär att 100 % är målet för att alla ska titta. Vi har
              gjort den bedömningen när vi tittar på kvalitet på textningar,
              när textraderna kommer lite efter att de pratar. Ibland glömmer
              man stora stycken. Vi har också varit i kontakt med SVT och diskuterat
              deras problematik med automatiktextning och maskiner med svenska
              språket. Vi har bedömt att det är rimligt att de ska göra minst
              65 %. Men vi säger att de ska göra mer. Vårt mål är 100 %, och
              SVT ska också redovisa när de inför tillståndsperioden lämnar
              in hur de ska komma dit.
            </seg>
          </u>
          <note type="speaker" xml:id="i-ad3cc7dbb489f71b-0">
            Anf. 127 DAN KIHLSTRÖM (kd) replik:
          </note>
          <u who="dan_kihlstrom_dff2af" xml:id="i-8d07c28da9519479-1">
            <seg xml:id="i-d8d75ec4b21649f8-0">
              Herr talman! När det gäller valet igen och valdebatten, Johan
              Andersson, vad är det vi tar beslut om här i dag och i morgon?
              Det är om en tillståndsperiod mellan 2007 och 2012. Gäller inte
              det? Det ska väl gälla till 2012? Det är det ena.
            </seg>
            <seg xml:id="i-7b154cbe583ffbbd-0">
              Sedan är det intressant att Johan Andersson talar om 100 %. På
              första sidan i betänkandet står det: Minst 65 % av sändningstiden
              för Sveriges Televisions förstagångssändningar sedan kan man diskutera
              uttrycket i och för sig med svenskt ursprung ska textas.
            </seg>
            <seg xml:id="i-50aaf561c39be70d-0">
              Det måste ändå vara en målsättning. Förklara då för mig: Varför
              har ni kommit fram till just 65 %? Varför inte en högre eller
              en lägre siffra?
            </seg>
            <seg xml:id="i-479158d186b08b35-0">
              Public service för mig som kristdemokrat handlar om självständigheten,
              oberoendet. Det handlar om en public service med kvalitet. Det
              handlar om en public service som ska finnas i hela landet, inte
              bara sändningar till hela landet, utan public service ska finnas
              i hela landet. Det handlar också om att public service ska vara
              tillgängligt för alla, alltså en av de viktigaste målsättningarna
              med public service-bolagen. Dit hör definitivt texten. Då skulle
              jag vilja säga att 65 % är en alldeles för låg ambition. Höj ambitionen!
            </seg>
          </u>
          <note type="speaker" xml:id="i-bb242edc9020ba6d-0">
            Anf. 128 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-6">
            <seg xml:id="i-5ce1a82ca7d2a066-0">
              Herr talman! Det är mycket märkligt, Dan. Vi säger att det ska
              vara tillgängligt för alla. Vi har satt ett mål på minst 65 %.
              Det är ingen som säger att man ska göra mindre än de 65 procenten,
              snarare mer än de 65 procenten. Jag förutsätter att SVT tittar
              på de grundläggande delarna i betänkandet och propositionen när
              det gäller det avtal som kommer. Vår ambition är att alla ska
              ha tillgänglighet till public service.
            </seg>
          </u>
          <note type="speaker" xml:id="i-77fb2534079a2c89-0">
            Anf. 129 MIKAEL JOHANSSON (mp):
          </note>
          <u who="mikael_johansson_ec52c2" next="cont" xml:id="i-175f3a739041c121-0">
            <seg xml:id="i-a742ec43e7228dad-0">
              Fru talman! Jag ska säga något om Miljöpartiet de grönas grundinställning
              kring public service.
            </seg>
            <seg xml:id="i-5763bfa4ee3e68a2-0">
              Vi anser att ett kunskapssamhälle med en deltagande demokrati
              kräver saklig information, aktiv samhällsgranskning och grävande
              journalistik. Grunden för public service-företagens sändningsverksamhet
              är att den ska bedrivas självständigt i förhållande till olika
              ekonomiska eller politiska maktsfärer i samhället, det vill säga
              att man ska ha en stark integritet. Viktigt är också att särprägeln
              och egenarten hos olika delar av Sverige finns. Därför slår vi
              vakt om en organisation med syfte att möjliggöra hög närvaro av
              personer ute i landet med kunskap om och förankring i de olika
              regionerna.
            </seg>
            <seg xml:id="i-ad40fa884210a724-0">
              I den proposition som vi har framför oss i dag slås nuvarande
              inriktning för public service-företagen fast. Programföretagen
              får dock större frihet genom att detaljerade och kvantitativa
              krav tas bort samtidigt som uppföljningen av verksamheten förstärks
              genom ett utökat uppdrag till Granskningsnämnden för radio och
              TV.
            </seg>
            <seg xml:id="i-6ccb1efdca9bc372-0">
              Programföretagen ska även fortsättningsvis spegla hela landet,
              och utbudet ska vara mångsidigt och utmärkas av kvalitet och nyskapande
              form. Programutbudet ska som helhet präglas av folkbildningsambitioner.
              Programföretagen ska erbjuda ett mångsidigt kulturutbud av hög
              kvalitet, och de ska tillhandahålla ett mångsidigt utbud av program
              på det svenska språket. Programföretagen ska även ha en omfattande
              nyproduktion och egen produktion av program i olika genrer för
              barn och unga, inte minst gestaltande program.
            </seg>
            <seg xml:id="i-c3c1ac1d4604554c-0">
              Sedan ska de också höja ambitionsnivån avseende tillgängligheten
              för funktionshindrade. De ska också ta till vara de möjligheter
              som den nya tekniken ger. Och vi har ju haft en diskussion här
              om att minst 65 % av sändningstiden för SVT:s förstagångssändningar
              med svenskt ursprung ska vara textat. Språkliga och etniska minoriteters
              intressen ska vara ett prioriterat område, och medelstilldelningen
              föreslås vara fortsatt hög och stabil med en 2-procentig uppräkning
              varje år. Riktlinjerna för indirekt sponsring förtydligas, och
              när det gäller reglerna för direkt sponsring förenas dessa med
              krav på restriktivitet.
            </seg>
            <seg xml:id="i-9717169302ef60f9-0">
              Allt detta är något som vi inom Miljöpartiet tycker är bra. Jag
              håller dock med Hörselskadades Riksförbunds ordförande om att
              det borde ha varit en högre ambition vad avser textningen.
            </seg>
            <seg xml:id="i-4334f8aeb143fb6c-0">
              Intressant att notera i dessa tider, när vi har ett stundande
              val, är att borgarnas samsyn inom detta politikområde kommer fram
              i reservationen om tv-gudstjänster. Det finns i och för sig ytterligare
              en gemensam reservation från de borgerliga partierna som handlar
              om bakgrundsljud. Men jag väljer ändå att exemplifiera när det
              gäller vilka förändringar inom public service som kommer att ske
              vid ett eventuellt maktskifte till hösten. Frågan där borgarna
              väljer att visa sin samsyn gentemot väljarna gäller att de vill
              ha mer sändningar från kyrkor. Ska det tolkas som att resten av
              public service-politiken kommer att ligga fast eftersom det inte
              finns något samlat alternativ till den nuvarande rödgröna majoritetens
              syn?
            </seg>
            <seg xml:id="i-7d3df63eb8e616e3-0">
              Jag vill avsluta med att tacka frånvarande Rossana och Vänstern
              och även frånvarande Leif och regeringen för ett gott samarbete
              kring de förslag som vi i dag diskuterar.
            </seg>
          </u>
          <note xml:id="i-554765f3a66a637a-0">
            Anf. 130 BIRGITTA SELLÉN (c) replik:
          </note>
          <u who="mikael_johansson_ec52c2" prev="cont" xml:id="i-8e1d7f3005596497-0">
            <seg xml:id="i-368ad91fe26344e1-0">
              Fru talman! Först tänkte jag inte alls ta någon replik. Men till
              sist kom precis samma oro som från Johan Andersson, att om vi
              vinner valet skulle vi riva upp ett beslut, ett ingånget avtal.
              Är det så Miljöpartiet jobbar i samarbetet med Socialdemokraterna,
              till exempel? Jag vill veta varför man inte tror på oss. Vi röstar
              om det här beslutet i morgon, och det är sagt att det ska gälla
              till 2012, alltså täcka två val. Var finns oron?
            </seg>
          </u>
          <note type="speaker" xml:id="i-983e07d2568d1304-0">
            Anf. 131 MIKAEL JOHANSSON (mp) replik:
          </note>
          <u who="mikael_johansson_ec52c2" next="cont" xml:id="i-175f3a739041c121-1">
            <seg xml:id="i-c4c08fdba6ae28af-0">
              Fru talman! Nu är ju den här frågan om varifrån tv ska sända
              sina gudstjänster, om det ska vara från studio eller kyrkor, inte
              en fråga som regleras i avtalet, utan det är den syn som partierna
              kan framföra direkt till SVT-ledningen på olika sätt. Det handlar
              inte om avtal.
            </seg>
            <seg xml:id="i-affdc814febe40cb-0">
              Jag håller med om att det här avtalet ligger fast. Dan redovisade
              det ganska tydligt och klart, så det finns ingen anledning att
              diskutera om public service kommer att förändras. Det ligger fast
              till 2012. Men synen på hur kyrkorna ska hantera sina sändningar
              via SVT finns inte reglerad. Detta försökte jag exemplifiera.
              Det är ett av två exempel som borgarna har gemensamt.
            </seg>
            <seg xml:id="i-f2d57d68dc9d4f66-0">
              I övrigt kan de inte komma överens. De kunde inte komma överens
              om textningen. Inget av de förslag som finns uppfyller 2010 års
              mål vad gäller tillgänglighet, till exempel, inte ens Folkpartiets.
              De hade det först 2012. Det finns en mängd olika frågor där det
              inte finns något motalternativ. Även om förhållandet skulle förändras,
              det vill säga att det skulle bli 175 borgerliga och 174 från den
              nuvarande rödgröna majoriteten, finns det inget motalternativ
              mer än i två frågor. Det var det jag konstaterade. Det har inte
              så mycket med avtalet att göra.
            </seg>
          </u>
          <note xml:id="i-35ef8789fa762488-0">
            Anf. 132 BIRGITTA SELLÉN (c) replik:
          </note>
          <u who="mikael_johansson_ec52c2" prev="cont" xml:id="i-8e1d7f3005596497-1">
            <seg xml:id="i-7b168e0c5c8fb5db-0">
              Fru talman! Det lät i Mikaels anförande som att det var avtalet
              som gällde. Om Mikael Johansson lyssnade på mig hörde han att
              jag väldigt tydligt i min diskussion med Johan Andersson redogjorde
              för att ett ingånget avtal är en uppgörelse som håller.
            </seg>
            <seg xml:id="i-0ea159b4911ca29d-0">
              Sedan kan jag mycket väl hålla med Mikael Johansson. Jag känner
              mig själv besviken på mitt eget sätt att hantera textningen. Där
              skulle vi ha haft en alliansmotion. Där skulle vi ha haft rätt
              skrivning. Jag beklagar att vi fick informationen om att det bara
              gäller program som är producerade i Sverige för sent. Annars hade
              vi lyft upp den frågan, och då är jag också övertygad om att utskottet
              hade skrivit in det i texten.
            </seg>
          </u>
          <note type="speaker" xml:id="i-f375e28237b84a03-0">
            Anf. 133 MIKAEL JOHANSSON (mp) replik:
          </note>
          <u who="mikael_johansson_ec52c2" xml:id="i-d1275e94c3332983-1">
            <seg xml:id="i-872860fc0fd3104d-0">
              Fru talman! Jag kan möjligtvis ansluta mig och säga att det är
              två personer som är besvikna. Jag är väl också rätt besviken över
              mitt eget agerande i de förhandlingar som vi hade. Det är möjligt
              att detta hade varit en fråga för oss att pressa sossarna och
              Vänstern på eller att vi skulle välja att stå utanför samarbetet
              och i stället göra upp med borgarna om en hårdare, tuffare ambition
              vad gäller textningen. Jag känner mig inte helt nöjd, som sagt.
            </seg>
          </u>
          <note type="speaker" xml:id="i-2aef103d396095a2-0">
            Anf. 134 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-459327d0f52b21f7-3">
            <seg xml:id="i-8078623f702d2c92-0">
              Fru talman! Det var ju väldigt intressanta uppgifter vi fick
              från de här interna överläggningarna, som har varit när det gäller
              bland annat textning. Det här får vi väl ta med oss på olika sätt.
              Jag håller med om att det var tråkigt att det här inte kom fram
              tidigare, för då hade det faktiskt också kunnat bli ett tillkännagivande
              och en helt annan skrivning i texten.
            </seg>
            <seg xml:id="i-872b175c003dbd53-0">
              Jag vill tacka Lennart Kollmats, och jag vill tacka Dan Kihlström,
              och jag vill tacka Birgitta Sellén jag vill snudd på tacka min
              mamma, höll jag på att säga som väsentligt har utvecklat bristerna,
              som finns just kring den här frågan om textning och över huvud
              taget funktionshindrades problem.
            </seg>
            <seg xml:id="i-085ab53630ef48e4-0">
              Mellan 600 000 och 700 000 människor i Sverige har så pass grava
              hörselskador att de är beroende av textade tv-program för att
              över huvud taget kunna uppfatta vad som sägs. Jag hör själv till
              dem. I det avtal som gäller för Sveriges Television stadgas det
              att företaget i fjol skulle texta minst 50 % av de svenskproducerade
              programmen som sändes första gången. Det här målet har man uppnått,
              uppger SVT. Men Sveriges Dövas Riksförbund och Hörselskadades
              Riksförbund verkar något tveksamma till hur man egentligen har
              räknat. Stämmer de här siffrorna?
            </seg>
            <seg xml:id="i-bbf6728f5a73f44a-0">
              I propositionen föreslår nu regeringen att textning av svenskproducerade
              program som sänds första gången successivt ska öka, och målet
              sätts till minst 65 % före utgången av 2012. Det har vi nu pratat
              om ett par timmar. Det är sex år dit.
            </seg>
            <seg xml:id="i-dae16a036e8679a1-0">
              Redan för sex år sedan, år 2000, antog riksdagen en nationell
              handlingsplan för handikappolitiken som hette Från patient till
              medborgare. Den slår fast att även hörselskadade ska kunna vara
              fullt delaktiga i samhällslivet år 2010. Det är fyra år dit.
            </seg>
            <seg xml:id="i-3e76335a96186734-0">
              Jag inser att det kan vara svårt att precist definiera vad som
              menas med fullt delaktig. När den handlar om public service och
              just textning av svenskproducerade program är målet ovanligt tydligt.
              Då räcker det inte med 65 %. Ambitionen måste höjas tydligt. Det
              är tråkigt att vi inte har kommit längre.
            </seg>
            <seg xml:id="i-810ca07c4876b291-0">
              Om svenska folket, det vill säga varje hushåll, ska vara med
              och finansiera public service med närmare 2 000 kr om året har
              också den stora grupp svenskar som har svårt att höra rätt att
              ta del av samtliga program som sänds. Det blir extra märkligt
              under ett valår, när närmare 700 000 hörselskadade och 35 000
              barndoms- och vuxendöva inte kan ta del av de många politik- och
              samhällsdebatter som sänds i tv, eftersom sådana program inte
              alltid textas.
            </seg>
            <seg xml:id="i-32fa3918082b3fc3-0">
              Utbildningsminister och kulturminister Leif Pagrotsky, den frånvarande,
              säger att public service är viktigare än någonsin för alla. Menar
              han allvar? Nästa ordinarie val äger rum år 2010. Då kommer målet
              enligt regeringens proposition fortfarande inte att ligga högre
              än 65 %. Det ska man uppnå först två år senare, år 2012.
            </seg>
            <seg xml:id="i-a7f8fd9828873a85-0">
              Både Dövas Riksförbund och Hörselskadades Riksförbund har sedan
              flera år krävt en snabbare utbyggnad av textade program. Det har
              regeringen förbisett, trots att man borde inse att många kommer
              att få svårt att ta del av samhällsdebatten.
            </seg>
            <seg xml:id="i-97a2d3f92e364afb-0">
              Herr talman! Jag medger gärna att det finns syndare på flera
              håll. I TV 4:s sändningstillstånd 5 § p. 2 står det uttryckligen
              att TV 4 vid vissa ur demokratiskt hänseende särskilt viktiga
              sändningar såsom valdebatter ska använda teckenspråkstolk samt
              att TV 4 under tillståndsperioden fram till år 2008 ska utveckla
              en fungerande metod för direkttextade nyheter. Detta sker inte
              i dag.
            </seg>
            <seg xml:id="i-278dae590910ccdf-0">
              Men tekniken finns. Vi har varit inne på det. Som jämförelse
              kan nämnas att brittiska BBC redan i dag textar 90 % och kommer
              att texta 100 % år 2008. Tekniken finns. Amerikanska tv-kanaler
              textar 75 % av sina engelskspråkiga direktsända program. Där finns
              också tekniken. På Irland textas ca 80 % av programmen och i Nederländerna
              ca 75 %. Om jag inte minns fel är det till och med en mindre språkbefolkning
              än svenskarna är. Vi står och stampar runt 50 % fortfarande.
            </seg>
            <seg xml:id="i-30165675820c30a7-0">
              Fru talman! Bakgrundsljuden i radio- och tv-programmen gör det
              svårt för personer med hörselnedsättningar att ta del av radio-
              och tv-utbudet. Det har vi också varit inne på. Jag vill också
              betona att även vi anser att det är av största vikt att programföretagen
              beaktar problemen. Sådana krav anser vi därför ska skrivas in
              i Sveriges Radios, SVT:s och Utbildningsradions sändningstillstånd.
              Det framgår också i våra reservationer.
            </seg>
            <seg xml:id="i-b87a0062d95cdc6c-0">
              Det enda vi kan göra är att ställa våra förhoppningar till att
              SVT trots allt tar det ansvar som inte regeringen vill lägga på
              dem och att de själva väljer att sätta målet högre.
            </seg>
          </u>
          <note xml:id="i-8049bae83ec9f8fc-0">
            Jag yrkar bifall till reservation 15.
          </note>
          <note type="speaker" xml:id="i-867ec5b38225d3f2-0">
            Anf. 135 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-7">
            <seg xml:id="i-45f6ca09cca36619-0">
              Fru talman! Precis som Lena tycker vi att det är beklagligt att
              inte kulturminister Leif Pagrotsky kunde vara här i dag. Men som
              Lars Wegendal sade i inledningen skulle han dela ut ett viktigt
              internationellt pris som regeringen står bakom. Det är viktigt
              att vi finns representerade där också för barnkulturen.
            </seg>
            <seg xml:id="i-c066ff380b04574f-0">
              Man kan också uppmärksamma här i lokalen att kulturutskottets
              ordförande folkpartisten Lennart Kollmats försvann ganska snabbt
              härifrån efter att hans inlägg var klart. Med det inlägg han hade
              i början kan man ställa sig frågan vad han tycker om public service-kanalerna.
            </seg>
            <seg xml:id="i-de1295d7370fb653-0">
              Jag skulle också vilja att Lena förklarar lite om public service-kanalerna
              och Moderaternas förslag att avskaffa licenserna och överföra
              det till troligtvis statsbudgeten. Ni måste ju ta pengarna någonstans
              ifrån. När man tittar i era budgetförslag kan vi inte någonstans
              hitta var pengarna ska tas. Det är 6,5 miljarder. Jag ska inte
              översätta det i hur mycket människor det är på olika håll i samhället
              om man ska plocka det någon annanstans ifrån.
            </seg>
            <seg xml:id="i-1ea962a94c71ee81-0">
              Var ska ni plocka finansieringen ifrån? Är det något svart hål
              i budgeten ni ska plocka det av, eller ska det rentav bli svart
              i rutan? Det skulle vara väldigt intressant att höra hur ni finansierar
              era förslag som ni lägger fram här i kammaren.
            </seg>
          </u>
          <note type="speaker" xml:id="i-773a8813a0aefbd7-0">
            Anf. 136 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-459327d0f52b21f7-4">
            <seg xml:id="i-3cd05ce8b4e3c7aa-0">
              Fru talman! Folkpartiet har fortfarande trots allt en representant
              här i kammaren. Utskottets ordförande Lennart Kollmats har deltagit
              i debatten också i replikrundan. Jag tycker inte att det är särskilt
              snyggt att försöka urskulda kulturministerns frånvaro genom att
              försöka lägga skulden på att någon annan efter att ha deltagit
              i debatten har lämnat kammaren. Dessutom finns inte Vänsterpartiet
              representerat nu här i kammaren.
            </seg>
            <seg xml:id="i-756632515e609d1c-0">
              När det gäller finansieringen tycker jag ändå att Kent Olsson
              har redogjort för detta. Det handlar inte om budget och finansiering.
              Det handlar om sändningstillståndet. Jag lovar att det finns upptaget
              i budgetförslaget.
            </seg>
            <seg xml:id="i-7bf1074df3ffacf8-0">
              Själva principen om hur public service ska finansieras har till
              stor del att göra med att public service i dag inte är samma sak
              som public service var tidigare, det vill säga SVT, Sveriges Radio
              och Utbildningsradion. Man har genom den nya tekniken också nya
              möjligheter att nå människor.
            </seg>
            <seg xml:id="i-085f32fba541f8ee-0">
              Det är en av förklaringarna till att vi anser att det inte längre
              är hållbart att finansiera detta med hjälp av en licensavgift
              utan att det ska finansieras över statsbudgeten.
            </seg>
          </u>
          <note type="speaker" xml:id="i-9550420f576791cd-0">
            Anf. 137 JOHAN ANDERSSON (s) replik:
          </note>
          <u who="yvonne_andersson_be31d0" xml:id="i-f891be37d852a2b8-8">
            <seg xml:id="i-e30ce2f53f08874b-0">
              Fru talman! Det var inte min mening att urskulda kulturministern.
              Jag skulle bara visa på att man ibland har uppdrag som man måste
              vara på. Om det är någon som har gått till attack mot ett uppdrag
              som är viktigt för Sverige och för internationell barnkultur är
              det i så fall någon annans angrepp.
            </seg>
            <seg xml:id="i-74174cb29a540c91-0">
              Jag skulle gärna vilja att du, Lena, berättar vilket utgiftsområde
              ni tänker ta de här miljarderna från när du nu säger att det är
              finansierat. Det är ändå 6,5 miljarder ni ska finansiera.
            </seg>
            <seg xml:id="i-df1a651e310a4a57-0">
              Ert förslag att krympa public service måste också innebära att
              det blir mindre tv för allmänheten. Man smalnar av utbudet väldigt.
              Vad innebär detta för alla funktionshindrade? Hur vill Lena styra
              de kommersiella kanalerna, som ni sedan vill ska ta över, så att
              vi garanterar textning?
            </seg>
            <seg xml:id="i-c3f2e3677f58d8de-0">
              Vårt mål är, som jag sagt innan, 100 %. Ambitionen är att public
              service ska vara tillgängligt för alla. Nu föreslår vi en höjning
              med 30 % för textningen. Det innebär 65 %. Om man räknar ut höjningen
              är den 30 %.
            </seg>
          </u>
          <note type="speaker" xml:id="i-800a53d336d090c7-0">
            Anf. 138 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-459327d0f52b21f7-5">
            <seg xml:id="i-20c061ce7ba1dbe3-0">
              Fru talman! Nu blir det intressant sifferexercis. Vi började
              med att tala om vilka som var här och inte var här. Inte ens Lena
              Hallengren var på plats. Jag vet inte vad hon hade för ett viktigt
              engagemang, eller om hon också hellre vilja vara på Skansen. När
              hennes område, folkbildningen, debatterades fanns hon inte på
              plats. Någon ursäkt eller någon förklaring till detta har vi inte
              fått.
            </seg>
            <seg xml:id="i-0e8229e71a8709db-0">
              Det handlar om målsättningarna. Man har skrivit in på sikt i
              utskottets ställningstagande. Men det är fortfarande ingen ambitionshöjning,
              som jag ser det, mer än de 65 %. Vi talar fortfarande om en sexårsperiod
              fram till år 2012. Man säger fortfarande bara på sikt. Men när
              ska det ske? Ska det vara år 2017, 2018 eller när nästa period
              nu kommer att sträcka sig till? Någon annan ambition tycker jag
              inte att Socialdemokraterna verkar ha.
            </seg>
            <seg xml:id="i-b4a2dbb3af034930-0">
              Jag kan mycket väl erkänna att jag inte har med mig budgetförslaget.
              Jag vet inte var de 6,5 miljarderna ligger någonstans. Det kanske
              jag skulle ha vetat. Men nu hade jag inte förberett den delen,
              utan det som handlar om de funktionshindrades problem. Där är
              vi många som är överens.
            </seg>
          </u>
          <note type="speaker" xml:id="i-174b0c0a45889618-0">
            Anf. 139 TOBIAS KRANTZ (fp):
          </note>
          <u who="tobias_krantz_56c063" xml:id="i-9928dc6aff7f1d6d-0">
            <seg xml:id="i-4e604fea67577ec2-0">
              Fru talman! Vi lever i en tid av snabba förändringar. Det gäller
              inte minst i det svenska medielandskapet. Under de senaste 20
              åren, de två senaste decennierna, har det skett dramatiska omvälvningar
              av radio, tv och press i Sverige. Det har varit en utveckling
              som har gått från monopol till mångfald, från få aktörer till
              flera aktörer och från kommando till mer av valfrihet.
            </seg>
            <seg xml:id="i-3ced15b99312747f-0">
              Det har varit en utveckling som har skett i flera olika steg.
              Den första lilla sprickan i de svenska radio- och tv-monopolen
              kom i slutet av 1970-talet när närradion infördes på försök. Det
              andra stora steget togs i början av 1990-talet när den borgerliga
              regeringen genomförde den fria radion och den fria televisionen.
            </seg>
            <seg xml:id="i-b3e88c6116a16bea-0">
              Det här är en utveckling som har haft både politiska och tekniska
              drivkrafter. I dag ser vi ett medielandskap där vi kan ta emot
              och sända radio och tv på betydligt många fler sätt än vad som
              var möjligt för 20 år sedan. Vi har en helt ny digital teknik.
              Vi har sett många avregleringar och frihetsreformer som har ägt
              rum under de här 20 åren.
            </seg>
            <seg xml:id="i-d0f6cbff4806a937-0">
              Samtidigt har det under de här åren funnits många motkrafter.
              Socialdemokraterna har i stort sett varit emot varenda en av de
              reformer som jag nu har nämnt och som har genomförts. I dag tycker
              de allra flesta att närradion är självklar. Det var Socialdemokraterna
              emot. I dag är det få som skulle vilja återreglera den svenska
              radion och den svenska televisionen. Allt detta var Socialdemokraterna
              emot. Det var till och med så illa att för ungefär 20 år sedan
              fanns det socialdemokratiska politiker som ville förbjuda parabolantenner.
              Vi har alltså kommit rätt långt. Det har hänt rätt mycket på de
              senaste 20 åren.
            </seg>
            <seg xml:id="i-6629884264a9b2e9-0">
              Fru talman! Omvärlden förändras, men i den politiska debatten
              går det mesta fortfarande i de gamla vanliga hjulspåren. Det gäller
              inte minst i debatten om public service. Den handlar otroligt
              mycket om organisation och väldigt lite om innehåll. För många
              i debatten om public service är public service liktydigt med en
              viss organisationsstruktur. Public service är nästan definitionsmässigt
              Sveriges Television, Sveriges Radio och Utbildningsradion. Debatten
              handlar väldigt lite om vad vi menar med public service när det
              gäller innehållet. Det handlar i stället om organisationen.
            </seg>
            <seg xml:id="i-d70615ad2ae1d065-0">
              Jag tycker att vi måste komma bort från den debatten. Debatten
              måste handla mer om vad vi menar med public service. Vi måste
              också våga ta bort de skygglappar som har präglat den svenska
              debatten under de senaste åren, inte minst.
            </seg>
            <seg xml:id="i-f2f759abcd304cc8-0">
              Det är nämligen så att public service behövs i dag i Sverige.
              Det har det alltid gjort, men kanske ännu mer nu än någonsin tidigare.
              Det behövs program som inte nödvändigtvis är kommersiellt gångbara
              på kort sikt på marknaden utan som kan värna värden som vi alla
              i grund och botten tycker är omistliga. Det handlar om nyhetsprogram,
              barnprogram och kulturprogram och mycket annat.
            </seg>
            <seg xml:id="i-ca1432f033035b83-0">
              Men om vi ska klara detta måste vi tänka helt nytt i mediepolitiken,
              menar vi i Folkpartiet. Vi har lagt fram konkreta förslag på hur
              vi skulle vilja omforma den svenska public service-politiken.
              Det handlar om att skapa en ny finansiering för public service.
              Det handlar om att se till att vi skapar det som vi kallar public
              service-fonden. Den ska ha ekonomiska resurser som ska kunna ges
              till olika radio- och tv-kanaler som bedriver public service-verksamhet.
              Vi tror nämligen att det finns flera aktörer i Sverige som är
              intresserade av att göra public service-program än enbart Sveriges
              Television, Sveriges Radio och Utbildningsradion.
            </seg>
            <seg xml:id="i-f6bf28bcfffb557c-0">
              Det framställdes tidigare i debatten som att detta skulle vara
              så otroligt komplicerat. Inte minst Socialdemokraternas representant
              hade mycket huvudbry med att förstå grundtanken med förslaget.
            </seg>
            <seg xml:id="i-f2718c3224a9a4cf-0">
              Låt mig göra ett enkelt försök. Vi vill ha ett antal public service-fonder.
              De ska finansieras på två olika sätt. Vi vill att de ska tillföras
              ett grundkapital som huvudsakligen ska komma från utförsäljning
              av statliga företag. Vi vill också att det ska finnas årliga intäkter
              till de här fonderna som ska komma från koncessionsavgifter och
              nätavgifter. Fonderna ska kunna dela ut pengar till olika radio-
              och tv-kanaler som följer ett visst antal kriterier för vad som
              är public service. Det är inte svårare än så.
            </seg>
            <seg xml:id="i-9dcc1656d49be916-0">
              Genom att vi får den här finansieringen får vi också bort den
              tv-licens och den tv-avgift som i dag framstår som alltmer omodern
              och barock. Socialdemokraterna slår nästan knut på sig själva
              med att försöka hitta sätt att rädda tv-avgiften. Det är naturligtvis
              helt orimligt att ha kvar ett sådant system när vi snart kan ta
              emot tv- och radiosändningar i vår egen mobiltelefon. Hur ska
              vi kunna klara att ha kvar ett sådant system i en så föränderlig
              värld? Det är naturligtvis omöjligt. Vi måste ha ett helt nytt
              sätt att se på finansieringen av public service.
            </seg>
            <seg xml:id="i-2ff26a783393c80f-0">
              Genom att införa ett sådant här system vinner vi många fördelar.
              Vi får mer av valfrihet för konsumenterna de som tittar på tv
              och de som lyssnar på radio. Det är inte så som Johan Andersson
              sade här tidigare att alla radiolyssnare och tv-tittare är nöjda
              med det som Sveriges Radio och Sveriges Television gör. Många
              är det, men det finns också många som är missnöjda. Då är det
              bra att det finns alternativ för dem som gillar public service.
              Då kan de välja mellan olika kanaler på tv och radio.
            </seg>
            <seg xml:id="i-230b6d87e38c6e18-0">
              Det är också bra för det politiska oberoendet att vi har en styrning
              av public service där vi har ett större avstånd mellan dem som
              fördelar resurserna och dem som genomför programmen. Det är en
              fördel för kvaliteten att vi får en ökad konkurrens. Det ska inte
              bara vara några få aktörer som ägnar sig åt att göra public service-program.
              Det finns alltså många vinnare med att öppna för konkurrens också
              inom ramen för public service.
            </seg>
            <seg xml:id="i-c183c4038efed4db-0">
              Det finns dock jag ska erkänna det några förlorare. De sitter
              borta på Gärdet i radio- och tv-huset. Det är de som är de högsta
              cheferna i Sveriges Television och Sveriges Radio. De förlorar
              på detta, för deras makt minskar. Men alla andra blir vinnare.
              Konsumenterna blir det, och personalen på SVT och Sveriges Radio
              blir det när de får större möjlighet att välja arbetsgivare och
              ändå producera public service. De är vinnare. Medborgarna får
              en bättre demokratisk kontroll. De är också vinnare.
            </seg>
            <seg xml:id="i-bbf1a57a852f4bbb-0">
              Ibland framställs det i debatten som att det skulle vara att
              undergräva public service om man öppnar för ökad konkurrens och
              mångfald på området. Jag skulle vilja säga att det är precis tvärtom.
              Det är genom att inte genomföra förändringar för att stärka public
              service genom att anpassa mediepolitiken till den förändrade verklighet
              som vi lever i som man undergräver public service. Vi vet att
              det finns en kritik mot Sveriges Television, mot Sveriges Radio
              och mot Utbildningsradion i dag. Man talar om statstelevision,
              om Pravda-tv och alla dessa tillmälen som finns i debatten. Men
              om vi ska klara debatten måste vi se till att public service verkligen
              står för det som vi vill att det ska stå för oberoende och kvalitet
              och att man inte ägnar sig åt sponsring och reklam och allt annat
              som Sveriges Television och Sveriges Radio nu ägnar sig åt. Men
              där är den socialdemokratiska regeringen i dag extremt tafatt.
              Den agerar inte. I praktiken undergrävs alltså den nuvarande public
              service-politiken av Socialdemokraterna själva.
            </seg>
            <seg xml:id="i-7dd99fef0cd47b9e-0">
              Nej, fru talman, det är dags att den förändringens vind som har
              blåst i det svenska medielandskapet under de senaste 20 åren nu
              också får blåsa i mediepolitiken.
            </seg>
          </u>
          <note xml:id="i-bbdcaceb22f4c253-3">
            Överläggningen var härmed avslutad.
          </note>
          <note xml:id="i-b037bbe645b2aec0-0">
            17 § Kulturlivets internationalisering
          </note>
          <note xml:id="i-ad23939a1980103d-6">
            Föredrogs
          </note>
          <note xml:id="i-ae1ed4ff3c32f8ad-2">
            Andre vice talmannen konstaterade att ingen talare var anmäld.
          </note>
          <note xml:id="i-102007b1c22a9346-0">
            18 § Ersättning till ledande befattningshavare i näringslivet
          </note>
          <note xml:id="i-ad23939a1980103d-7">
            Föredrogs
          </note>
          <note type="speaker" xml:id="i-1f14186db94f60e4-0">
            Anf. 140 CHRISTINA NENES (s):
          </note>
          <u who="unknown" next="cont" xml:id="i-ec9c6b354b3ac158-0">
            <seg xml:id="i-ae75f15b68f97f79-0">
              Fru talman! Den debatt som vi nu ska påbörja handlar om lagutskottets
              betänkande nr 31. Det behandlar regeringens förslag om ersättning
              till ledande befattningshavare i näringslivet.
            </seg>
          </u>
          <note xml:id="i-fdcd4e521f99d91f-0">
            Propositionen innehåller förslag till ändringar i en rad lagar
            som aktiebolagslagen, försäkringsrörelselagen och sparbankslagen.
            Förslaget innebär att det alltid ska vara bolagsstämman eller
            motsvarande organ som ska bestämma arvode och annan ersättning
            som avser styrelseuppdrag till var och en av styrelseledamöterna.
          </note>
          <u who="unknown" prev="cont" xml:id="i-728917f76e40b7bf-0">
            <seg xml:id="i-b10cdc8410adc70e-0">
              Förslaget innebär också att det är bolagsstämman i ett aktiemarknadsbolag
              som ska besluta om riktlinjer för lön och annan ersättning till
              ledande befattningshavare och att det är revisorerna som ska granska
              att riktlinjerna följs.
            </seg>
            <seg xml:id="i-956934f524e04bc0-0">
              Fru talman! Med denna korta inledning är det nu dags att lämna
              över till debattörerna.
            </seg>
          </u>
          <note xml:id="i-0fbefd151e782442-0">
            Fru talman! Det föreslås också ändringar i årsredovisningslagen
            och lagen om årsredovisning i kreditinstitut och värdepappersbolag.
            Det innebär att skyldigheten för publika aktiebolag och finansiella
            företag att i årsredovisningen lämna uppgifter om till exempel
            löner till ledande befattningshavare utvidgas.
          </note>
          <note xml:id="i-a2734f02453882ad-0">
            Den 1 juli 2006 är det tänkt att de nya bestämmelserna ska träda
            i kraft. I betänkandet finns det en reservation.
          </note>
          <note type="speaker" xml:id="i-cae45483147a135c-0">
            Anf. 141 BERTIL KJELLBERG (m):
          </note>
          <u who="bertil_kjellberg_40bafe" xml:id="i-067cc6237a3a6d7b-0">
            <seg xml:id="i-9dc82d7c4eee7d5b-0">
              Fru talman! Jag tror att alla i den här kammaren och de flesta
              ute i samhället med förvåning och viss förundran har följt hur
              ledande befattningshavare i näringslivet har belönats. Uppfinningsrikedomen
              har varit stor och ibland så stor att den allvarligt skadat förtroendet
              för näringslivet. Vi som har stor tillit till näringslivets välståndsskapande
              krafter har varit särskilt oroade. Förmågan att skapa oskäliga
              ekonomiska förmåner har emellertid inte varit begränsad till näringslivet
              utan även funnits både i den politiska sfären och inom fackföreningsrörelsen.
              Som bekant är girighet en högst mänsklig företeelse men också
              en dödssynd.
            </seg>
            <seg xml:id="i-bc9a325ba3497dd1-0">
              Fru talman! Den analys som regeringen gör i sin proposition kan
              vi till stora delar ställa oss bakom. Vi kan också ha förståelse
              för att någonting måste göras. Frågan är dock om lagstiftning
              är den bästa boten mot dessa felaktiga beteenden. Vi tror inte
              det.
            </seg>
            <seg xml:id="i-34b1413b638d18ef-0">
              Näringslivet har redan vidtagit åtgärder för att komma till rätta
              med problemen. I första hand är det tillämpningen av Svensk kod
              för bolagsstyrning som man bör använda sig av. Från den 1 juli
              2005 ska alla bolag på Helsingforssbörsens A-lista samt de större
              bolagen på O-listan tillämpa koden.
            </seg>
            <seg xml:id="i-38bb4073820853d8-0">
              Redan i dag, har vi erfarit, följer 70 % av företagen koden.
              Koden är i vissa avseenden också strängare i kraven på bolagsstyrning
              än vad den föreslagna lagstiftningen är. Även Svenskt Näringsliv
              har styrdokument för hur ersättningar till vd:ar och ledande befattningshavare
              i medlemsföretagen ska utformas.
            </seg>
            <seg xml:id="i-a9a3290299f907f1-0">
              Vi moderater tror på självreglering. Vi tror att självregleringen
              har ett värde i sig. Om näringslivet självt tar tag i problemen
              och utarbetar en kod som de säger sig vilja följa blir trycket
              betydligt hårdare på alla inom näringslivet att följa koden. Lagstiftningen
              har också den nackdelen att de regler som tvingas på företagen
              uppifrån och som näringslivet inte självt har varit med och utformat
              känner man inte ansvar för och delaktighet i.
            </seg>
            <seg xml:id="i-7fe4a8517045aa7e-0">
              Att lagreglera ett område har också den nackdelen att rättsutvecklingen
              på området ofta avstannar. Varför ska näringslivets organisationer
              ha något intresse av att fundera över hur regelverket ska bli
              bättre när man inte äger frågan?
            </seg>
            <seg xml:id="i-941af41653fba9e3-0">
              Fru talman! Vi moderater tror att rättsutvecklingen på detta
              område skulle bli mycket gynnsammare om man låter självregleringen
              ha sin gång. Det är anmärkningsvärt att regeringen inte kan avvakta
              utvecklingen av Svensk kod för bolagsstyrning som man själv har
              varit med och initierat. Regeringen borde, om inte annat av ren
              hövlighet mot alla de personer inom näringslivet som ställt sin
              breda erfarenhet och kunskap till förfogande, avvakta hur Svensk
              kod för bolagsstyrning utfaller innan man tillgriper lagstiftning.
              Trycksvärtan har knappt torkat på koden innan den körs över.
            </seg>
            <seg xml:id="i-e425f1fde37c16c5-0">
              Kan det vara så att regeringen vill visa handlingskraft inför
              det stundande valet? Om detta är vad man har att komma med är
              framtiden dyster för Sverige.
            </seg>
          </u>
          <note xml:id="i-cac959746459183a-0">
            Slutligen, fru talman, yrkar jag bifall till reservationen i
            betänkandet.
          </note>
          <note type="speaker" xml:id="i-8153a671499a54ba-0">
            Anf. 142 JAN ERTSBORN (fp):
          </note>
          <u who="jan_ertsborn_fe5963" xml:id="i-e6759102274c095d-0">
            <seg xml:id="i-edd76fd6bb15ac7d-0">
              Fru talman! Jag yrkar också bifall till reservationen i det här
              betänkandet och instämmer i vad Bertil Kjellberg har sagt. Hade
              han sagt vi i allianspartierna i stället för vi moderater hade
              hans anförande blivit 100-procentigt bra. I det här ärendet är
              vi väldigt överens.
            </seg>
            <seg xml:id="i-d5b6fce7427cab95-0">
              Vi har i utskottet fått besök av några representanter för Svensk
              kod för bolagsstyrning och fått en vädjan om att vi skulle låta
              näringslivet få åtminstone något år på sig för att sköta den här
              självregleringen. Nu är det inte bara en självreglering. Om man
              inte följer Svensk kod för bolagsstyrning följer man inte heller
              de avtal som man har med börsen, och det drabbar bolagen väldigt
              kraftfullt i form av bötessanktioner, och i värsta fall kan man
              till och med hamna utanför börsen. Egentligen finns det medel
              för att klara ut detta utan någon lagstiftning.
            </seg>
            <seg xml:id="i-8cef843f8ecafee4-0">
              Vi beklagar att regeringen har lagt möda på att ta fram den här
              lagstiftningen. Det finns mycket mer angelägna ärenden i Justitiedepartementet
              som vi i lagutskottet skulle vilja se att man hade arbetat med.
              Man skulle till exempel ha kunnat hjälpa våra småföretagare med
              det tillkännagivande som vi har bett om för ett år sedan om att
              se över avtalslagen och 36 § om att jämka avtalsvillkor. Det hade
              varit mycket bättre.
            </seg>
            <seg xml:id="i-ec7aec992aa6b429-0">
              Men i sak är vi överens om att vi behöver en ökad insyn i den
              här beslutsprocessen och att näringslivet måste ta på sig att
              visa detta. Det kommer naturligtvis att bli så här, eftersom vi
              i allianspartierna har en majoritet emot oss.
            </seg>
          </u>
          <note type="speaker" xml:id="i-c145e3acb037f161-0">
            Anf. 143 YVONNE ANDERSSON (kd):
          </note>
          <u who="yvonne_andersson_be31d0" xml:id="i-f891be37d852a2b8-9">
            <seg xml:id="i-d6c7e290ff674377-0">
              Fru talman! Ersättning till ledande befattningshavare i näringslivet
              är en fråga som varit föremål för offentlig debatt under en längre
              tid. Ett fall gällande taken i bonussystemen avgjordes ju i rätten
              häromdagen.
            </seg>
            <seg xml:id="i-5ffa2eef82b090a2-0">
              Kristdemokraterna motsätter sig förslaget om att lagstifta på
              detta område, även om vi också vill uppnå det som åsyftas med
              lagen. Bakgrunden är det betänkande som Förtroendekommissionen
              överlämnade till regeringen i mars 2004. Kommissionen tillsattes
              i syfte att den skulle komma med förslag som skulle öka allmänhetens
              förtroende för näringslivet efter de många skandaler som diskuterades.
              Ett resultat blev den här koden för svensk bolagsstyrning som
              i huvudsak riktar sig mot aktiemarknaden. Koden syftar till att
              uppmuntra bolagen till självreglering, framför allt då det gäller
              ersättningar till styrelser och bolagsledningen i övrigt, precis
              som mina kolleger har sagt här tidigare.
            </seg>
            <seg xml:id="i-2e90ae7cf8cfa5d4-0">
              Utöver den koden har också Svenskt Näringsliv utarbetat en vägledning
              för ersättning till ledande befattningshavare, och flera svenska
              institutionella ägare har gett ut ägarpolicyer gällande ersättningsprogram.
            </seg>
            <seg xml:id="i-8a671f48b686ab93-0">
              Fru talman! Dessutom finns det en lång rad handböcker i god sed
              för ersättningsprogram utgivna av till exempel Styrelseakademien
              och Fondbolagens Förening.
            </seg>
            <seg xml:id="i-85d9ed6b75d17af6-0">
              Vi ser alltså att bolagen är på väg åt rätt håll, mot ett allt
              större eget ansvar. Det är det egna ansvaret som vi vill uppmärksamma.
              Förtroendet mellan människor, mellan företag och mellan kunder
              och säljare är grundare än marknadsekonomin. Frågan är hur förtroendet
              skapas och förvaltas på bästa sätt. Vi anser inte att lagar och
              detaljreglering ska göra det bättre för bolagens inre liv. Det
              är egentligen märkligt att man inte åtminstone väntar med lagen
              till dess att koden hunnit verka en längre tid för att se hur
              effekterna blir. Vi tycker att denna lagstiftning i onödan föregriper
              en utveckling i positiv riktning. Att lagstifta på detta område
              innebär i själva verket att man riskerar att urholka förtroendet
              för lagstiftaren. Vi ska ha lagar, men inte på de områden som
              bäst lämpar sig för självreglering. Det bör dessutom noteras att
              Sverige faktiskt har en portalparagraf i lagen om värdepappers
              rörelse som föreskriver hur verksamheten ska bedrivas.
            </seg>
            <seg xml:id="i-1905a96f841c277c-0">
              Både större bolag och mindre företag är väl medvetna om behovet
              av att ha marknadens och kundernas förtroende. Om inte annat är
              oetiskt beteende av anställda och dåligt rykte två faktorer som
              företag anser påverkar priset på företagets aktier. Men förtroende,
              etik och tillit har förstås ett värde i sig. Tillit och förtroende
              skapas inte över en natt eller av sig självt. Tillit förutsätter
              att det finns ömsesidighet i sociala relationer och att människor
              delar en upplevelse av ett slags etiskt minimum, en lägsta norm
              för vad som bör gälla i umgänget med andra.
            </seg>
            <seg xml:id="i-734879d5636f2df6-0">
              Kristdemokraterna har länge velat få till stånd en bredare debatt
              om de här frågorna. Vi föreslog redan för flera år sedan att en
              värde- och etikkommission borde tillsättas just i syfte att stimulera
              en diskussion kring samhällsgemenskapens grundläggande värden.
              Att stifta nya lagar och regler utan att människor ges tillfälle
              att reflektera över varför de behövs och därmed ge dem en fast
              förankring tror vi i längden är kontraproduktivt.
            </seg>
            <seg xml:id="i-1c5cc11d1e379209-0">
              Från Norge finns ett lyckosamt exempel på en värdekommission
              som fick till en bred debatt kring frågor som personligt ansvar,
              motverkande av likgiltighet, deltagande och demokrati. Huvudmålet
              var att bidra till en bred, värdemässig och samhällsetisk mobilisering
              för att stärka positiva gemenskapsvärden och ansvar för miljö
              och samhällsgemenskap. Inte heller svensk kultur är ju främmande
              för det sättet att angripa fenomen som man tycker behöver få en
              vidare belysning. Det visar Maktutredningen, Demokratiutredningen
              och till exempel EU 2004-kommittén.
            </seg>
            <seg xml:id="i-130bf54bcab5b4c0-0">
              I fråga om näringslivets värderingar, fru talman, skulle en etikkommission
              vara av stor nytta. Det skulle leda till att värderingar och normer
              sattes in i ett större sammanhang och att fler människor gavs
              tillfälle att bryta sina åsikter mot varandra. Ett sådant utbud
              tror vi vore önskvärt för att ventilera och i möjligaste mån nå
              samförstånd och förståelse för de frågor som berör och upprör
              många människor.
            </seg>
            <seg xml:id="i-bd4633c9c483f19e-0">
              Med det sagt vill jag yrka bifall till reservationen.
            </seg>
          </u>
          <note type="speaker" xml:id="i-4593100009c8cad1-0">
            Anf. 144 VIVIANN GERDIN (c):
          </note>
          <u who="viviann_gerdin_a081ff" xml:id="i-fbd9335fa012c22b-0">
            <seg xml:id="i-e909d297d7600139-0">
              Fru talman! Ledamöter! De senaste årens arvoden och övriga ersättningar
              till näringslivets toppchefer har fått många att reagera med all
              rätt utifrån två skäl. De mycket höga nivåerna på arvodena samt
              hur besluten har fattats upprör många. I flera fall har besluten
              tagits inom en mycket snäv krets, exempelvis när uppgörelser skett
              mellan vd och ordförande. I en del fall har det skett helt utan
              insyn från övriga i styrelsen.
            </seg>
            <seg xml:id="i-e8f3e484f059a2cf-0">
              De som verkligen kan känna sig överkörda är alla aktieägare som
              inte kunnat följa alla turer med de olika konstruerade och ogenomträngliga
              ersättningarna. Uppfinningsförmågan har varit god och präglats
              av girighet bland de företagsledare och ordförande som har tillskansat
              sig orimliga belopp. Det är klart att uppträdandet minskat förtroendet
              för chefer som blivit fartblinda, och när förtroendet minskar
              för ledande personer får det också konsekvenser för hela samhället.
              När höga löneavtal och orimliga förmåner kommer fram i ljuset
              och dessutom inte är kopplade till den belönade personens faktiska
              arbetsresultat uppstår misstroende.
            </seg>
            <seg xml:id="i-ba1426924835da1d-0">
              Med den bakgrundshistorien är vi nog alla här överens om att
              det behöver göras något, men vi skiljer oss åt i hur vi vill gå
              till väga. Regeringen med stödpartier har valt att ta till storsläggan
              som första åtgärd genom att föreslå en detaljerad lagstiftning
              som ska reglera hur bolagen ska agera. Centerpartiet vill tillsammans
              med alliansen först pröva självreglering och ge näringslivet en
              chans att vidta de åtgärder som krävs. Det gör vi utifrån Svensk
              kod för bolagsstyrning, Kodgruppens förslag. Där finns regler
              för hur bolagen ska styras och hur styrelser och revisorer ska
              tillsättas, och där regleras villkoren för styrelsens ordförande
              och dennes ansvar. Vi kan också se att ca 70 % av företagen redan
              tillämpar koden. Det är ett fantastiskt resultat. Inom kort beräknas
              också alla noterade bolag använda koden. Svensk kod för bolagsstyrning
              har på kort tid fått ett stort genomslag, men det som är problemet
              nu är tiden. Kodgruppens regler började tillämpas först i juli
              2005, och innevarande år, 2006, är det första året som de här
              reglerna kommer att tillämpas på årsbasis.
            </seg>
            <seg xml:id="i-6b92a96ba31bd82b-0">
              Men det är med den positiva utvecklingen som vi ändå har kommit
              fram till att regeringen borde avvakta med lagstiftande åtgärder
              och ge näringslivet en chans till självreglering. Det som sker
              genom insikt och egen vilja brukar bli mer hållbart än det som
              sker genom tvång. Det här är skälet till att Centerpartiet först
              vill ge näringslivet en chans till självreglering. Skulle inte
              det ge goda resultat anser jag att det är befogat att återkomma
              och ta ställning till om man behöver införa skärpta regler via
              lagstiftning.
            </seg>
            <seg xml:id="i-3a39cd80e133656d-0">
              Med dessa klargöranden vill jag yrka bifall till alliansens reservation.
            </seg>
          </u>
          <note type="speaker" xml:id="i-bf5327a07231ee28-0">
            Anf. 145 JOHAN LÖFSTRAND (s):
          </note>
          <u who="johan_lofstrand_d6c3da" next="cont" xml:id="i-e8f1fa51d7626cb5-0"/>
          <note xml:id="i-b4ae7fa454d0e5b2-0">
            Fru talman! Vi debatterar nu lagutskottets betänkande nr 31 som
            berör ersättning till ledande befattningshavare i näringslivet.
            I det här betänkandet finns det en reservation, och jag vill börja
            med att yrka bifall till förslaget i betänkandet och avslag på
            reservationen.
          </note>
          <u who="johan_lofstrand_d6c3da" prev="cont" xml:id="i-290cc387818fbce5-0">
            <seg xml:id="i-bf2fff766902e0f7-0">
              Fru talman! Som alla mina tidigare utskottskolleger har sagt
              här ifrån talarstolen finns det problem. Vi har under de senaste
              åren sett att det har varit ett oerhört stort problem med den
              vidlyftiga utbetalningen av ersättningar från ett antal ledande
              befattningshavare. Det har funnits många olika sätt att ta fram
              de olika optionsprogrammen, pensionerna och de andra ersättningarna.
              Man har alltså på det här området varit väldigt duktig och uppfinningsrik.
              Alla i den här kammaren är helt överens om att det här är någonting
              som vi måste göra någonting åt, eller åtminstone någonting som
              vi måste börja diskutera för att kunna lyfta upp de här frågorna.
              Det här tycker jag är en viktig del i en modern associationsrättslig
              lagstiftning.
            </seg>
            <seg xml:id="i-b382544a6e861c39-0">
              Det regeringen har gjort under den senaste mandatperioden är
              att på olika sätt modernisera associationsrätten i Sverige och
              modernisera den bolagsrätt och de regler som ska gälla företag.
              Vi har under den här mandatperioden kommit fram med en ny aktiebolagslag.
              Vi kommer senare att diskutera regler om förenklingar för småföretagare,
              och det finns ett antal andra sådana här regler som vi under de
              senaste fyra fem åren har jobbat med för att modernisera den lagstiftning
              som ska styra företag och den lagstiftning och den proposition
              vi diskuterar i dag, det vill säga ersättningen till ledande befattningshavare
              i näringslivet. Det är också en modernisering.
            </seg>
            <seg xml:id="i-18f82abcd7407745-0">
              Precis som mina utskottskamrater har sagt är det oerhört viktigt
              att det finns en tilltro till näringslivet. Det är oerhört viktigt
              att det finns en tilltro.
            </seg>
            <seg xml:id="i-80e973574cab0720-0">
              Det är viktigt att det finns en tilltro bland invånarna för att
              de ska investera i de aktier som finns på börsen men också köpa
              de varor som en hel del av dessa företag säljer. Det är också
              viktigt att det finns ett internationellt förtroende för de svenska
              företagen, och då är det viktigt att det finns en modern och tydlig
              lagstiftning som gör det möjligt för alla att se vilka ersättningsnivåerna
              är och hur spelreglerna ser ut. Därför har vi allesammans konstaterat
              att något måste göras.
            </seg>
            <seg xml:id="i-fdb06885d35214f1-0">
              Syftet med lagstiftningen har varit att stärka och tydliggöra
              ägarnas inflytande när ersättningsnivåerna sätts. Det har också
              varit den stora frågan när vi tillsammans med Miljöpartiet och
              Vänsterpartiet diskuterat detta. Ett annat syfte har varit att
              öka öppenheten och förbättra informationen om ersättningarna liksom
              om optionsprogram, pensioner och annat. Det är ett steg i moderniseringen.
            </seg>
            <seg xml:id="i-b32a1eba60a85b98-0">
              På samma sätt som vi infört en ny aktiebolagslag, som ger ägarna
              och andra möjlighet att kommunicera elektroniskt för att kunna
              ha bättre kontakt med Bolagsverket och så vidare, är det här ytterligare
              ett sätt att modernisera den associationsrättsliga lagstiftningen.
              Men här sker det ur ett annat perspektiv, det vill säga vi vill
              skapa öppenhet och förståelse hos allmänheten.
            </seg>
            <seg xml:id="i-bdf23d3426fe3770-0">
              Vi är, fru talman, som sagt överens om det mesta som sagts i
              dag. Det finns dock en fråga där vi inte är överens, nämligen
              hur vi ska gå till väga. Mina borgerliga kolleger förespråkar
              användandet av en mer självsanerande väg, alltså att låta Svensk
              kod för bolagsstyrning vara riktlinjen.
            </seg>
            <seg xml:id="i-0fe42a46c173dd8c-0">
              Ja, vi från utskottsmajoriteten tycker också att Svensk kod för
              bolagsstyrning är jätteviktig. Den har inneburit många bra saker
              på många olika områden, inte bara på ersättningsområdet utan även
              på andra områden där koden beskriver hur arbetet ska läggas upp
              och hur bolagen ska jobba. Från utskottsmajoritetens sida ser
              vi det som väldigt positivt att koden tagits fram och finns med.
            </seg>
            <seg xml:id="i-f4a2a2a13a7b62d4-0">
              Däremot gör vi inte riktigt samma bedömning som de borgerliga
              partierna i utskottet när det gäller huruvida koden ensam kommer
              att klara av detta. Vi och regeringen har, tillsammans med Vänsterpartiet
              och Miljöpartiet, konstaterat att det är viktigt att det finns
              en tydlighet i hur regleringarna ska se ut. En stor skillnad är
              till exempel att koden följer principen följ eller förklara. Det
              innebär att man i vissa fall faktiskt kan göra avsteg från det
              som står i koden ifall man utförligt förklarar varför.
            </seg>
            <seg xml:id="i-1aad94aefcb67f89-0">
              I somliga fall tror jag att det kan vara bra att ha principen
              följ eller förklara, men när det gäller ersättningsnivåer tror
              jag och utskottsmajoriteten att det är viktigt att förutsättningarna
              är likadana för att på så sätt skapa en öppenhet och tydlighet
              i systemen.
            </seg>
            <seg xml:id="i-00052d44c1d7036d-0">
              Den farhåga som finns om att det kommer att innebära att koden
              inte följs på andra områden tror jag är obefogad. Precis som Jan
              Ertsborn lyfte fram finns det andra styrmedel som gör att koden
              kommer att implementeras. Jag är alltså inte rädd för att vi ska
              hamna i en situation där ett antal företag inte kommer att använda
              sig av koden. Men just på området som gäller ersättningar finns
              det en poäng med att gå in och lagstifta. Där ser jag propositionens
              förslag som ett steg i detta.
            </seg>
            <seg xml:id="i-f71e8fae9f756169-0">
              Slutligen, fru talman, vill jag säga att jag tror att det är
              oerhört viktigt att det hela tiden förs en diskussion om förtroendet
              för näringslivet och för andra stora institutioner i samhället.
              Det är viktigt att ständigt föra en diskussion om det.
            </seg>
            <seg xml:id="i-0a4bcf05c6a2fdc6-0">
              Det finns också andra områden i samhället medier, näringsliv,
              övriga stora aktörer där det ibland uppstår förtroendekriser,
              och då är det viktigt att lyfta upp dessa frågor och diskutera
              dem. Det absolut viktigaste tror jag är att hela tiden diskutera
              och föra ett samtal om de problem med förtroendet som finns i
              samhället. Det tror jag är det absolut bästa receptet för ett
              seriöst näringsliv med företag som har goda och rimliga ersättningsnivåer.
            </seg>
            <seg xml:id="i-2cb2e9de9fc7d621-0">
              Med detta vill jag avsluta med att än en gång yrka bifall till
              utskottets förslag i betänkandet i dess helhet och avslag på reservationerna.
            </seg>
          </u>
          <note type="speaker" xml:id="i-422423df599a309a-0">
            Anf. 146 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-ed92f44247d0a3d6-0">
            <seg xml:id="i-1aa9893963f630b6-0">
              Fru talman! Det är en mycket intressant debatt. Jag tänkte börja
              med att ge en liten bakgrund till varför vi står här just i dag
              och debatterar den här frågan och varför vi inte vill överlämna
              allt till koden för bolagsstyrning.
            </seg>
            <seg xml:id="i-a7a118f910ab2c49-0">
              Som alla känner till har vi beslutat om en ny jättestor modernisering
              av aktiebolagslagen. Den trädde i kraft den 1 januari 2006. Redan
              när vi arbetade med och förhandlade om innehållet i den lagen
              ställde både Miljöpartiet och Vänsterpartiet krav på att den nya
              aktiebolagslagen skulle innehålla regler och texter som just handlar
              om det som vi diskuterar i dag.
            </seg>
            <seg xml:id="i-52b6f0dd3b55705c-0">
              När vi beredde frågan om ny lagstiftning för aktiebolag höll
              arbetsgruppen för bolagsstyrningskoden på att jobba för fullt.
              Vi sade därför okej, att vi väntar tills de lagt fram sitt förslag
              så får vi se vad vi kan komma fram till. Både Vänsterpartiet och
              Miljöpartiet ville nämligen ha tydliga regleringar i den här frågan.
            </seg>
            <seg xml:id="i-268ca9a812a06336-0">
              Till slut kom vi fram till den proposition som nu föreligger.
              Den skulle mycket väl ha kunnat gå betydligt längre, men vi har
              gjort avvägningar och kommit fram till att det är dessa regleringar
              vi vill göra här och nu. Det var ett ypperligt samarbete mellan
              regeringen, Vänsterpartiet och Miljöpartiet.
            </seg>
            <seg xml:id="i-c53baed237773fb6-0">
              Dagens ärende, fru talman, handlar alltså om transparens, inflytande
              och förtroende.
            </seg>
            <seg xml:id="i-9682db1617b33947-0">
              Efter en rad uppmärksammade fallskärmsskandaler och sanslöst
              överdrivna ersättningsprogram för näringslivets toppar krävs en
              ökad insyn i storbolagen. Det är ingen tvekan om det. Det går
              bra för Sverige och de svenska företagen, och vinsterna slår rekord.
              Visst kan man se det som att det bara är att gratulera den vd
              som lyckas kapa åt sig ett riktigt bra pensions- och bonusprogram.
              Det är väl det som företrädare för näringslivet menar med att
              låta marknadskrafterna styra.
            </seg>
            <seg xml:id="i-8ca907499935a492-0">
              Frågan är om detta verkligen bidrar till en så kallad sund marknadsekonomi.
              Det är åtminstone inte fallet om man med sund marknadsekonomi
              menar att även allmänheten ska ha förtroende för näringslivet
              och bolagens direktörer, och inte heller om man ser till konsekvenserna
              av bolagens frikostiga direktörsförmåner och vad dessa innebär
              för de miljontals människor som har sina pensionspengar investerade
              i fonder.
            </seg>
            <seg xml:id="i-3174eebed98f5b32-0">
              Dagens lagförslag är tänkt att öka transparensen när det gäller
              löner och ersättningsprogram till ledande befattningshavare. Det
              kommer att bidra till ökad kunskap hos allmänhet och aktieägare
              om hur besluten fattats och vilka principer som ligger bakom besluten.
              Bonusprogram och andra förmåner ska fram i ljuset. Genomlysbarheten
              är viktig ur demokratisynpunkt. En ökad öppenhet kommer också
              att leda till större möjligheter till diskussion och debatt om
              hur företagens vinster används. Den diskussionen måste föras både
              bland företagens anställda och i samhället i stort. Den måste
              även föras här i riksdagen.
            </seg>
            <seg xml:id="i-28eb99037fabf9c1-0">
              När direktörer väljer att hoppa, och därigenom vecklar ut sina
              fallskärmar för miljonbelopp, körs förtroendet för hela näringslivet
              inte bara för de berörda företagen i botten.
            </seg>
            <seg xml:id="i-623d6db4a9766d12-0">
              Många förmånsprogram har över huvud taget inte haft någon koppling
              till den belönades arbetsresultat. Detta har många också nämnt
              tidigare här. Andra ersättningar har varit helt orimligt höga
              trots att de beslutats i formell ordning. Detta, fru talman, påverkar
              och gör något med människors förtroende; det är jag helt övertygad
              om.
            </seg>
            <seg xml:id="i-5d5b0bbca6008bb3-0">
              Det är därför märkligt att näringslivet självt inte verkar vara
              speciellt intresserat av att återupprätta detta förtroende genom
              det verktyg som denna lag erbjuder, detta trots att även Förtroendekommissionen
              påpekat att det finns ett missnöje med vissa av dagens ersättningsprogram
              även inom näringslivet.
            </seg>
            <seg xml:id="i-b74c16d7dba10546-0">
              Förslaget innebär att bolagsstämman ska fatta beslut om riktlinjer
              för lön och andra ersättningar, till exempel optionsprogram till
              ledande befattningshavare i bolagen. Det handlar alltså inte om
              att vi som lagstiftare går in och beslutar om tak för ersättningar
              en diskussion som var uppe under tiden vi diskuterade hur denna
              lag skulle utformas. Det är något som vi valt att inte lägga oss
              i, även om det kanske skulle ha varit befogat med tanke på hur
              illa det ser ut i praktiken.
            </seg>
            <seg xml:id="i-7ece34d687d37737-0">
              De här riktlinjerna ska vara bindande för bolagens styrelser.
              Men det är alltså bara fråga om riktlinjer. Det är ju det som
              är viktigt. Det är därför det gör mig så förvånad att våra borgerliga
              kamrater i utskottet är så negativa till det här förslaget. Riktlinjer
              som styrelsen även under vissa förutsättningar ska ha möjlighet
              att kunna avvika ifrån så står det i förslaget.
            </seg>
            <seg xml:id="i-9b6c5d3678cd4b0b-0">
              Jag kommer så till den borgerliga reservationen, fru talman.
              I likhet med regeringen, Vänsterpartiet och Miljöpartiet, som
              ju står bakom förslaget, bedömer ni i er borgerliga allians att
              det krävs åtgärder för att komma till rätta med problemen. Dock
              förlitar ni er som vanligt på att marknaden ska klara av allt
              detta själv och att näringslivets egenåtgärder är tillräckliga.
              En sund marknad ska tydligen inte störas av oss lagstiftare. Ni
              anser att det är kontraproduktivt att lägga fram ett förslag så
              länge svensk kod för bolagsstyrning inte fått verka tillräckligt
              länge.
            </seg>
            <seg xml:id="i-bf21085e2763cc1c-0">
              Fru talman! Koden för bolagsstyrning är bra. Näringslivets egna
              initiativ till självreglerande åtgärder är också mycket bra. Över
              huvud taget är alla konstruktiva initiativ från näringslivets
              sida vad gäller självsanering och självreglering mycket viktiga
              och välkomna från Vänsterpartiet. Självreglering kan dock aldrig
              helt och fullt ersätta lag, särskilt som det inte blir några som
              helst konsekvenser för det bolag som faktiskt väljer att bryta
              mot koden.
            </seg>
            <seg xml:id="i-3b6c9bdb280ac0d0-0">
              Enligt det lagförslag som vi i dag har att ta ställning till
              är det till exempel revisorn som ska granska om de riktlinjer
              som stämman beslutat om har följts av styrelsen. Resultatet av
              granskningen ska redovisas i ett yttrande som aktieägarna kan
              ta del av. Detta är ändå en skillnad jämfört med vad som gäller
              för koden, en skillnad som jag anser innebär ett litet men dock
              steg mot en ökad demokratisering av storbolagen.
            </seg>
            <seg xml:id="i-185fa88e8a3024e9-0">
              Fru talman! Det råder väl ingen tvekan om att Vänsterpartiet
              helt och fullt står bakom detta förslag. Jag tycker dock att det
              är märkligt, när vi nu har haft en grupp som tillsatts från samhället,
              att Kristdemokraterna ändå i denna talarstol pratar om att vi
              behöver tillsätta en värdekommission. Vad var det den kommission
              som arbetade jobbade med egentligen? Nej, fru talman, jag yrkar
              bifall till propositionen och utskottets förslag och avslag på
              reservationen.
            </seg>
          </u>
          <note type="speaker" xml:id="i-ea52921d64a6cdc3-0">
            Anf. 147 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-9a9c6679d7dde02a-0">
            <seg xml:id="i-b51dd999e86ef581-0">
              God kväll, fru talman och kammarkamrater! När jag växte upp fanns
              det fem socialgrupper. I dag finns det två eliten och skiten.
            </seg>
            <seg xml:id="i-f6501f043bcafba9-0">
              Så sade den äldre man som började tala med mig i kön till Systembolaget.
              Han kände igen mig och ville berätta om hur han som 15-åring packade
              resväskan och åkte från tryggheten i Jämtland till Helsingfors.
              Nu hade han pensionerat sig i Norrtälje efter ett långt och tämligen
              framgångsrikt liv.
            </seg>
            <seg xml:id="i-5603fc8ce3dbe9f7-0">
              Jag gick aldrig i annan skola än livets hårda, men jag slutade
              som manager på Atlas Copco, sade han. Som sådan hade han verkat
              i 30 år före pensionen. Han hade rest världen över, och när han
              nu drog sig tillbaka gjorde han det med en god pension som det
              inte var värt att klaga på. Men det var till ett samhälle han
              inte kände igen. Respekten var borta. Tilliten var borta. Medkänslan
              var borta.
            </seg>
            <seg xml:id="i-c9e4892258fc43b9-0">
              Dagen innan hade han stått i en annan kö, den till apoteket.
              Framför honom stod en äldre dam som ville plocka ut sin medicin.
              Vid kassan hade hon upptäckt att hon fattades 35 kr för att kunna
              betala. Snälla, hade hon sagt, det är mina sista pengar och pensionen
              kommer inte förrän på torsdag. Expediten, som pensionären från
              Norrtälje kallade för snorvalpen han var säkert inte äldre än
              jag hade kallt svarat: Då får väl tant komma tillbaka på torsdag
              högt nog för att alla skulle kunna höra.
            </seg>
            <seg xml:id="i-66d7558269a3a8bc-0">
              Detta är ett snapshot av en verklighet och ett samhälle som varken
              jag eller mannen på Systemet vill leva i.
            </seg>
            <seg xml:id="i-e1b398dde0d7bac1-0">
              Det finns ingen respekt längre. Alla bara klättrar uppåt och
              trampar på dem som är under. Jag har jobbat 30 år internationellt.
              När jag kommer hem känner jag att jag inte är värd ett ruttet
              lingon. Det enda som betyder något är de däruppe. Det är bara
              de som syns. Det är bara de som hörs. Det är bara deras åsikter
              som räknas. Vi andra knegar på och drar vårt strå till stacken.
              Inflytande, det kan vi glömma.
            </seg>
            <seg xml:id="i-669bbfba5167267a-0">
              Det var faktiskt precis så han sade, mannen på Systembolaget.
              Det han gav uttryck för, trots sitt framgångsrika liv, var en
              känsla av maktlöshet och brist på delaktighet, en känsla av att
              man inte fick plats och att människor inte längre brydde sig om
              varandra, en känsla av att girigheten hade tagit över från dem
              däruppe till dem därnere, hela vägen ned till kassan på apoteket.
            </seg>
            <seg xml:id="i-49f3c26fd93b485b-0">
              Det, fru talman, är bakgrunden till dagens betänkande den utbredda
              känsla som finns i samhället av att det finns några däruppe som
              inte gör något annat än försöker roffa åt sig från oss andra.
              Det är den känslan vi måste bekämpa. Det måste vi genom att se
              till oss själva, prata om politikens villkor och hur folkvalda
              och väljare kan komma närmare varandra. Det har vi också gjort
              i många sammanhang. Men vi kan inte blunda för det bristande förtroende
              som folket har för näringslivets toppar. Också den diskussionen
              måste vi som folkets valda företrädare ta.
            </seg>
            <seg xml:id="i-f93f76ea2dcc0309-0">
              Den diskussionen, fru talman, vilar på principiell grund. De
              vinster som kan tas ut inom det privata näringslivet och som nu
              når rekordnivåer liksom de bonusar som kan plockas ut av börsbolagens
              vd:ar eller styrelseordförande har ju vi varit med och bidragit
              till. Det är vi som med våra skattepengar har betalat för den
              infrastruktur, den skola, den utbildning, ja, det samhälle, som
              gör att företagen går bra. Hade vi inte gjort det, hade vi lämnat
              samhället vind för våg, hade människor vägrat betala in sina skatter
              ja, då hade inte heller företagen fungerat. Visst har vi alltså
              både rätt och skyldighet att titta till företagen när förtroendet
              för dem sviktar.
            </seg>
            <seg xml:id="i-053c50c0f40a68b1-0">
              Om vi kommer till en situation där folket i det här landet inte
              längre litar till att företagen använder de resurser de får på
              bästa sätt kommer det att vara svårt att som politiker vara ute
              och argumentera för att göra miljardsatsningar på företagsamhet
              och infrastruktur som mest kommer de stora företagen till del.
              Det är det principiella ställningstagande som vi i detta betänkande
              tillsammans med Socialdemokraterna och Vänsterpartiet vilar våra
              slutsatser på.
            </seg>
            <seg xml:id="i-297f037ff95e8add-0">
              Fru talman! Det finns givetvis också en mer formell bakgrund
              till det här betänkandet. Den formella bakgrunden är att det har
              varit en process i samhället som kommit till just utifrån mätningar
              som visat på det bristande förtroendet för näringslivets toppar.
              Den processen slutade i en förtroendekommission, eller kanske
              tog sitt avstamp i en förtroendekommission, ledd av förre finansministern
              Erik Åsbrink.
            </seg>
            <seg xml:id="i-adf2f3c0ddca161a-0">
              Förtroendekommissionen kom med en rad förslag varav den diskuterade
              och här i debatten ofta refererade bolagskoden var ett. Ett annat
              förslag var en lagreglering i enlighet med vad som nu föreslås.
              När vissa i debatten försöker framställa en motsättning mellan
              denna lagreglering och den frivilliga koden ska man komma ihåg
              att just de båda förslagen lyftes fram av samma instans, nämligen
              denna förtroendekommission. Vari ligger alltså motsättningen?
            </seg>
            <seg xml:id="i-2f3745b441d06e41-0">
              När man lyssnar på argumenten mot vårt förslag blir man lite
              förvånad. Bertil Kjellberg inledde som representant för det största
              borgerliga partiet och sade ungefär så här: Om vi nu kör över
              koden det var faktiskt det ord han använde finns det risk för
              att näringslivet inte alls bättrar sig eller arbetar utifrån de
              regler som sätts upp, utan de gör inte någonting alls och fortsätter
              inte utvecklas.
            </seg>
            <seg xml:id="i-10b8e67f97fe4d91-0">
              Jag tror mer, fru talman, om svenskt näringsliv. Jag hoppas att
              det svenska näringslivet kan se behovet av de här regleringarna
              och kan fortsätta ett arbete med att bygga upp sitt förtroende
              alldeles oavsett vilket beslut kammaren fattar i morgon. Jag tror,
              precis som Bertil Kjellberg började med att tala om, att självreglering
              och möjligheten att komma framåt den vägen alltid är bra, alldeles
              oavsett vilket beslut kammaren fattar i morgon.
            </seg>
            <seg xml:id="i-1f31eeab1a45fec2-0">
              Sedan, fru talman, var också Yvonne Andersson uppe i debatten.
              Yvonne Andersson frågade lite retoriskt: Vilket förtroende får
              svenska folket för lagstiftningen om man fattar beslut om lagar
              som egentligen inte behövs? Men, Yvonne, om vi skulle gå ut och
              göra en opinionsundersökning på stan, om det behövs lagar för
              att komma till rätta med de stora bonusarna i näringslivet, hur
              många tror du då skulle svara ja på den frågan och hur många tror
              du skulle svara nej? Jag tror inte ens att vi behöver göra den
              opinionsundersökningen, för vi vet ju redan svaret.
            </seg>
            <seg xml:id="i-32f7705ea514e9a0-0">
              Jag tror att förtroendet för svensk lagstiftning stärks om vi
              trycker på ja-knappen i morgon och faktiskt fattar beslut om en
              lag som äntligen kan rensa upp bland de ohemula ersättningarna
              till vissa, inte många men vissa, i de största bolagens ledningar.
            </seg>
            <seg xml:id="i-24fc1c6d7142b3e1-0">
              Yvonne talade i stället om att vi skulle ha en värdekommission.
              Jag tycker att det är bra att vi fortsätter diskutera värderingsfrågor.
              Det är lite av det som varit bakgrunden till den förtroendekommission
              som har arbetat. Jag skulle tycka att vi kunde behöva en förtroendekommission
              för politiken också, för det ska erkännas att vi lider av lite
              samma problem som näringslivet, med sviktande förtroende.
            </seg>
            <seg xml:id="i-c1b76a5bccd07594-0">
              Men det är lite konstigt att avstyrka ett förslag som handlar
              om att rensa upp bland de högsta av ersättningarna med motiveringen
              att det i stället ska tillsättas en värderingskommission som ska
              ha en lös värderingsdebatt. Vad tror ni egentligen att de aktieägare
              som blivit snuvade på sin vinst genom att styrelseordförande och
              vd:ar plockat ut bonusar i mångmiljardklassen tycker när förslaget
              på hur vi ska lösa det här är: Vi tillsätter en grupp som diskuterar
              värderingsfrågor? Jag tror i alla fall inte att de blir speciellt
              nöjda.
            </seg>
            <seg xml:id="i-ab1301e07932bb88-0">
              Det konstigaste argumentet mot det här förslaget, fru talman,
              har inte kommit i dag, utan det kom i ett tv-inslag samma dag
              som vi presenterade förslaget på Rosenbad. I det tv-inslaget sade
              nämligen en av de borgerliga partiernas ekonomiska talesmän så
              här: Om nu inte aktieägarna vill ta sitt ansvar kan man väl inte
              tvinga dem att ta det.
            </seg>
            <seg xml:id="i-a0e0eeb7aeb85d38-0">
              Men vad är ansvar om inte något man just kan tvinga folk att
              ta? I ansvarsbegreppet ligger ju att det måste tas. Jag för min
              del, fru talman, är övertygad om att väldigt många småsparare
              i det här landet, som har en aktie eller två eller ett par hundra,
              är väldigt glada för att vi nu fattar beslut om att de också får
              vara delaktiga i vilka ersättningar de ledande befattningshavarna
              ska ha, så att inte några mjölkar ur de vinster som vi gemensamt
              arbetar fram till de största företagen.
            </seg>
            <seg xml:id="i-4a46d3f449d8ab48-0">
              Fru talman! Jag har talat om Socialdemokraternas, Vänsterpartiets
              och Miljöpartiets arbete för att stärka förtroendet för det svenska
              näringslivet. Om man skulle prata om vår företagarpolitik kan
              jag säga att den innehåller många andra delar, bland annat en
              aktiebolagslag och förenklingar för småföretag, som tagits upp
              i andra debatter i lagutskottet.
            </seg>
          </u>
          <note type="speaker" xml:id="i-b444647f78de9814-0">
            Anf. 148 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-f891be37d852a2b8-10">
            <seg xml:id="i-1685422ef711eb51-0">
              Fru talman! Det är naturligtvis intressant när Gustav Fridolin
              talar om hur vi tycker. Det tycker jag är intressant. Det vore
              ännu mer intressant om han berättade vad han själv tycker. Hela
              synsättet och de delade meningar vi har om betänkandet och idén
              om en lag är ju inte att vi har olika uppfattningar om vad vi
              vill åstadkomma i näringslivet. Vi tycker alla att det är lika
              fel med de jättehöga bonusarna. Vi tycker alla att de här skandalerna
              har varit förskräckliga för näringslivet. Vad vi inte är överens
              om är om vi ska låta dem själva få reda ut det. Ska vi låta dem
              själva få bygga upp förtroendet?
            </seg>
            <seg xml:id="i-ac86f3710d1eedb2-0">
              Jag har haft en rad telefonsamtal just med olika intresseföreträdare
              för näringslivet, och de arbetar intensivt med koden och med andra
              sätt att bygga upp normsystemet. Där tycker jag att vi lagstiftare
              ska vara lite försiktiga. Det är väldigt enkelt att detaljstyra
              uppifrån. Men, fru talman, varken Gustav Fridolin eller jag själv
              är ju expert på näringslivet. Det är lätt som lagstiftare att
              gå in i detaljer som svårligen löser problem, snarare hittar tomrum.
              Man kanske till och med vill söka dem i stället för att bygga
              upp den moral och etik som vi vill att varenda en ska vara bärare
              av. Det tror jag är på gång nu, att man blir intresserad av självransonering,
              om man säger så, och ser på hur man ska jobba tillsammans, hur
              man ska gå vidare. Det är där vi är oeniga, om vägen för att nå
              det mål som vi är överens om.
            </seg>
          </u>
          <note type="speaker" xml:id="i-ef645a62bacbf6cd-0">
            Anf. 149 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-9a9c6679d7dde02a-1">
            <seg xml:id="i-9216dd01c755eda9-0">
              Fru talman! Jag hade förberett mig för ganska många motargument
              i dag. Jag bemötte också några av dem i mitt anförande. Men ett
              jag inte hade förberett mig för var att vi skulle detaljstyra
              uppifrån. Vad det här betänkandet handlar om är ju att man ska
              styra underifrån. Hela poängen i betänkandet är att vi inte går
              in och detaljstyr uppifrån utan att de som faktiskt äger bolagen,
              aktieägarna, ska få styra ersättningar till de ledande befattningshavarna.
            </seg>
            <seg xml:id="i-c20cf9bfff0ef262-0">
              Det vi vill komma ifrån med det här är att man styr uppifrån
              till varandra, att man styr i styrelsen hur mycket man själv ska
              få ut, att man styr i styrelsen vad ens kompis på vd-platsen ska
              få ut. Det är de skandalerna vi vill undvika. Det är de ohemula
              ersättningar som är resultatet av en sådan ordning som vi vill
              komma ifrån genom att man styr underifrån, från bolagsstämman,
              där alla aktieägare får vara representerade.
            </seg>
            <seg xml:id="i-7fc3236638030334-0">
              Fru talman! Vi har hört det innan Viviann Gerdin sade det alldeles
              lysande i sitt anförande tidigare, och Yvonne säger det nu också
              att vi alla är bestörta över skandalerna och över att ersättningarna
              varit så höga. Det är jag helt övertygad om att vi alla är. Jag
              är helt övertygad om att alla riksdagsledamöter blir förbannade
              när de öppnar tidningen och läser om detta, vi med våra ynkliga
              löner på 48 000 kr i månaden. Det är klart att de ersättningar
              som har förekommit är helt oresonliga och helt oförståeliga.
            </seg>
            <seg xml:id="i-05db30524a7e214f-0">
              Skillnaden ligger i om man ska göra något åt det eller om man
              ska lita på att de som har sett till att den här ordningen blivit
              sådan, de storföretag som inte kunnat ta tag i det här utan låtit
              ersättningarna växa, ska göra det själva. Jag tycker att vi ska
              göra någonting åt det. Det vi kan göra åt det är att stärka ägarnas
              makt så att de åtminstone vet vart deras pengar går.
            </seg>
          </u>
          <note type="speaker" xml:id="i-8964e388e82d7fda-0">
            Anf. 150 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-f891be37d852a2b8-11">
            <seg xml:id="i-0b46aef53335acb1-0">
              Fru talman! Det är här vårt synsätt går isär. Först och främst
              handlar all lagstiftning, enligt mitt förmenande, om att man styr
              uppifrån. Det är inte inifrånstyrt eller underifrånstyrt om det
              kommer lagstiftningsvägen. Man kan däremot via en uppifrånstyrning
              naturligtvis mobilisera och fånga upp krafter underifrån. Men
              det är ju det man själv vill göra. Inifrånstyrning, deltagande
              styrning eller vad man nu vill är ju koden i så fall. Det är ju
              där folket självt, aktieägarna och de som har ledande befattningar
              kommer överens om hur man ska jobba tillsammans.
            </seg>
            <seg xml:id="i-9e67154710f65fba-0">
              Går jag till vår relation hemma skulle jag bli galen om man skulle
              försöka styra den utifrån. Det är ju vi som står som olika parter
              som ska komma överens om hur vi ska ha det. Det är där jag tycker
              att lagen är onödig, åtminstone nu, för koden har inte fått verka
              så länge.
            </seg>
            <seg xml:id="i-3886d87ed92def40-0">
              Förtroendekommissionen gav två exempel på hur man skulle gå till
              väga, knappast att man skulle göra bådeoch. Det innebär att den
              ena kommer att få underprioriterad betydelse i förhållande till
              den andra. Det tycker jag är olyckligt. Lagstiftningen ska man
              ha respekt för. Den ska styra när det är nödvändigt, men inte
              när vi har andra vägar att tillgå.
            </seg>
            <seg xml:id="i-ea8c3985ab3bd89a-0">
              Här finns en stark kraft inom organisationerna själva att göra
              något. Varför ska inte vi ha tilltro till det? Vi har väl så mycket
              att styra över där man inte gör någonting, så varför ska vi gå
              in och plottra där man tar tag i frågorna själv? Det tycker jag
              skulle vara ett problem för en ung människa som Gustav Fridolin,
              fru talman, att vilja gå in och styra uppifrån och utifrån hela
              tiden i stället för att förvänta sig att människor själva har
              kraft och att det finns kraft inom organisationerna.
            </seg>
          </u>
          <note type="speaker" xml:id="i-52b0dcac3c339e65-0">
            Anf. 151 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-9a9c6679d7dde02a-2">
            <seg xml:id="i-c043593c9e662b6d-0">
              Fru talman! Jag tror att det finns en väldig massa kraft och
              att vi kommer att få se den manifesterad på många bolagsstämmor
              framöver.
            </seg>
            <seg xml:id="i-ff21860cefc505d7-0">
              Det är alltid svårt när någon har gjort en liknelse i debatten
              att göra en fortsättning på liknelsen, för den haltar alltid lite
              i första skedet och ännu mer när man drar den lite längre. Men
              låt mig ändå försöka, för jag delar inte riktigt den princip som
              Yvonne Andersson förde fram, att all lagstiftning är att styra
              ovanför. Låt mig då exemplifiera på samma sätt som Yvonne Andersson.
              Hon sade ungefär: I min relation där hemma skulle jag inte vilja
              att någon annan kom och bestämde hur vi skulle ha det. Men i många
              relationer är det ju några fler än bara man själv och en till.
              Man kanske har några barn. Då har vi faktiskt stiftat ett antal
              lagar i den här kammaren för att skydda barnen lagar mot att föräldrarna
              inte får bestämma hur de vill över barnen eller göra vad de vill
              med barnen. Det tydligaste exemplet på det är väl agalagen som
              gör att man inte får slå sina barn. Jag tycker inte att agalagen
              är ett sätt att komma in och bestämma ovanifrån, utan det är en
              lag som vi stiftat för att hjälpa den svagare parten i samhället.
            </seg>
            <seg xml:id="i-62f07a3d6800a6f2-0">
              Jag instämmer i att parallellen haltar, men det finns ändå en
              poäng med detta. En liten aktieägare i ett företag som har ett
              vanligt jobb att gå till, som jobbar 40 eller kanske fler timmar
              i veckan, som har några aktier på banken för att någon rådgivare
              någon gång sade att man skulle ha det eller för att man kanske
              lyssnade för mycket på Björn Rosengren eller vad det nu var, är
              ju en svagare part i ett företag än styrelseledamöterna som jobbar
              och är proffs på det här och vd:n som är heltidsarvoderad. När
              det då kommer till en sådan svår fråga som hur mycket ersättning
              de ledande befattningshavarna ska ha kan en lag där vi faktiskt
              säger att den svagare parten ska ha vissa rättigheter och åtminstone
              ska få vara med och bestämma på bolagsstämman just vara en sådan
              skyddslag som skyddar den svagare parten och ser till att makten
              ligger där den hör hemma, hos dem som direkt berörs av besluten,
              hos dem som är med och äger företagen, så att inte makten hamnar
              i toppen.
            </seg>
          </u>
          <note xml:id="i-bbdcaceb22f4c253-4">
            Överläggningen var härmed avslutad.
          </note>
          <note xml:id="i-b453fa10abb624dc-0">
            19 § Skydd för barn genom registrering av förmyndare i vägtrafikregistret,
            m.m.
          </note>
          <note xml:id="i-ad23939a1980103d-8">
            Föredrogs
          </note>
          <note type="speaker" xml:id="i-d4ac508719094f88-0">
            Anf. 152 ANNELI SÄRNBLAD (s):
          </note>
          <u who="anneli_sarnblad_648684" next="cont" xml:id="i-96401e4cbd9a58a1-0">
            <seg xml:id="i-565ddc4b50b2e100-0">
              Fru talman! Vi ska nu gå över till betänkande LU34 som behandlar
              regeringens proposition om skydd för barn genom registrering av
              förmyndare i vägtrafikregistret med mera.
            </seg>
          </u>
          <note xml:id="i-b0ccaf6490f94758-0">
            Fru talman! I detta ärende har två motioner väckts med anledning
            av propositionen.
          </note>
          <u who="anneli_sarnblad_648684" prev="cont" xml:id="i-09e6860ef5e58360-0">
            <seg xml:id="i-196d75e9eeb5df41-0">
              Ändringarna som föreslås är bland annat i lagen om vägtrafikregistret,
              som innebär att när ett barn uppges äga ett fordon ska barnets
              förmyndare i stället för barnet självt registreras i registret.
              Undantag ska gälla för fordon som barnet självt har behörighet
              att framföra. Lagändringen medför att betalningsskyldighet som
              vilar på den registrerade ägaren, till exempel för felparkeringsavgift
              och fordonsskatt, belastar förmyndaren och inte barnet.
            </seg>
            <seg xml:id="i-63db3cc47b788a49-0">
              Fru talman! I dag finns det knappt 4 300 barn under 18 år som
              är registrerade hos kronofogden för skulder. Den totala skulden
              är ungefär 35 miljoner kronor, 22 miljoner till privata fordringsägare
              och 13 miljoner till staten. Man kan urskilja två kategorier,
              dels barn som själva har åsamkat sig skulden, dels barn som genom
              andra, i de allra flesta fall vårdnadshavaren, gjorts betalningsansvariga.
              Till den första kategorin hör barn som genom eget handlande ådömts
              böter, avgift till Brottsofferfonden eller skadestånd. För den
              andra kategorin handlar det främst om fordonsrelaterade skulder,
              och det är dessa barn som dagens betänkande handlar om.
            </seg>
            <seg xml:id="i-0b1cf1e09fb6cfb3-0">
              Jag yrkar bifall till reservation nr 1. Jag står också bakom
              reservation nr 3. Jag lämnar nu talarstolen. Mia Franzén kommer
              på ett utförligare sätt att motivera varför vi inom alliansen
              gör dessa ställningstaganden.
            </seg>
            <seg xml:id="i-9b4abfdca5602ab8-0">
              Fru talman! Jag har ett tio sidor långt anförande, och detta
              kommer att dra ut på tiden. Jag hoppas att alla begär replik på
              mitt anförande så att jag får tala riktigt länge om denna oerhört
              viktiga fråga.
            </seg>
            <seg xml:id="i-28daffb84dd22409-0">
              Kära kolleger! Det här betänkandet handlar i huvudsak om att
              barn skuldsätts som fordonsinnehavare. Men reservation nr 3 är
              faktiskt mer generell och rör även skuldsättningar av barn i en
              vidare bemärkelse. Bakom reservation nr 3 står, förutom Folkpartiet,
              också Moderaterna, Centern och Kristdemokraterna.
            </seg>
            <seg xml:id="i-332d064a46294365-0">
              Först och främst ska vi ha klart för oss att när barn skuldsätts
              sker det oftast i en för familjen väldigt pressad ekonomisk situation.
              Barnen lever ofta i en redan tungt skuldsatt miljö, vilket innebär
              att föräldrarna lånar födelsedagspengar med hjälp av kniven i
              spargrisen, att semestrarna tillbringas på en betongbakgård och
              att julklapparna är få, om ens några alls.
            </seg>
            <seg xml:id="i-32155f22c063d248-0">
              Många av barnen blir vid vuxen ålder så trötta på den här situationen
              att de blir extra noga med att inte låna, inte ta krediter, inte
              skuldsätta sig och inte ha skulder till någon länge. Det blir
              oerhört viktigt för de här barnen att ta sig ur detta ekorrhjul
              som de har befunnit sig i under hela sin uppväxt.
            </seg>
            <seg xml:id="i-b5247b618bf188c5-0">
              Att då komma ut i livet som redan skuldsatt blir ett slag under
              bältet ett slag som kan få ned den unga människan för räkning,
              kanske för all framtid. Det är alltså jätteviktigt att vi så långt
              möjligt får bort möjligheten att barn blir skuldsatta före myndighetsåldern.
              Detta gäller inte bara fordon, bilar, utan även skolfotografier,
              telefonabonnemang, mobiltelefoner, böcker med mera.
            </seg>
            <seg xml:id="i-626fc2abcd97a12e-0">
              I betänkandet framgår att en proposition som tar upp barns skuldsättning
              utlovas till hösten 2007. Detta löfte är något komiskt eftersom
              det är den sittande regeringen som utlovar hur det ska se ut efter
              valet. Frågan är då lite tävlingsmässigt om Göran Persson verkligen
              sitter så tryggt vid makten. Är det verkligen så att han sitter
              så ensam på sin pinne efter valet?
            </seg>
            <seg xml:id="i-2129481f0a5a59b8-0">
              Enligt reservation nr 3, som jag yrkar bifall till nu, kommer
              de här frågorna högt i prioritet, oavsett om det är en borgerlig
              regering, en socialdemokratisk, vänsterpartistisk, miljöpartistisk
              eller folkpartistisk regering. Det innebär också att vi ska utreda
              och fokusera på barns skuldsättning i generellare bemärkelse.
              Inga barn ska behöva bli skuldsatta och komma skuldsatta ut i
              livet. Det betyder att vi alltså över alla partigränser är överens
              om att skyddet för barnen måste bli mer vattentätt. I dag läcker
              det som ett såll, och att det läcker är det ingen som önskar.
            </seg>
            <seg xml:id="i-23d703b6a9dc9454-0">
              När det gäller betänkandet i övrigt kan jag bara konstatera att
              även om utskottet hävdar att man delar vårt synsätt i reservation
              nr 2 som Centern och Folkpartiet står bakom att de redan befintliga
              fordonsrelaterade skulderna borde avskrivas, vill regeringen ändå
              inte uppmana kronofogdemyndigheten att avföra fordonsskulder som
              saknar rättsligt bindande grund. Det handlade om 2,4 miljoner
              kronor i april 2006. Det är alltså 2,4 miljoner kronor som enligt
              de nya reglerna aldrig skulle kunna uppstå.
            </seg>
            <seg xml:id="i-ba55115fbc33cf22-0">
              Men även enligt äldre bestämmelser borde dessa skulder i praktiken
              aldrig ha uppstått eftersom det enligt föräldrabalken inte går
              att genom till exempel gåva överföra något som medför ett ekonomiskt
              risktagande.
            </seg>
            <seg xml:id="i-3e272cb9ba658215-0">
              Den ekonomiska risken, som vi nu i efterhand kan konstatera blev
              2,4 miljoner kronor, fanns redan vid gåvotillfället. Och fortfarande
              i april 2006 var 2 580 barn under 15 år registrerade i vägtrafikregistret.
              Det finns alltså ytterligare uppenbara ekonomiska risker för dessa
              barn.
            </seg>
            <seg xml:id="i-5c5165bfcc2daf86-0">
              Det mest anständiga vore alltså att avskriva dessa 2,4 miljoner
              kronor. Och det är synd att vi inte fick med oss utskottsmajoriteten
              på detta.
            </seg>
            <seg xml:id="i-f1ec1303d3b69827-0">
              Slutligen ska jag säga något om reservation 1. Vi ser denna lag
              som en tillfällig lösning på ett problem som i framtiden borde
              lösas på ett annat sätt. Vi menar att det faktiskt finns tillfällen
              då barn bör kunna stå som ägare till ett fordon, till exempel
              i en arvssituation där fordonet går i arv till dottern eller sonen.
              Då borde barnet kunna vara ägare även om fordonet är avställt.
              Men det ekonomiska ansvaret skulle bäras av en brukare i det fall
              att fordonet brukas. Med andra ord skulle vi hellre ha sett ett
              brukar- och ägarregister, så att barnen skulle kunna äga sina
              fordon utan att ta några ekonomiska risker.
            </seg>
            <seg xml:id="i-c453d98187d55208-0">
              Återigen yrkar jag bifall till reservation 3. Vi står förstås
              bakom även våra andra reservationer.
            </seg>
          </u>
          <note xml:id="i-e4650fc2302c1a91-0">
            Propositionen innehåller vidare vissa förslag till ändringar
            i föräldrabalken som berör den enskildes ansvar för ersättning
            till förordnad ställföreträdare och samverkan mellan kommuner
            i överförmyndarfrågor.
          </note>
          <note xml:id="i-86d2cc66c80ae710-0">
            Fru talman! Lagändringarna är avsedda att träda i kraft den 1
            juli 2006, utom ändringarna i vägtrafiklagstiftningen som föreslås
            träda i kraft den 1 oktober 2006.
          </note>
          <note xml:id="i-5b4bfccf73f8c092-0">
            I betänkandet finns tre reservationer. Utskottet föreslår att
            riksdagen antar regeringens lagförslag och avslår samtliga motioner.
          </note>
          <note xml:id="i-2e1930657e50c894-0">
            Anf. 153 INGER RENÉ (m):
          </note>
          <note xml:id="i-51483e4d6dff5e01-0">
            Anf. 154 MIA FRANZÉN (fp):
          </note>
          <note type="speaker" xml:id="i-4f99733bc4a4eea0-0">
            Anf. 155 INGEMAR VÄNERLÖV (kd):
          </note>
          <u who="ingemar_vanerlov_5debc7" xml:id="i-6a4cffb71a32f99a-0">
            <seg xml:id="i-f8e4a3c3e07f48ea-0">
              Fru talman! Jag tänker inte använda min anmälda talartid på åtta
              minuter. Mia Franzén har uttryckt alliansens synpunkter på ett
              väldigt bra sätt. Jag ska därför försöka förkorta mitt anförande
              lite grann.
            </seg>
            <seg xml:id="i-6778773b205b8094-0">
              I det här aktuella betänkandet föreslår utskottet, i enlighet
              med regeringens proposition, att vad som sägs om ett fordons ägare
              i lagen om vägtrafikregister ska tillämpas på en förmyndare till
              ett barn om barnet uppges äga ett fordon. Förmyndaren ska alltså
              registreras i vägtrafikregistret. Därmed kommer betalningsskyldighet
              som vilar på den registrerade ägaren av fordonet, exempelvis för
              felparkeringsavgifter och fordonsskatt, att belasta förmyndaren
              och inte barnet. Under vissa förutsättningar föreslås också förmyndaren
              få det straffrättsliga ansvaret för att förhindra att ett avställt,
              oskattat eller oförsäkrat fordon används i trafiken.
            </seg>
            <seg xml:id="i-e355fba781d55d8a-0">
              Kristdemokraterna välkomnar att regeringen tar itu med problemet
              att barn används som bulvaner vid fordonsköp och att de registreras
              i vägtrafikregistret.
            </seg>
            <seg xml:id="i-5445f01c42b6f9ad-0">
              Sedan den 1 oktober 2004 är Vägverket skyldigt att underrätta
              överförmyndaren när ett barn registreras som ägare. Barn är ändå
              förhållandevis oskyddade mot förmyndare som registrerar sina fordon
              på dem och därefter inte tar ansvar för de kostnader som det innebär
              att äga ett fordon.
            </seg>
            <seg xml:id="i-0b12221e1249dcd1-0">
              Vägverket kontrollerar om ett anmält förvärv är civilrättsligt
              giltigt, och ett barn kan alltså registreras utan att någon giltig
              överlåtelse ägt rum. Trots det läggs registreringen i stor utsträckning
              till grund för beslut om betalningsskyldighet för avgifter och
              skatter som är hänförliga till fordonet. Den omständigheten att
              den riktige ägaren av fordonet är någon annan än barnet hindrar
              dessutom ofta åtgärder från såväl kronofogdemyndighetens som överförmyndarens
              sida. Först i en situation där det är utrett att fordonet verkligen
              tillhör barnet kan det utmätas för betalning av de upplupna skulderna.
              Och först då har överförmyndaren möjlighet att ingripa och besluta
              att fordonet ska säljas.
            </seg>
            <seg xml:id="i-8dcbb27e3389165c-0">
              Ett barn som är utsatt för betalningskrav och har betalningsanmärkningar
              får ofta en dålig start eftersom det medför att det är svårt att
              teckna hyreskontrakt och telefonabonnemang och dessutom kan innebära
              hinder för att få vissa anställningar. Härtill kommer den känsla
              av uppgivenhet och frustration som drabbar många unga i en sådan
              situation.
            </seg>
            <seg xml:id="i-da7b9ef0a0a92f5d-0">
              Kristdemokraterna anser att man bör gå till botten med problemet
              vad gäller barns fordonsförvärv. Förutom regeringens förslag om
              att registrera förmyndarna i vägtrafikregistret när ett barn uppges
              äga ett fordon eller inneha det på grund av kreditköp med förbehåll
              om återtaganderätt eller med nyttjanderätt under minst ett år
              bör det krävas överförmyndarens samtycke till att ett barn förvärvar
              ett motorfordon. Undantag bör gälla när barnet självt har förarbehörighet.
            </seg>
            <seg xml:id="i-9ae1760e2b4f58ed-0">
              Vidare bör regeringens förslag vara bara en tillfällig lösning
              i avvaktan på att det grundläggande problemet åtgärdas, alltså
              problemet att barn registreras som ägare till fordon utan att
              vara de verkliga ägarna. Kristdemokraterna anser att detta grundproblem
              måste utredas och åtgärdas. Detta bör ges regeringen till känna.
            </seg>
            <seg xml:id="i-486677733fb34f4e-0">
              Vi kristdemokrater står naturligtvis bakom de båda reservationerna
              från alliansen. Men för att måna om tiden nöjer jag mig med att
              yrka bifall till reservation 1.
            </seg>
          </u>
          <note type="speaker" xml:id="i-e60cf444600d57c2-0">
            Anf. 156 VIVIANN GERDIN (c):
          </note>
          <u who="viviann_gerdin_a081ff" xml:id="i-fbd9335fa012c22b-1">
            <seg xml:id="i-38e31438ade7cfae-0">
              Fru talman! Hur skyddar vi våra barn från skuldsättning? Det
              är huvudfrågan i betänkandet. Skälet till den föreslagna lagstiftningen
              är att vissa föräldrar registrerar sina fordon på barnen. Och
              som ägare av fordon har barnen blivit betalningsskyldiga även
              för föräldrarnas trafikförseelser. Varken Vägverket eller någon
              annan myndighet har haft insyn i att föräldrarna har registrerat
              sina fordon på barnen. När sedan trafikförseelserna med efterföljande
              böter har uppstått är det barnen som ska betala, trots att barnen
              bevisligen inte har framfört fordonen. Och skulle barnen ha gjort
              det är det andra bestämmelser som gäller. Detta är en allvarlig
              brist i lagstiftningen. Det är en brist som missgynnar barn.
            </seg>
            <seg xml:id="i-060ce2434cec19d8-0">
              När skulder inte betalas hamnar de så småningom hos kronofogden
              för indrivning. Men eftersom barnen saknat inkomster kvarstår
              skulderna år efter år. Och under tiden står barnen där med betalningsanmärkningar
              som så småningom leder till problem när de ska teckna telefonabonnemang
              med mera.
            </seg>
            <seg xml:id="i-3024602366ea155d-0">
              Det är naturligtvis inte acceptabelt att ha det så här. Och vi
              är faktiskt mycket förvånade över att tusentals barn under 18
              år har kunnat bli skuldsatta av sina föräldrar.
            </seg>
            <seg xml:id="i-fc8f89595ede3f11-0">
              De nya reglerna om att fordon som ägs av ett barn ska registreras
              på förmyndarna är bra. Men Centerpartiet hade gärna sett att förslagit
              hade varit mer innehållsrikt. Exempelvis vid en överlåtelse av
              ett fordon till barnet borde också överförmyndaren kontaktas för
              att ge sitt samtycke. När omyndiga registreras som fordonsägare
              borde även Vägverket få ge sin syn på det.
            </seg>
            <seg xml:id="i-06b55502384248b4-0">
              Men även om vi rättar till detta kvarstår problemen därför att
              föräldrarna även framdeles har möjligheter att fortsätta att skuldsätta
              sina barn. För att kunna förhindra det krävs det fler insatser.
            </seg>
            <seg xml:id="i-e007a23c1b07619d-0">
              Med nuvarande lagstiftning råder det även oklarheter om vad som
              egentligen gäller angående skuldsättning av barn. Vem är det egentligen
              som är betalningsskyldig för barnens skolfoton? För många av oss
              är det självklart att föräldrarna har ansvaret för sina barn,
              främst fram till att de har fyllt 18 år. Men den uppfattningen
              verkar vi inte dela med alla.
            </seg>
            <seg xml:id="i-41aebef0fb2176fa-0">
              Jag tycker att det enda rätta som man i dag kan göra med de skulder
              som har samlats hos dessa barn Mia Franzén talade om de 2,4 miljonerna
              är att befria barnen från denna skuldsättning, att avskriva skulderna.
              Ett annat alternativ som vi ser i andra hand är att låta föräldrarna
              få betala dessa skulder och inte ålägga barnen denna skuld som
              bevisligen inte har haft ansvaret för detta.
            </seg>
            <seg xml:id="i-4778b38faa1bc737-0">
              I stället väljer alltså regeringen att låta barnen stå kvar som
              betalningsansvariga för det här. Med tanke på de diskussioner
              vi hade i går om barns bästa skulle jag vilja understryka att
              barns bästa även borde gälla då det gäller skuldsättning av barn
              i den lagstiftning som rör det.
            </seg>
            <seg xml:id="i-0fd0a1d061b6e725-0">
              Vi i alliansen vill sätta fokus på barnen. Därför har vi föreslagit
              att regeringen bör tillsätta en utredning just i syfte att utarbeta
              förslag som skyddar barn från att skuldsättas av sina föräldrar.
            </seg>
            <seg xml:id="i-2a6900fb44c540f0-0">
              Jag vill yrka ett varmt bifall till reservation 3.
            </seg>
          </u>
          <note type="speaker" xml:id="i-f31ae51eab97cf00-0">
            Anf. 157 MARIA HASSAN (s):
          </note>
          <u who="maria_hassan_1c6f8d" next="cont" xml:id="i-b58c2328560bc3af-0">
            <seg xml:id="i-b7f9fcd39b401605-0">
              Fru talman! Betänkande LU34 är inte stort i omfattning men innehåller
              viktiga lagändringar för att förhindra att barn hamnar i en skuldfälla.
              Förslaget bygger på en överenskommelse mellan Socialdemokraterna,
              Vänsterpartiet och Miljöpartiet.
            </seg>
            <seg xml:id="i-d13a82f50108db46-0">
              Känslomässigt kan ingen beskriva barnens situation som Mia Franzén
              gör. Där har vi inte skilda politiska uppfattningar. Sedan går
              vi vidare med politiken. I det här ärendet har vi inte skilda
              politiska uppfattningar heller.
            </seg>
            <seg xml:id="i-aa931fada7850f12-0">
              Att gå in i det vuxna livet med skulder begränsar handlingsutrymmet
              för många unga och påverkar deras livssituation dramatiskt. Att
              dessutom få veta att det är de närmaste vuxna som medvetet har
              satt barnen i skuld måste kännas väldigt tungt.
            </seg>
            <seg xml:id="i-e1476ed312264d61-0">
              De flesta föräldrar vill sina barns bästa. Därför kan det också
              kännas tungt för en lagstiftare att behöva skydda barn från ansvarslösa
              föräldrar genom en skärpt lagstiftning. Men det är en nödvändighet.
              Barn ska inte skuldsättas på grund av sina föräldrars misstag.
              De flesta barnskulder registrerade hos kronofogden är fordonsrelaterade
              och har uppstått när föräldrar har skrivit familjens bil på barnen.
            </seg>
            <seg xml:id="i-2bff68529daa16e2-0">
              Fru talman! Att en så stor andel av de skuldsatta barnen är under
              16 år pekar på brister i tillämpningen av befintlig lagstiftning.
              Redan med dagens regelverk får föräldrarna inte skuldsätta sina
              barn utan överförmyndarens samtycke. Till exempel om en förälder
              ger en bil i gåva till ett barn ska överförmyndaren informeras
              och en god man utses. Problemet är att överförmyndaren ofta inte
              informeras om gåvor till barn.
            </seg>
            <seg xml:id="i-f3f5145750c165a4-0">
              Lagutskottet har behandlat frågan vid flera tillfällen, och våren
              2004 anordnades en offentlig hearing. Den 1 oktober 2004 trädde
              förordningsändringar i kraft som förpliktar kronofogdemyndigheten
              att lämna ut uppgifter till kommunernas överförmyndare varje gång
              barn eller ungdomar under 18 år registreras i kronofogdemyndighetens
              register. Med detta har överförmyndarna blivit skyldiga att ta
              kontakt med förmyndaren och vidta nödvändiga tillsynsåtgärder.
            </seg>
            <seg xml:id="i-4aa8e12e50e3a12b-0">
              Uppmärksamheten kring frågan och lagändringen har lett till en
              positiv trend. Antalet barn under 15 år registrerade som ägare
              till motorfordon minskade från 4 167 i februari 2003 till 2 580
              i april 2006. Men man kan säga att ett barn är ett för mycket.
            </seg>
            <seg xml:id="i-c05a341b4bf34abf-0">
              Jag vill poängtera att det i stort råder en stark och enig politisk
              vilja att komma åt problemet. Vi kan glädjas över att den totala
              fordonsrelaterade skulden har halverats på tre år.
            </seg>
            <seg xml:id="i-2dab76c655f86448-0">
              Fru talman! De föreslagna ändringarna i föräldrabalken och i
              vägtrafiklagstiftningen innebär att när ett barn uppges vara ägare
              till fordon kommer förmyndaren att registreras i vägtrafikregistret.
              Lagen kommer att tillämpas på den registrerade ägaren, nämligen
              förmyndaren.
            </seg>
            <seg xml:id="i-c1abb01324e02cae-0">
              Oppositionen föreslår i sin reservation att det ska krävas överförmyndarens
              samtycke till att ett barn förvärvar ett motorfordon. Det bör
              uppmärksammas att barns fordonsskuldsättning inte uppstår på grund
              av deras ägande av fordon utan på grund av att de används som
              bulvaner beträffande fordon som de inte äger. Med att ansvaret
              för avgifter och skatter läggs på barnets förmyndare försvinner
              det främsta motivet för illojala föräldrar att registrera fordon
              på sina barn.
            </seg>
            <seg xml:id="i-470aff841bcfcc3c-0">
              Fru talman! Folkpartiet och Centerpartiet yrkar på en generell
              skuldbefrielse i sin reservation. Jag har full förståelse för
              detta. Regeringens och lagutskottets ambition är att inte låta
              ett enda barn börja sitt vuxna liv med skulder i bagaget, vilket
              också motionärerna tycker. Men vi anser att genom kronofogdemyndighetens
              underrättelseskyldighet kommer barns skulder till överförmyndarens
              kännedom. Och överförmyndaren är skyldig att vidta åtgärder och
              förmå föräldrar att ta sitt ansvar och betala skulden. Den positiva
              utvecklingen visar att vi är på rätt väg.
            </seg>
            <seg xml:id="i-ef8caed4abe61ccf-0">
              Även om fordonsrelaterade barnskulder utgör den största delen
              består barns skulder av böter, avgifter och mycket annat. Det
              finns även skulder som barnen har orsakat själva. Vi håller med
              motionärerna om att en grundlig översyn behövs för att klargöra
              när en förälder ska anses vara ansvarig för skulder och när det
              är korrekt att skulden står i barnens namn. Utredningen om förmyndare,
              gode män och förvaltare har behandlat frågor om barns skuldsättning,
              bland annat skulder på grund av brott, skatteskulder och skulder
              för konsumtion. I utredningens slutbetänkande Frågor om förmyndare
              och ställföreträdare för vuxna finns goda förslag för att förhindra
              att barnen hamnar i en skuldfälla.
            </seg>
            <seg xml:id="i-70d7d96e71bb23fc-0">
              Mia Franzén, regeringen planerar att hösten 2007 lägga fram en
              proposition. Detta tyder på att vi har en mycket stark övertygelse
              att vi kommer till makten och att vi har en stark självkänsla.
            </seg>
            <seg xml:id="i-1e6ebb912ecdcd96-0">
              Vi utgår från att regeringen inom ramen för den pågående beredningen
              kommer att göra en heltäckande översyn av problematiken med skuldsatta
              barn. Ingenting hindrar regeringen att komma med ytterligare förslag
              utöver de som finns i utredningsbetänkandet. Jag anser därför
              att vi bör avvakta den diskussionen.
            </seg>
          </u>
          <note xml:id="i-52e14f298a39428a-0">
            Därmed yrkar jag bifall till förslaget i betänkandet och avslag
            på samtliga motioner.
          </note>
          <u who="maria_hassan_1c6f8d" prev="cont" xml:id="i-0e66b5d900634d05-0">
            <seg xml:id="i-2f0146a1ccb069c9-0">
              Jag ser att jag kanske har några minuter kvar av min talartid.
              Jag har haft så bråttom. Det är mitt sista anförande, i alla fall
              för den här mandatperioden. Det är uppenbart en avtackningstid.
              Jag vill tacka er alla för de fyra åren. Jag vill tacka mina kamrater
              på vänsterkanten för ett fint kamratskap. Jag vill tacka oppositionen
              för ett fint debattklimat. Särskilt vill jag tacka Yvonne Andersson.
              Yvonne och jag har debatterat djupa värderingsfrågor. Vi har haft
              skilda uppfattningar, men i demokratins anda har vi visat full
              respekt för varandra. Jag har inte gett upp hoppet att övertyga
              Yvonne Andersson och Kristdemokraterna, men jag misstänker att
              Yvonne Andersson har samma ambitioner gentemot mig.
            </seg>
            <seg xml:id="i-ca5533d33f10f3c9-0">
              Som en före detta homo sovieticus det var vi alla där har det
              varit en stark upplevelse att vara med i den demokratiska processen
              på den högsta nivån. Jag tackar er alla, och jag tackar presidiet.
            </seg>
          </u>
          <note type="speaker" xml:id="i-51d335e117644e48-0">
            Anf. 158 TASSO STAFILIDIS (v):
          </note>
          <u who="tasso_stafilidis_3a55e9" xml:id="i-ed92f44247d0a3d6-1">
            <seg xml:id="i-36b6815e79aeaabd-0">
              Fru talman! Jag kan inte låta bli att kommentera de fina ord
              som Maria skickade i väg alldeles precis. Jag tycker att det är
              skamligt att Maria har blivit petad på listan. Självklart borde
              hon stå kvar högt upp på den socialdemokratiska listan och bli
              invald i riksdagen. Du kanske har möjlighet att bli inkryssad,
              Maria. Vi hoppas på det. Så ser det ut för många i den här salen.
            </seg>
            <seg xml:id="i-ba10aa9a407a5ae9-0">
              Jag går så över till barnen, fru talman. Vi är alla överens om
              att barn inte ska behöva ta sina första kliv in i vuxenvärlden
              som skuldsatta. Det har alla stått och pratat om här i talarstolen.
              Vi är överens. Dessvärre är det många barn i dag som just har
              ett sådant uselt utgångsläge. Betalningsanmärkningar leder till
              problem för ungdomar som ska teckna ett hyreskontrakt eller skaffa
              ett telefonabonnemang. Vi kan alla se att skulder skapar onödiga
              problem för unga människor som ofta redan har tillräckligt mycket
              att oroa sig för i mötet med vuxenvärlden. Skuldsättningen riskerar
              att bli början på en ond cirkel. Man är utan lägenhet, utan pengar
              och utan en framtidstro.
            </seg>
            <seg xml:id="i-a0f65c1d9a1a5d6a-0">
              Fru talman! I dag har vi att ta ställning till ett förslag som
              handlar om en åtgärd för att komma åt problemet med barns och
              ungas skuldsättning, men vi kommer inte att lösa hela frågan just
              nu. Det är där som det är väldigt intressant att höra om det som
              har debatterats från talarstolen. Varför har vi det här förslaget
              just nu egentligen? Det är ju inte på grund av att hela frågan
              var löst och att man lade fram ett helhetsförslag. Nej, alla i
              utskottet är medvetna om att vi i utskottet var väldigt angelägna
              om att den här frågan skulle brytas ut från det stora arbetet
              med barns skuldsättning för att vi skulle lösa den så snabbt som
              möjligt. Ändå är det ingen av er som har nämnt det. Ändå går de
              borgerliga partierna upp och viftar med sina reservationer och
              säger: Ja, men vi vill gå mycket längre. Men vem vill inte det?
              Alla vill vi gå mycket längre, men vi var ju överens om att den
              här frågan skulle brytas ut. Vi alla tjatade på regeringen för
              att man snabbt skulle lägga fram ett förslag, bryta ut det här
              och faktiskt lösa frågan kring de fordonsrelaterade skulderna.
              Ändå slår ni borgare er för bröstet och tror att ni har bättre
              lösningar för framtiden. Jag slutar inte att förvåna mig över
              att ni försöker göra politik av precis allting bara för att det
              snart är val.
            </seg>
            <seg xml:id="i-9b1cc83fc418aeca-0">
              Vi ska förhindra att barn används av en förälder som bulvan för
              bilinnehav, fru talman. När ett barn uppges äga en bil ska barnets
              förmyndare registreras som ägare i vägtrafikregistret i stället
              för barnet. Då kommer föräldern att bli ansvarig för avgifter,
              skatter och eventuella parkeringsböter som hänger samman med bilinnehavet.
              Men problemet med skuldsatta barn är mycket större än så.
            </seg>
            <seg xml:id="i-3009004c748e93fb-0">
              Av Utredningen om förmyndare, gode män och förvaltare, som har
              refererats här innan, framgår det på s. 187 att den största skuldposten
              för barn i kronofogdemyndighetens register rör skadestånd, nämligen
              så mycket som 94 % av skulderna i enskilda mål. Ofta rör det sig
              om skadestånd på grund av brott. Det handlade år 2003 om 18 miljoner
              kronor. Samma år fanns 5 682 barn registrerade i kronofogdemyndighetens
              register. Den totala skulden uppgick då till 38,5 miljoner.
            </seg>
            <seg xml:id="i-9f939270aaab4ae4-0">
              När det gäller skulder för konsumtion är det vanligt att fordringsägarna
              väntar tills barnet har fyllt 18 år innan de ansöker om betalningsföreläggande
              på grund av god inkassosed. Det betyder att vi bara kan gissa
              oss till det verkliga skuldbeloppet.
            </seg>
            <seg xml:id="i-7564283c6b44fc05-0">
              Skulder på grund av brott blir oftast en inkörsport till fortsatt
              skuldsättning för unga människor. Om jag redan har stora skulder
              som jag aldrig kan bli av med och som dessutom bara växer spelar
              det ingen roll om jag lånar ännu mer. Det är så man tänker. Därför
              är det bra att det pågår ett arbete med att förändra bland annat
              bestämmelserna om solidariskt skadeståndsansvar för unga lagöverträdare
              i skadeståndslagen. Även jämkningsregeln för unga håller på att
              ses över. Det har alla kunnat läsa om i SOU:n Ingripanden mot
              unga lagöverträdare , som tar upp just det här.
            </seg>
            <seg xml:id="i-f70f2a14064f3050-0">
              Fru talman! Skuldsättning bland barn och unga är alltså ett komplext
              problem som måste angripas från flera olika håll samtidigt. Det
              handlar om att bekämpa den växande nyfattigdomen i Sverige, som
              leder till att människor i desperation tvingas ta ytterligare
              ett lån till ofördelaktiga villkor och med ockerränta. Det handlar
              om familjer där föräldrarna tvingas skriva över bilen på barnet
              därför att de annars förlorar socialbidraget. I de här familjerna
              finns det inte bara fattiga vuxna utan även fattiga barn. Det
              handlar i grunden om att utjämna de växande klassklyftorna. Det
              är grunden för problematiken. Och det är vad Vänsterpartiets politik
              syftar till.
            </seg>
            <seg xml:id="i-df22afd1cb66773a-0">
              Vi politiker har ett ansvar för att skapa möjligheter för människor
              som fastnar i skuldfällor att ta sig loss därifrån. Det här debatterade
              vi faktiskt för inte så länge sedan i den här kammaren, när lagutskottet
              debatterade frågan om en ny skuldsaneringslag och de regler som
              behövde förändras där utöver de förändringar som vi nu har gjort.
            </seg>
            <seg xml:id="i-6a44e80b90f91b5f-0">
              Vi kan lösa de här problemen med att folk har fastnat i skuldfällor
              bland annat genom att införa ett system med statliga saneringslån
              eller sociala lån som man har i Finland. Vi kan införa tak för
              högsta tillåtna dröjsmålsräntor och en absolut preskriptionstid
              för fordringar. Vi kan kräva att kreditinstituten gör ordentliga
              utredningar av människors betalningsförmåga innan lån beviljas.
              Det var några av de saker som vi debatterade under debatten om
              skuldsanering.
            </seg>
            <seg xml:id="i-06f710c0a4bdad5d-0">
              Och det är de här sakerna som är viktiga. I vissa fall kan det
              handla om att människor använder sig av sina barn som bulvaner
              just i det här avseendet, att de faktiskt försöker komma undan
              statens stora skattehand som tar in skatter för allt det gemensamma
              som ska bekostas och betalas. Men i många andra fall är det trasiga
              människor som faktiskt tvingas till det här för att till och med
              få behålla sitt socialbidrag. I den hearing som lagutskottet hade
              kring skuldsanering fick vi också exempel på det här. Vi fick
              också exempel när vi hade en hearing om skuldsatta barn. Där uppkom
              det exempel kring de trasiga familjerna.
            </seg>
            <seg xml:id="i-9fb2abadf8448b1f-0">
              En sak som gör mig glad, fru talman, är att kronofogdemyndighetens
              underrättelseskyldighet till överförmyndaren har lett till att
              antalet barn som är restförda för skulder har minskat till hälften
              på tre år, precis som den totala skulden och skulder som är relaterade
              till bilar. Vi har kommit en bra bit på väg, men det betyder inte
              att vi inte har mer att göra när det gäller skuldsatta barn och
              unga, och det verkar vi vara helt överens om i den här kammaren.
            </seg>
            <seg xml:id="i-975c62d2ed711cf5-0">
              I dagens betänkande finns då reservationen om en generell skuldbefrielse
              för barn som utnyttjas som bulvaner för bilinnehav. Jag skulle
              också vilja se att de barn och unga som blivit skuldsatta genom
              sina föräldrars agerande kan befrias helt från skulderna, och
              då menar jag inte bara skulder som är relaterade till fordon utan
              faktiskt alla sorters skulder. Det här är en fråga som absolut
              bör ses över inom ramen för beredningen av Utredningen om förmyndare,
              gode män och förvaltare. Utskottet säger också att man förutsätter
              att så ska ske. Utskottet är väldigt tydligt där. Utskottet är
              över huvud taget tydligt med sitt ställningstagande när det gäller
              vad man tycker i den här frågan. Men det är viktigt att komma
              ihåg att det är orsakerna till människors överskuldsättning och
              till att föräldrar sätter sina barn i skuld som måste angripas.
              Vi får inte glömma det. De orsakerna kommer vi dessvärre inte
              åt genom dagens förslag och genom en skuldbefrielse av det slag
              som vi diskuterar i dag. Vi kommer inte heller åt dem genom en
              generell skuldbefrielse som tas upp i reservationen och som jag
              tycker är behjärtansvärd, utan det handlar om den politik som
              vi tillsammans förmedlar och som vi bygger upp.
            </seg>
            <seg xml:id="i-4cd899daef337f18-0">
              Det är där man kan se skillnaderna på våra olika partier. Där
              kan vi till exempel även se att det finns skillnader i den borgerliga
              alliansen. Trots att den borgerliga alliansen i dag har försökt
              att se enig ut kan vi se att det finns en reservation där man
              inte har enats allihop utan där det bara finns två av de fyra
              partierna.
            </seg>
          </u>
          <note xml:id="i-614dd9ecda711201-0">
            Herr talman! Tack för enigheten. Jag yrkar avslag på reservationerna
            och bifall till utskottets förslag i betänkandet.
          </note>
          <note type="speaker" xml:id="i-3a4d336191d2f2d4-0">
            Anf. 159 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-d1275e94c3332983-2">
            <seg xml:id="i-49170b31b63ce6c2-0">
              Herr talman! Nu slipper barnen äntligen betala föräldrarnas parkeringsböter.
              I dag är över 4 000 barn registrerade som innehavare av över 4
              200 motorfordon, och ett antal miljoner kronor i skulder har uppkommit
              på grund av detta. Det handlar om allt från obetalda parkeringsböter
              till obetald fordonsskatt.
            </seg>
            <seg xml:id="i-703ca6425aba5f93-0">
              Det är alltså barnens föräldrar som registrerat barnen i Vägverkets
              register. Det är alltså föräldrar som har sett till så att deras
              barn fått dessa skulder. Från och med den 1 oktober i år blir
              inte detta längre möjligt. Ingen förälder kommer att kunna registrera
              ett motorfordon på sitt barn som barnet inte har förarbehörighet
              för.
            </seg>
            <seg xml:id="i-20d997ea50521f1f-0">
              Det medför att barnen inte längre kan fungera som bulvaner för
              ansvarsfulla föräldrar som inte vill betala parkeringsböter och
              andra skatter och avgifter som kan kopplas till fordonet. I stället
              blir det barnens föräldrar, i rimlighetens tecken, som kommer
              att få ta det ansvaret. Det gäller för de redan befintliga 4 000
              barn som registrerats som innehavare av motorfordon.
            </seg>
            <seg xml:id="i-c9bbdf08c0edde6c-0">
              Herr talman! Den här lagändringen borde ha kommit för länge sedan.
              Då hade många barn sluppit att hamna hos kronofogdemyndigheten,
              få betalningsanmärkningar och kanske kommande stora problem i
              sitt liv när de ska låna, hyra och kanske något så enkelt som
              att skaffa telefon.
            </seg>
            <seg xml:id="i-7fd4a1f4a62411d4-0">
              Det är väldigt bra att vi här i dag kan stå med ett lagförslag
              som äntligen tar den här frågan på allvar och förändrar. Våra
              barn får gärna övningsköra i sina föräldrars bilar, åka i dem
              tillsammans med föräldrarna och andra vuxna och njuta av den frihet
              som en bil kan ge. Men det är äntligen föräldrarna som får pröjsa
              för det.
            </seg>
          </u>
          <note type="speaker" xml:id="i-4b311bc98df321d5-0">
            Anf. 160 JAN ERTSBORN (fp):
          </note>
          <u who="jan_ertsborn_fe5963" next="cont" xml:id="i-86e2852f72245d6f-0">
            <seg xml:id="i-071aa971c8c2d0fd-0">
              Herr talman! Under den här mandatperioden har vi haft lite drygt
              hundra debatter inom lagutskottets beredningsområden. Vi har vad
              jag kan minnas haft besök och deltagande i debatten av vår justitieminister
              vid ett tillfälle. I dag hade han verkligen behövt vara med här.
              Ni ska snart förstå varför.
            </seg>
            <seg xml:id="i-84c9a913e992b285-0">
              Jag kan nämligen erinra om vilka vägar det här ärendet har gått.
              Jag ska läsa upp några rader ur protokollet från en interpellationsdebatt
              den 21 januari 2003.
            </seg>
            <seg xml:id="i-93f12bc9a333c5b6-0">
              Carl-Axel Johanssons interpellation utmynnar i förslaget att
              lagen borde ändras på så sätt att underåriga fortsättningsvis
              inte skulle kunna skuldsättas och göras betalningsansvariga. I
              stället skulle förmyndaren ha betalningsansvaret för eventuella
              skulder. För min del kan jag inte tycka att detta vore en bra
              lösning. Inom civilrätten är det nämligen en mycket grundläggande
              princip att alla fysiska personer erkänns som rättssubjekt. Man
              säger att varje människa har rättskapacitet. Detta innebär att
              alla människor således också barn kan äga egendom och ha skulder.
              Den lösning som skisseras i interpellationen skulle innebära att
              man ruckade på denna princip och är därför ingen framkomlig väg.
              Även barn måste alltså kunna äga tillgångar och ha skulder.
            </seg>
            <seg xml:id="i-c88f93b731d83cea-0">
              Sedan hoppar jag över lite, men fortsätter i samma protokoll.
            </seg>
            <seg xml:id="i-0be6fdd92465ed85-0">
              Det säger sig självt att föräldrabalkens krav på en förmyndare
              inte uppfylls av en förälder som först registrerar sin bil i barnets
              namn och därefter medvetet låter bli att betala de parkeringsböter
              och fordonsskatter som barnet påförs såsom registrerad ägare till
              förälderns bil. Inom den del av lagstiftningen som jag ansvarar
              för finns dock redan med nuvarande regler möjlighet att ingripa
              mot en förmyndare som på detta sätt uppträder illojalt mot barnet.
              Inget hindrar nämligen att överförmyndaren vänder sig till kronofogdemyndigheten
              för att få en förteckning över de underåriga som kan finnas i
              myndighetens register och vad deras skulder avser. Om det då visar
              sig att ett barn svarar för skulder som i själva verket borde
              ha varit förmyndarens egna, kan överförmyndaren begära att förmyndaren
              redogör för sin förvaltning och vid behov uppmana till rättelse.
              I graverande fall finns möjlighet för överförmyndaren att vända
              sig till tingsrätten med en begäran om att förmyndaren entledigas
              och att en ny förordnas.
            </seg>
            <seg xml:id="i-0107ea9336f551e9-0">
              Det finns alltså vissa förutsättningar att angripa problemet
              med befintliga regler. För närvarande har jag därför inte för
              avsikt att vidta några särskilda åtgärder.
            </seg>
          </u>
          <note xml:id="i-82c3eb892d8e2c4f-0">
            Det sade justitieministern i januari år 2003.
          </note>
          <u who="jan_ertsborn_fe5963" prev="cont" xml:id="i-7aca5cb85da28893-0">
            <seg xml:id="i-a92fb9050fcf966f-0">
              Nu är vi i en helt annan situation. Vi är i en mycket lycklig
              situation. Vi kan kanske inte tacka justitieministern i första
              hand. Men det hade varit väldigt intressant att få höra honom
              här. Varför har det tagit så här lång tid? Varför skulle ytterligare
              barn drabbas? Framför allt: Varför vidhöll han inte den principen
              som han faktiskt hade från början, och den som vi från oppositionen
              vill att man ska använda?
            </seg>
            <seg xml:id="i-a3981fb7d63ecd5a-0">
              Men justitieministern är inte här. Jag får inte möjligheten att
              få några svar. Jag hoppas att protokollet på ett eller annat sätt
              vidarebefordras så att justitieministern i varje fall får klart
              för sig att han borde ha varit här.
            </seg>
            <seg xml:id="i-bf3117b71d1fb649-0">
              Jag hade en bekant som dog för några år sedan som hade samlat
              på gamla veteranbilar. Han hade en ganska stor samling; han råkade
              vara ganska förmögen också. När han dog hade han både myndiga
              och omyndiga barn. Den här samlingen ville man till stor del behålla.
              Man kan i dagsläget registrera fordonen på barnen, både de myndiga
              och omyndiga. Men efter den ändring i lagstiftningen som kommer
              att träda i kraft den 1 oktober kan man bara registrera på de
              vuxna och inte på de underåriga barnen dessa gamla fina bilar
              från 40- och 50-talen.
            </seg>
            <seg xml:id="i-7b5d0151ca80b375-0">
              Vi är lite envisa. Vi hävdar bestämt att man skulle ha gått en
              annan väg. Man skulle ha låtit barnen ha möjlighet att stå som
              ägare till fordonen. Man kunde ha infört en brukarregistrering
              i bilregistret på precis samma sätt som vi gör med leasingfordon
              i det här landet. Det hade varit väl så enkelt som den väg man
              nu har valt. Då hade till exempel barnen till min bekant fått
              lov att få nöjet att stå som registrerade ägare till några gamla
              fina veteranbilar.
            </seg>
            <seg xml:id="i-26ffa7b7c92a1668-0">
              Avslutningsvis vill jag säga några ord beträffande vad Tasso
              Stafilidis tog upp i sitt anförande. I varje fall vi från Folkpartiet
              liberalerna har inte drivit att man speciellt skulle ta fram den
              här frågan om fordonsrelaterade skulder. Vi har varit lika envisa
              hela tiden och sagt att vi måste lösa hela problematiken. Vi har
              åberopat vad Konsumentombudsmannen och Barnombudsmannen sagt.
            </seg>
            <seg xml:id="i-572e0fd6f0984746-0">
              Vi är ändå väldigt nöjda att vi har tagit en del steg. Vi är
              lika nöjda som andra talare här att vi har fått se förändringarna
              sedan meddelandeskyldigheten infördes för kronofogdemyndigheter
              och bilregistret.
            </seg>
            <seg xml:id="i-c2c9676facce8b21-0">
              Det är inte god inkassosed, Tasso Stafilidis, att vänta tills
              barnen fyller 18 år och då komma in med ansökan om betalningsföreläggande
              för skulder som har uppstått tidigare. Det är verkligen inte god
              inkassosed. De skulderna är i många fall sådana att barnet inte
              är betalningsskyldigt. Det är någon annan som har ådragit sig
              skulderna, eller så har kreditgivaren missat någonting.
            </seg>
            <seg xml:id="i-9ab7de985ce74ac9-0">
              Det finns hiskeliga exempel på detta. Det värsta exemplet är
              den 13-åriga flickan som gick med sin mamma till doktorn, och
              mamman kunde inte betala läkararvodet. När dottern fyllde 18 år
              kom det ett betalningsföreläggande till henne på inte dessa 140
              kr som läkararvodet kostade utan en bra mycket högre siffra med
              tanke på ränta och kostnader. Det är dålig inkassosed. Sådant
              har tyvärr förekommit.
            </seg>
            <seg xml:id="i-a0a9a49f58d2b935-0">
              Jag ställer mig bakom våra tre reservationer i detta betänkande.
            </seg>
          </u>
          <note type="speaker" xml:id="i-4ae562e183b468ec-0">
            Anf. 161 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ed92f44247d0a3d6-2">
            <seg xml:id="i-db7e684efe452413-0">
              Herr talman! Det var bra att Jan Ertsborn lyfte upp det här med
              god inkassosed. Det är precis det problemet som jag ville lyfta
              upp. Man anser alltså från inkassobyråerna och från fordringsägarna
              att det här är god inkassosed. Men i själva verket är det inte
              det. Det var det som jag försökte belysa.
            </seg>
            <seg xml:id="i-00b4e2703ec0a179-0">
              Man väntar tills barnen fyller 18 år. Då har de kanske inte ens
              varit medvetna om att de har haft den här skulden. Det är det
              som är så fruktansvärt. Vänsterpartiet har i motioner även lyft
              fram att vi vill se över inkassoverksamheten och de regler som
              finns för den. Vi tycker inte att det som de håller på med är
              okej.
            </seg>
            <seg xml:id="i-f7eb88eaf8c9bdb6-0">
              Efter det att vi skrev motionerna och bland annat tog upp att
              vi ville ha en striktare ordning har de två stora inkassoorganisationer
              som i stort sett finns i landet hört av sig och undrat vad det
              egentligen är vi menar med det här. Därför behövs det fler partier
              och fler här i riksdagen som precis som både Vänsterpartiet och
              nu Jan Ertsborn tar ställning. Vi måste visa på hur orimligt detta
              är och hur orimliga krav man ställer från inkassofirmorna. Vi
              måste aktualisera detta för att också göra någonting åt det.
            </seg>
            <seg xml:id="i-e0f3c31fe1c9d3c4-0">
              Vi har haft detta uppe. I många av de här frågorna är Vänsterpartiet
              och Folkpartiet eniga. Det gäller till exempel hur vi ska komma
              åt överskuldsättningen och konkreta förslag och idéer till det.
              Men frågan är om vi nu hade kunnat lösa det i detta ärende. Jag
              tror tyvärr inte det.
            </seg>
          </u>
          <note type="speaker" xml:id="i-ceaa07be3de58372-0">
            Anf. 162 JAN ERTSBORN (fp) replik:
          </note>
          <u who="jan_ertsborn_fe5963" xml:id="i-e6759102274c095d-1">
            <seg xml:id="i-f8e17a31adfdac37-0">
              Herr talman! I sak är vi överens. Vi ställer upp och vi kommer
              att fortsätta arbeta med de här frågorna. Skulle det vara så att
              inte Tasso Stafilidis finns med i det här gänget i fortsättningen
              kommer jag att vara den första att beklaga det. På den här punkten,
              och även på vissa andra, har vi varit överens. Här behövs kraft,
              och här kan vi nog få hoppas på att vi har ett helt utskott bakom
              oss.
            </seg>
            <seg xml:id="i-e2d3e5b12d6dda9d-0">
              Vi måste lösa de här situationerna där barnet faktiskt inte är
              den betalningsskyldiga, utan det är någon annan. Det kan också
              vara så att den som har lämnat kredit helt enkelt har missat att
              iaktta gällande bestämmelser och inte har någon att kräva över
              huvud taget.
            </seg>
          </u>
          <note type="speaker" xml:id="i-5f5e52758896915e-0">
            Anf. 163 TASSO STAFILIDIS (v) replik:
          </note>
          <u who="tasso_stafilidis_3a55e9" xml:id="i-ed92f44247d0a3d6-3">
            <seg xml:id="i-bbd4b522d2ac5edd-0">
              Herr talman! Sedan har vi frågan om veteranbilarna och även justitieministerns
              svar för drygt tre år sedan. Jag kan också beklaga att justitieministern
              inte är här. Men samtidigt visar detta att justitieministern inte
              är ensam. Både betänkandet och propositionen visar tydligt att
              det är tre partier som har samarbetat och tagit fram förslagen.
              Man har ryckt ur dem ur det större sammanhanget. Jag hoppas verkligen
              att det kommer en snar och snabb lösning på hela problematiken
              kring barns skuldsättning.
            </seg>
            <seg xml:id="i-935b1e1ce3a97500-0">
              Jag måste ändå ställa en fråga till Jan Ertsborn. Är det inte
              så enligt den nya lagen att barnen visst ska kunna ärva en veteranbil
              och äga den bilen, och så länge bilen är avställd finns det inga
              problem? Om bilen däremot inte är avställd och man väljer att
              använda den registreras den i trafikregistret. Det är då brukaren,
              alltså barnets vårdnadshavare, får ta över ansvaret för den.
            </seg>
            <seg xml:id="i-c461592b71c3c657-0">
              Jag kan i praktiken inte förstå var problemet ligger ens med
              veteranbilarna. Hur många barn som helst kan mycket väl äga veteranbilar
              och andra tillgångar som de ärver av sina anhöriga. Enligt den
              nya regeln tar man inte ifrån barnen rätten att äga gåvorna och
              det som de har fått ärva.
            </seg>
          </u>
          <note type="speaker" xml:id="i-98f0588da2c96ddd-0">
            Anf. 164 JAN ERTSBORN (fp) replik:
          </note>
          <u who="jan_ertsborn_fe5963" xml:id="i-e6759102274c095d-2">
            <seg xml:id="i-640ef8a62ec2daed-0">
              Herr talman! Låt mig först ånyo betona tillfredsställelsen över
              de steg som har tagits här och de steg som vi tar nu i och med
              den här lagstiftningen. Det är steg på rätt väg. Jag är övertygad
              om att vi kommer att få bort de fordonsrelaterade skulderna för
              underåriga barn helt och hållet inom loppet av något år.
            </seg>
            <seg xml:id="i-398aa4ca99502d6a-0">
              Det är riktigt att bilregistret inte återspeglar den civilrättsliga
              äganderätten. Det gör det inte i dag, och det kommer det inte
              att göra i fortsättningen heller. Rätten prövas ju inte av Vägverket
              över huvud taget, som man gör till exempel beträffande fastigheter
              och i lagfartsärenden. Så visst kan barnen vara ägare till fordon
              men inte vara registrerade. Men varför ska man gå den konstiga
              vägen? Varför ska man inte ta den möjlighet som finns som justitieministern
              som den jurist han är tog fram i januari 2003 och visade på? Varför
              han inte har velat fortsätta med den principen är för mig en gåta.
              Det hade varit rätt väg att gå, och då hade de barn som vi talar
              om fått känna att de verkligen är ägare till fordonen. Föräldern,
              förmyndaren, hade fått stå för kostnaderna för att bruka fordonet
              på precis samma sätt som en tjänsteman gör som har en leasad tjänstebil.
            </seg>
          </u>
          <note xml:id="i-bbdcaceb22f4c253-5">
            Överläggningen var härmed avslutad.
          </note>
          <note xml:id="i-6f09d4560460c15e-0">
            20 § Elektronisk ingivning till Bolagsverket
          </note>
          <note xml:id="i-ad23939a1980103d-9">
            Föredrogs
          </note>
          <note xml:id="i-4e9bec363b69e440-0">
            Förste vice talmannen konstaterade att ingen talare var anmäld.
          </note>
          <note xml:id="i-249b4f3a7eaf2b8a-0">
            21 § Förenklade redovisningsregler, m.m.
          </note>
          <note xml:id="i-ad23939a1980103d-10">
            Föredrogs
          </note>
          <note type="speaker" xml:id="i-738bd08a05eb9d46-0">
            Anf. 165 REZENE TESFAZION (s):
          </note>
          <u who="unknown" next="cont" xml:id="i-ec9c6b354b3ac158-1"/>
          <note xml:id="i-f379a29a6834cbc9-0">
            Herr talman! Nu ska vi debattera lagutskottets betänkande nr
            28 om förenklade redovisningsregler. I betänkandet behandlar utskottet
            regeringens proposition 2005/06:116.
          </note>
          <note xml:id="i-54fea84fc0837b4c-0">
            Propositionen innehåller förslag om att riksdagen ska anta vissa
            ändringar i bland annat årsredovisningslagen 1995:1559 om årsredovisning
            i kreditinstitut och värdepappersbolag och bokföringslagen 1999:1078.
          </note>
          <note xml:id="i-db32832fd1638d69-0">
            Lagändringarna är avsedda att träda i kraft 2007. Utskottet tillstyrker
            regeringens förslag, och motionerna avstyrkes. Till betänkandet
            finns tre reservationer.
          </note>
          <u who="unknown" prev="cont" xml:id="i-728917f76e40b7bf-1">
            <seg xml:id="i-1a1b1494bcfef5fd-0">
              Med detta sagt, herr talman, överlämnar jag debatten till debattörerna.
            </seg>
          </u>
          <note type="speaker" xml:id="i-b8461caf5a5543f1-0">
            Anf. 166 BERTIL KJELLBERG (m):
          </note>
          <u who="bertil_kjellberg_40bafe" xml:id="i-067cc6237a3a6d7b-1">
            <seg xml:id="i-7610fd672836206a-0">
              Herr talman! Det är roligt att vara företagare i Sverige, men
              det är krångligt. Regelverket är omfattande, och nya regler läggs
              ständigt till gamla.
            </seg>
            <seg xml:id="i-6866d99f0875b520-0">
              Ofta är de regler som vi beslutar om här i riksdagen eller i
              någon myndighet var för sig både rimliga och kloka. Problemet
              uppstår när företagaren sitter där och ska försöka följa alla
              dessa regler. Då är de inte lika rimliga och kloka. Regelmassan
              som består av en massa kloka och enkla regler blir tillsammans
              ett virrvarr av regler, i många fall motstridiga och i värsta
              fall omöjliga att följa.
            </seg>
            <seg xml:id="i-4f79625ab842829f-0">
              För företagaren innebär det att man tvingas försöka tillämpa
              alla dessa regler. Han eller hon gör det ofta under straffansvar.
              Det är regler om bokföring, skatter, miljö, arbetsmiljö med mera.
              Inte mindre än 20 000 sidor med företagsregler ska en företagare
              sätta sig in i och rätta sig efter. Tillsammans ska företagarna
              fylla i 90 miljoner blanketter. Det är en stor hög med papper.
            </seg>
            <seg xml:id="i-32993fd7c5d0f0eb-0">
              Herr talman! Under flera mandatperioder har regeringen förklarat
              att nu ska man ta itu med företagens byråkratiska regelbörda.
              Näringsministrar har kommit och gått, och alla har de förklarat
              att nu ska det ske. Det ska bli enklare att vara företagare. Simplexgrupper
              har tillsatts och byråkrater har utrett, men det har inte blivit
              lättare att vara företagare. Vissa regler har tagits bort, men
              desto fler har tillkommit.
            </seg>
            <seg xml:id="i-dd5f7acc82b1e739-0">
              Vi inom alliansen tror att det krävs krafttag för att förenklingen
              ska ge den effekt som vi alla eftersträvar. Men jag tror att det
              ytterst gäller frågan om vi verkligen litar på företagen och företagarna.
              Ska alla företagare få lida för att några få inte sköter sig?
              Måste staten ha koll på allting?
            </seg>
            <seg xml:id="i-abf2a11ee4a2810b-0">
              Vi inom alliansen står bakom det förslag till regelförenklingar
              som regeringen lagt fram i den aktuella propositionen, men vi
              vill gå längre. Propositionen och majoritetens text i betänkandet
              präglas av en ängslan. Regeringen är som tonårsföräldrar. Vågar
              vi släppa taget? Ska vi lita på att företagarna inte gör någonting
              tokigt? Min uppmaning till regeringen och majoriteten är: Våga
              ta språnget! Ni kommer att upptäcka att Sveriges företagare klarar
              sig mycket bättre utan alla dessa regler som har tyngt dem så
              länge.
            </seg>
            <seg xml:id="i-b580baff30d7f989-0">
              I sak vill alliansen som sagt gå längre än majoriteten. Vi vill
              öka antalet företag som ur redovisnings- och revisionssynpunkt
              blir att betrakta som mindre företag. Det gör vi genom att höja
              gränsvärdet för balansomslutningen från 25 miljoner kronor till
              40 miljoner kronor. Därmed blir det lika med de gränser som finns
              inom EU. Regeringen har i sin proposition inte givit några mer
              avgörande skäl för sitt beslut att 25 miljoner i balansomslutning
              är bättre än 40 miljoner. Regeringens resonemang i propositionen
              präglas även det av ängslan. Vi vet emellertid att om vi sätter
              kriteriet till 40 miljoner kommer fler företag att klassas som
              mindre företag och därigenom få en mindre regelbörda till gagn
              både för svenskt näringsliv och hela det svenska samhället.
            </seg>
            <seg xml:id="i-9aa895b044c3d551-0">
              Herr talman! I propositionen har regeringen också lagt fram en
              lista på undantag för notupplysningar i årsredovisningen för mindre
              företag. Listan kan vid en första anblick se imponerande ut, men
              i praktiken är de flesta av de här noterna sällan eller aldrig
              tillämpliga på mindre företag.
            </seg>
            <seg xml:id="i-88bf0da190ef625a-0">
              Inom alliansen är vi ense om att utnyttja fler undantag som EG-rätten
              ger oss möjlighet till. Det är bland annat specifikationer av
              anläggningstillgångar, specifikationer av skulder som förfaller
              till betalning senare än fem år från balansdagen, uppgifter om
              löner och ersättningar till anställda fördelat på olika kategorier
              med mera. Värdet av dessa uppgifter kan starkt ifrågasättas i
              mindre företag. Undantag skulle innebära verkliga förenklingar
              för mindre företagare. EU:s årsredovisningsdirektiv ger oss också
              den möjligheten, men regeringen tvekar och vill avvakta. Man kan
              fråga sig: Avvakta vad då?
            </seg>
            <seg xml:id="i-bec89720f3a50a53-0">
              Vi inom alliansen vill också att mindre företag ska undantas
              från skyldigheten att redovisa sjukfrånvaron och könsfördelningen
              i företagens ledning. Dessa uppgifter kostar pengar att ta fram
              och är av ringa värde för det allmänna. Men regeringen vill avvakta
              och utreda.
            </seg>
            <seg xml:id="i-0a3f40a63d8a62dc-0">
              Sammanfattningsvis är regeringens förslag bra, men för lite och
              för ängsligt. Ska svensk företagsamhet få verkliga regelförenklingar
              krävs att vi vågar lita på företagen och företagarna.
            </seg>
          </u>
          <note xml:id="i-eb49912465f26973-0">
            Herr talman! Slutligen yrkar jag bifall till reservation 1 under
            punkt 2.
          </note>
          <note type="speaker" xml:id="i-e1b06063daef5b83-0">
            Anf. 167 JAN ERTSBORN (fp):
          </note>
          <u who="jan_ertsborn_fe5963" xml:id="i-e6759102274c095d-3">
            <seg xml:id="i-4bb1c0b9c7c5fbaf-0">
              Herr talman! Vi instämmer i vad Bertil Kjellberg nyss har sagt
              och välkomnar i allra högsta grad den här lagstiftningen och att
              vi nu ska kunna få en definition så att vi äntligen vet vad vi
              menar med små företag respektive stora företag. Det har vi väntat
              länge på. Den allmänna debatten behöver verkligen komma in i detta.
              Då behöver naturligtvis regeringen och vi politiker också använda
              oss av de här begreppen och behålla bara de här två begreppen
              och ta bort alla mellanformer.
            </seg>
            <seg xml:id="i-86b7b094302fcfc5-0">
              Jag ska inte upprepa vad Bertil Kjellberg har sagt. Jag ska bara
              uppehålla mig vid det som hade varit så oerhört enkelt för regeringen
              att göra här i dag, nämligen att låta redovisningarna av sjukfrånvaron
              och könsfördelningen i företagsledningarna följa de stora företagen.
              Vi har sagt det tidigare när vi antog den lagstiftningen, och
              jag säger det igen. Jag har ett litet ben kvar i dagens verklighet
              ute i näringslivet och är styrelseordförande i två bolag som har
              mellan 20 och 30 anställda vardera. Det är inte svårt, vare sig
              för den verkställande direktören eller för styrelsen, att hålla
              reda på sjukfrånvaron, och vi vet vilka som är kvinnor och vilka
              som är män i företagsledningen i den här typen av bolag. När någon
              blir sjuk tar naturligtvis företagsledningen detta till sig med
              en gång. Drar sjukdomen ut på tiden är det ett ärende för en företagsledare
              i den typen av företag att arbeta med. Det här behöver inte stå
              i någon årsredovisning, vare sig för den egna styrelsen, för företagen
              eller för de få som läser årsredovisningarna i den här typen av
              företag som egentligen inte är någon annan än bolagens bank. I
              stor sett ingen annan läser de här årsredovisningarna.
            </seg>
            <seg xml:id="i-be6be97f0bcd11b6-0">
              Det hade varit mycket enkelt att göra detta, och jag hoppas verkligen
              att regeringen tar det till sig och flyttar upp alla onödiga uppgifter
              som fortfarande kommer att ligga på små företag med den här gränsdragningen
              till de stora företagen. Där menar jag att det kan finnas anledning
              att man redovisar även sjukfrånvaron och könsfördelningen. Det
              har vi absolut inget emot. Men de företag som betraktas som små
              företag ska slippa den uppgiften som dessutom ska verifieras av
              revisorn och följaktligen inte bara kostar arbete att ta fram,
              utan den kostar rent faktiskt pengar när revisorn ska granska
              att uppgiften är rätt.
            </seg>
          </u>
          <note xml:id="i-d16c42ce00ec4a4e-0">
            Även jag yrkar bifall till reservation nr 1.
          </note>
          <note type="speaker" xml:id="i-8d674b1e327bba84-0">
            Anf. 168 JOHAN LÖFSTRAND (s):
          </note>
          <u who="johan_lofstrand_d6c3da" xml:id="i-0299e25087dd8609-0">
            <seg xml:id="i-5e4d097667650fbc-0">
              Herr talman! Vi debatterar nu betänkande nr 28 som i huvudsak
              behandlar propositionen Förenklade redovisningsregler, m.m. Det
              här är en debatt som vi har fört ett antal gånger under den här
              fyraårsperioden när vi har haft diskussioner om förenklingar,
              hur vi ska kunna utveckla associationsrätten och hur vi ska skapa
              bättre regelverk för företagen.
            </seg>
            <seg xml:id="i-38142a5fb65b0b71-0">
              Bertil Kjellberg sade i sitt anförande att det är så många regler,
              och det tycker jag är väldigt tydligt och man hör det väldigt
              många gånger. Vi har så oerhört mycket regler i Sverige att företagen
              inte klarar av att bedriva sin verksamhet. Den största påhejaren
              av det här är Svenskt Näringsliv. När man träffar företrädare
              för Svenskt Näringsliv brukar man i varannan och var tredje mening
              få höra om denna gigantiska börda av regler som gör det omöjligt
              att bedriva verksamhet i Sverige. Det gör mig lite ledsen. Det
              grundläggande för Svenskt Näringsliv borde väl vara att attrahera
              nya människor att starta företag så att Svenskt Näringsliv får
              fler medlemmar och på så sätt blir en ännu större organisation.
              Man ägnar väldigt stor tid till att berätta om hur dåligt det
              är, hur svårt det är och hur svårt regelverket är i stället för
              att försöka hjälpa sina medlemsorganisationer med de problem som
              finns och försöka attrahera nya individer att starta företag.
              Detta är en uppmaning som jag gladeligen ger från talarstolen:
              Prata mer om konstruktiva lösningar och attrahera nya människor
              att starta företag i stället för att prata om de ofantliga krav
              och svårigheter som finns!
            </seg>
            <seg xml:id="i-addebdb381c4710e-0">
              Jag är ute och träffar ganska många företagare. Någon här i kammaren
              eller någon som lyssnar får gärna svara på den här frågan: Vilka
              är dessa ofantliga mängder regler som en företagare måste följa?
              Vilka är dessa hundratals blanketter som man måste fylla i varje
              månad och som skapar de här gigantiska problemen? Jag har ställt
              den frågan ett antal gånger och inte fått svar.
            </seg>
            <seg xml:id="i-3834a799b90c1504-0">
              Sedan håller jag med om det finns enskilda blanketter, enskilda
              förslag och enskilda enkäter som kommer från myndigheter och även
              från andra som är krångliga och skapar en del problem. Man kan
              bryta ned frågan och säga: Vilken är den här krångliga blanketten
              som ställer till så rysligt mycket problem? Men när jag gör det
              får i alla fall inte jag speciellt ofta svar.
            </seg>
            <seg xml:id="i-68f4a684c2e051ca-0">
              Jag tycker att vi under den här mandatperioden har tagit ett
              antal viktiga steg. Det var lite grann det jag pratade om i mitt
              förra anförande: Det handlar om att vi nu måste modernisera lagstiftningen
              för företagande och för företag i Sverige. Det är det jag tycker
              att Socialdemokraterna, Vänsterpartiet och Miljöpartiet har gjort
              på ett antal olika områden under den här mandatperioden. Jag tycker
              att den nya aktiebolagslagen är ett sådant exempel där man faktiskt
              har lagt fram ett antal förslag om hur man ska modernisera och
              skapa en lagstiftning som ska klara av de krav som ställs i dag.
            </seg>
            <seg xml:id="i-59817237807e892b-0">
              Nu är det ju faktiskt så att i den nya aktiebolagslagen är det
              fler regler än i den gamla aktiebolagslagen, och jag tror nog
              att de flesta som har satt sig in i den nya aktiebolagslagen kan
              konstatera att det faktiskt är ganska bra att det finns några
              paragrafer till, för det här skapar en trygghet för de företag
              som finns där. Om det inte skulle ha funnits regelverk på det
              här området hade vi i stället hamnat i olika typer av tvistlösningar.
              Men nu finns det tydligt och klart redovisat vad det är som gäller
              i olika situationer. Om företag hamnar i en sådan situation vet
              de tydligt och klart vad som gäller, och då slipper de hamna i
              någon typ av tvistlösning. De kan i stället använda sig av regelverket.
            </seg>
            <seg xml:id="i-dcfdf82c2f5b9a70-0">
              Jag tycker alltså att man inte alla gånger kan säga att fler
              regler bara är dåligt, utan i vissa fall tror jag att det kan
              vara en trygghet att ha regelverk.
            </seg>
            <seg xml:id="i-5760a1574732acad-0">
              En annan diskussion har gällt om man ska ha revisionsrätt för
              alla företag eller inte. Jag tror att det är en jätteviktig diskussion,
              och den frågan har vi diskuterat ett antal gånger här i kammaren.
              Jag tror att revisionsrätt är väldigt viktig, och jag tror till
              och med att man som företagare känner en viss trygghet av att
              ens bolag faktiskt revideras.
            </seg>
            <seg xml:id="i-ee2b989fec4a9217-0">
              Jag tror alltså inte att alla regler är av ondo, utan jag tror
              faktiskt att mycket av regelverksarbetet har påbörjats. Sedan
              kan jag hålla med om att det finns saker som vi måste gå vidare
              med.
            </seg>
            <seg xml:id="i-c0641c5ee53d323d-0">
              En av de stora skillnaderna, och en av de saker som vi har diskuterat
              väldigt mycket under de här åren, har varit att vi tidigare i
              Sverige haft en princip om enhetliga regler. Vi har alltså haft
              regler som har byggt på att det ska vara ungefär samma struktur
              för alla företagstyper. Bokföringsnämnden har ett resonemang i
              propositionen som jag tycker är intressant och som regeringen
              faktiskt har tagit fasta på, som handlar om att det nu är viktigt
              att man i stället sätter upp gränsvärden. Hela den här propositionen
              bygger på att man nu tydliggör skillnader mellan mindre och stora
              företag.
            </seg>
            <seg xml:id="i-72cfe24632a21ca4-0">
              Jag tror att det här är en fortsatt process. Jag tror att det
              är ganska viktigt att vi har den här processen. Jag tror också
              att det kommer att finnas fler områden där vi kommer att jobba
              vidare med det här. Det finns säkert fler delar att jobba med
              för att förbättra redovisningsreglerna och underlätta redovisningen.
            </seg>
            <seg xml:id="i-7c487a406efc7156-0">
              Herr talman! I betänkandet finns det tre reservationer, och jag
              tänkte beröra två av dem i alla fall. Den ena reservationen rör
              hur gränsvärdena är uppsatta och om man skulle ha höjt något av
              gränsvärdena lite grann eller sänkt något av gränsvärdena lite
              grann eller om de ligger på rätt nivå. Från utskottsmajoritetens
              sida anser vi att gränsvärdena ligger bra där de ligger, att man
              nu kommer att få tydliga grupperingar mellan stora och små företag
              och att det här i mångt och mycket är ungefär samma regelverk
              som EG har i sitt redovisningsdirektiv.
            </seg>
            <seg xml:id="i-cf3bc016db89d324-0">
              Sedan kan man självklart resonera om gränsvärdena. Det kan vara
              så att vi i framtiden kommer att behöva se över dem. Problemet
              med gränsvärden beror ju på att företagande sker inom väldigt
              många olika områden. Det finns säkert vissa branscher där de här
              gränsvärdena kanske inte alla gånger är helt applicerbara och
              där det kan finnas en gränsdragningsproblematik. Men jag tror
              att den avvägning som har gjorts från regeringens sida jag tycker
              att man i propositionen väldigt tydligt beskriver varför man har
              satt just de här nivåerna är väl gjord. Vi får väl se hur lagstiftningen
              kommer att fungera framöver.
            </seg>
            <seg xml:id="i-5943dd5ccb9cd164-0">
              Den andra reservationen som jag kort tänkte beröra är reservation
              nr 2 gällande undantag från redovisningskrav. Den här frågan diskuterade
              vi för något år sedan när lagstiftningen infördes. Jag håller
              med Jan Ertsborn om att de här två frågorna i ett bolag med 20
              anställda är väldigt lätta att överblicka. Då tror jag inte heller
              att kostnaderna blir speciellt stora för att föra in dem i årsredovisningen.
              Jag tror att könsfördelningen och framför allt sjukfrånvaron är
              uppgifter som kan vara viktiga, men vi säger också i propositionen
              att det här är någonting som vi får gå vidare och se på för att
              på så sätt kunna minska den totala redovisningsbördan i framtiden.
            </seg>
            <seg xml:id="i-15eae8ccb08c595c-0">
              Med det korta inlägget vill jag än en gång yrka bifall till förslaget
              i betänkandet i sin helhet och avslag på reservationen.
            </seg>
          </u>
          <note type="speaker" xml:id="i-fb021207ec9fbbcc-0">
            Anf. 169 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-067cc6237a3a6d7b-2">
            <seg xml:id="i-8e4e862a84726ee3-0">
              Herr talman! Jag tycker att man i den politiska debatten ska
              ha en viss varsamhet med orden. Jag har inte sagt att alla regler
              är av ondo. Jag har levt i 20 år på att vrida och vända på regler,
              så jag har stor respekt för svenska lagar och regler.
            </seg>
            <seg xml:id="i-b5c97ddb337675fd-0">
              Men jag tycker att Johan Löfstrand försöker förminska problemet
              med den krångliga regelmassan. Det är krångligt att vara företagare.
              Det jag försökte säga är att varje regel i sig kan verka vettig
              och sund, men när man sammanställer allt och ska försöka göra
              någonting av det i det dagliga livet är det besvärligt.
            </seg>
            <seg xml:id="i-2c904631110f8654-0">
              Man ska också komma ihåg att de allra flesta företagare, möjligtvis
              med undantag för advokater som lever på regler, inte lever på
              att fylla i blanketter och att tillämpa regler. Det de lever på
              är att sälja, tillverka och producera varor. Det är det de försöker
              leva på. Därför tycker jag att man inte ska förminska problemen.
              Det är ett verkligt problem med alla dessa regler.
            </seg>
            <seg xml:id="i-4c8db498f098c7ad-0">
              Därför vill jag fråga Johan: Tycker han inte att det är ett verkligt
              problem med alla dessa regler?
            </seg>
          </u>
          <note type="speaker" xml:id="i-57801770d962236d-0">
            Anf. 170 JOHAN LÖFSTRAND (s) replik:
          </note>
          <u who="johan_lofstrand_d6c3da" xml:id="i-0299e25087dd8609-1">
            <seg xml:id="i-3f2eaaf4054dde0e-0">
              Herr talman! Jag håller med Bertil Kjellberg om att problemet
              finns för företag, men jag tror att regelverken är bra. Den fråga
              som jag brukar ställa mig är just den: Vilka är de regler som
              vi ska ta bort? Vilka är de redovisningsdelar som inte är nödvändiga?
              Jag tror att väldigt många av dessa är nödvändiga och väldigt
              bra.
            </seg>
            <seg xml:id="i-e534dde47e850ca9-0">
              Framför allt är det ju så, precis som jag sade i mitt anförande,
              att många av de regler som finns är till för att skapa trygghet
              för företagaren. Det ska finnas en trygghet i att ekonomin är
              okej. Det ska finnas en trygghet i att det i lagstiftningen finns
              tydligt reglerat vad som händer i olika situationer och vid olika
              typer av tvister eller när man är oense om olika saker.
            </seg>
            <seg xml:id="i-c3042ee977ef41e2-0">
              Jag håller däremot med om att det finns ett antal blanketter
              som skickas ut från våra myndigheter och att det finns några saker
              som ska skickas in som gör att den totala regelmassan för vissa
              företagare, framför allt de absolut minsta, skapar problem. Men
              man kan ställa frågan: Vilken av dessa ska man ta bort? Då är
              det väldigt sällan man får något svar.
            </seg>
            <seg xml:id="i-9eb69c583eb7b7b9-0">
              Däremot är det väldigt viktigt att vi som lagstiftare och som
              regeringsbärande parti hela tiden har en dialog med de myndigheter
              som har väldigt mycket kontakter men också ser över regelverket
              för att försöka underlätta hela tiden. Jag tycker faktiskt att
              under de senaste åren har både Bolagsverket och Skatteverket gjort
              väldigt mycket för att bli mer kundanpassade, men självklart finns
              det saker kvar att göra.
            </seg>
          </u>
          <note type="speaker" xml:id="i-51d0c3121897ab8b-0">
            Anf. 171 BERTIL KJELLBERG (m) replik:
          </note>
          <u who="bertil_kjellberg_40bafe" xml:id="i-067cc6237a3a6d7b-3">
            <seg xml:id="i-55ca84543a6eae5a-0">
              Herr talman! Det handlar inte bara om de regler som berör företag,
              utan många regler finns ju till för att man ska lämna uppgifter
              till myndigheter. Man ska göra olika former av anmälningar. Allt
              det kostar pengar. Till exempel gäller det momslagstiftningen.
              Det kostar företagen enorma summor varje månad att fylla i dessa
              blanketter. Om man försökt fylla i en sådan blankett, med pilar
              hit och dit, förstår man att det inte är någon lätt sak om man
              inte är utbildad för det. Därför tvingas också många småföretagare,
              hantverkare, att vända sig till experter för att få det gjort.
              Och det kostar pengar.
            </seg>
            <seg xml:id="i-5bc1877a74f0277c-0">
              Jag tycker alltså att man ska vara mycket mer öppen för detta.
              Jag tycker också att Johan ska fråga sin partiledare, den röde
              patronen på Torp, om han inte tycker att det finns en del regler
              som är alldeles onödiga.
            </seg>
          </u>
          <note type="speaker" xml:id="i-47b98c62eda8b71d-0">
            Anf. 172 JOHAN LÖFSTRAND (s) replik:
          </note>
          <u who="johan_lofstrand_d6c3da" xml:id="i-0299e25087dd8609-2">
            <seg xml:id="i-1a39d627332729e6-0">
              Herr talman! Självklart finns det en och annan regel som behöver
              ses över. Den för mig viktiga principen är dock att de absolut
              flesta regler som finns i dag finns av en anledning, och de har
              oftast ett väldigt gott syfte.
            </seg>
            <seg xml:id="i-6d750db7a02fcf3d-0">
              Däremot tror jag att det är viktigt att diskutera hur vi kan
              skapa bättre samordning. Bertil Kjellberg har helt rätt i att
              det finns ett antal blanketter och anmälningsformulär som ska
              fyllas i där myndigheter och andra aktörer säkert skulle kunna
              samordna informationen så att blanketten bara behövde skickas
              ut och fyllas i en gång. Det finns sådana delar i detta.
            </seg>
            <seg xml:id="i-2ac45aad82cfaba2-0">
              Ett sådant arbete har påbörjats. Jag är stolt över att regeringen
              under de senaste åren börjat jobba med dessa frågor och sett till
              att myndigheterna blivit mer delaktiga i att ha ett bättre kundperspektiv
              när de har kontakt med företagare.
            </seg>
          </u>
          <note type="speaker" xml:id="i-6042f1f64c7765de-0">
            Anf. 173 TASSO STAFILIDIS (v):
          </note>
          <u who="tasso_stafilidis_3a55e9" next="cont" xml:id="i-9678ff6edfa1c9ba-0">
            <seg xml:id="i-111a41312a3c3ac4-0">
              Herr talman! Det är så roligt och så trevligt. Vi är så glada
              och eniga i utskottet, och det har vi varit i alla de debatter
              vi haft i dag. Vi är till och med eniga om att vi måste gå längre.
              Vi måste komma med ytterligare förslag, för det är sant, Bertil
              Kjellberg, att det inte ska vara krångligt att vara företagare.
              Vi är helt överens, trots att vi inte tillhör samma allians.
            </seg>
            <seg xml:id="i-192883ceea6b77fd-0">
              Herr talman! Det finns inget självändamål med att ha krångliga
              redovisningsregler, tvärtom. 2004 tog Vänsterpartiet i samarbete
              med regeringen och Miljöpartiet fram en handlingsplan för att
              minska företagens administrativa börda. Att förenkla rutinerna
              för små företag är en prioriterad uppgift. Det nya lagförslaget
              kommer att beröra ca 1 miljon små företag. Fler företag än i dag
              kommer att slippa upprätta årsredovisning, och de flesta enskilda
              näringsidkare kommer att kunna göra ett så kallat förenklat bokslut.
            </seg>
            <seg xml:id="i-958479f7bd29b052-0">
              Färre transaktioner kommer att behöva bokföras genom ökade möjligheter
              att använda den så kallade kontantmetoden. Mindre företag kommer
              inte att omfattas av alla bestämmelser i årsredovisningslagen.
              Kravet på antal upplysningar som mindre företag ska lämna minskar
              alltså. Alla företag behöver inte upprätta årsredovisning. Det
              framgår av bokföringslagen att till exempel enskilda näringsidkare,
              som inte driver verksamhet av en viss omfattning, redan i dag
              slipper detta.
            </seg>
            <seg xml:id="i-e9f582c95509c5ea-0">
              När det gäller företag som driver kommersiell verksamhet, utan
              något personligt ansvar för ägarna, är huvudregeln däremot den
              motsatta. Det beror på att det finns ett särskilt stort behov
              av offentlig redovisning när det handlar om aktiebolag och ekonomiska
              föreningar där just det personliga ansvaret saknas. Detta beror
              bland annat på att vi vill ha ett skydd för tredje man.
            </seg>
            <seg xml:id="i-089d7ec20daed6b9-0">
              De företag som ska upprätta årsredovisning är också skyldiga
              att ge vissa tilläggsupplysningar.
            </seg>
            <seg xml:id="i-da9025ae39a4d405-0">
              Herr talman! Låt mig så ta upp reservation nr 2. Vari ligger
              bördan? De borgerliga partierna vill ha fler undantag från redovisningskraven.
              Ett av förslagen är att företagen ska slippa lämna uppgifter om
              löner och ersättningar till anställda, fördelat på olika kategorier.
              Därför vill jag fråga: Menar ni att ni då också vill ta bort skyldigheten
              att kartlägga och analysera löneskillnader mellan män och kvinnor,
              som i dag finns för arbetsgivare i jämställdhetslagen? Eller beror
              det kanske bara på ett förbiseende från er sida? Det har ni nämligen
              inte lyft upp.
            </seg>
            <seg xml:id="i-4b7d911cb163b16b-0">
              Den arbetsgivare som har fler än tio anställda ska även redovisa
              resultatet av lönekartläggningen i en handlingsplan för jämställda
              löner. Eftersom det kravet på löneredovisning redan finns enligt
              jämställdhetslagen är det väl knappast särskilt betungande att
              lämna upplysningar om fördelning av löner och ersättningar i en
              årsredovisning? Vi vet hur enkelt det är att klippa och klistra
              i datorn.
            </seg>
            <seg xml:id="i-73346277787e0f2b-0">
              Ni tycker också att det är olyckligt att mindre företag är skyldiga
              att redovisa de anställdas sjukfrånvaro samt könsfördelningen
              i bolagens ledningar. Jag tycker att det tvärtom vore mycket olyckligt
              att ta bort den skyldigheten. Så vari ligger bördan, Jan Ertsborn?
              Du tog upp exemplet med de mindre företag som du är med och leder.
              När det nu är fråga om så små företag handlar det om mycket lite
              arbete som behöver läggas ned på att pränta ned några pinnar på
              ett papper.
            </seg>
            <seg xml:id="i-4504c55fabade109-0">
              Arbetsgivaren har ett ansvar för sina anställda när det till
              exempel gäller rehabilitering vid långtidssjukskrivningar. Arbetsgivaren
              bör även arbeta för att få ned antalet sjukskrivningsdagar hos
              sina anställda. Det ligger i allas intresse. Många arbetsgivare
              tar också sitt ansvar, och det är bra, men vi vet att alla inte
              gör det.
            </seg>
            <seg xml:id="i-83dc340c5ead70ba-0">
              Statistik över sjukfrånvaron är rimligtvis sådant som arbetsgivaren
              ändå måste ta fram, och jag förstår därför inte vari lättnaden
              skulle bestå om man tog bort kravet att klippa in dessa uppgifter
              även i årsredovisningen och inte bara i de rapporter som skickas
              från företaget till Försäkringskassan.
            </seg>
            <seg xml:id="i-28bc4a393f9446f7-0">
              När det gäller könsfördelningen i bolagsstyrelser är Vänsterpartiet,
              som alla vet, för en kvotering. Utan en redovisning från arbetsgivarna
              av hur läget ser ut kommer vi aldrig att få någon uppfattning
              om jämställdheten i bolagsledningarna, om den förbättras eller
              inte. Vi har i dag på Dagens Nyheters debattsida kunnat läsa att
              de kvinnliga cheferna minskar rejält i antal. Jag har dock inte
              sett några som helst konkreta förslag från den så kallade borgerliga
              alliansen om vad de skulle vilja göra för att förbättra läget.
              Här ser vi emellertid tydliga verktyg enkla verktyg som enligt
              Vänsterpartiets mening inte på något sätt är betungande. Varför
              i all sin dar skulle vi ta bort dem?
            </seg>
          </u>
          <note xml:id="i-12eabbcfeeb0693c-0">
            Herr talman! Jag yrkar bifall till förslaget i propositionen,
            som är ett samarbete mellan Vänsterpartiet, Miljöpartiet och den
            socialdemokratiska regeringen, och till utskottets förslag i betänkandet
            samt avslag på samtliga reservationer.
          </note>
          <u who="tasso_stafilidis_3a55e9" prev="cont" xml:id="i-4a9d4c5e0a1505e9-0">
            <seg xml:id="i-ce891e07b838f45a-0">
              Vi är eniga, och ni kommer att få se när vi efter valet tar vid
              med spadar och starka nypor att det blir ännu enklare än i dag
              att vara företagare. Vi ska se till det.
            </seg>
          </u>
          <note type="speaker" xml:id="i-1fd0057e23cb195c-0">
            Anf. 174 YVONNE ANDERSSON (kd):
          </note>
          <u who="yvonne_andersson_be31d0" xml:id="i-f891be37d852a2b8-12">
            <seg xml:id="i-b929464585638116-0">
              Herr talman! Mina kolleger inom alliansen har, som de yrkeskunniga
              advokater de är, på ett suveränt sätt framfört vår uppfattning
              vad gäller reservationerna 1 och 2, vilka vi helt står bakom.
            </seg>
            <seg xml:id="i-3fe0c5665b6c0eb6-0">
              Jag vill i stället lyfta fram en annan aspekt i betänkandet.
              Den framgår tydligt av reservation 3, som jag yrkar bifall till.
              Det handlar om situationen för ideella föreningar, registrerade
              trossamfund och samfällighetsföreningar som varit befriade från
              vissa krav vad gäller redovisning och avslutning av den löpande
              bokföringen. Vi vill att den ska följas upp så att man inte försvårar
              deras verksamhet. Vi vet att den ideella verksamheten är väldigt
              viktig för vårt samhälle, och därför är det viktigt att vi inte
              inför ytterligare förordningar och krav som försvårar och hämmar
              verksamheten. Här hoppas vi att regeringen kommer tillbaka och
              berättar om ett sådant arbete.
            </seg>
            <seg xml:id="i-f6ff71ebde6823ab-0">
              Nu har jag skyndat på så mycket att jag inser att jag också har
              en minut på mig att svara Johan Löfstrand, som kommer från min
              hemstad Linköping. Han säger: Vad finns det för krångliga blanketter?
              Jag har ett jättebra förslag på hur Johan Löfstrand kan ta reda
              på det. Jag föreslår att Johan Löfstrand startar en egen enskild
              firma inom området med en idé om planeringsanslag för matlagningsprojekt.
              När han ansöker om att starta denna firma kommer han att få uppleva
              det antal blanketter som ska fyllas i. Om han då råkar få den
              stora summan av till exempel 20 000 kr ska han också deklarera
              året därpå, och då blir problemet ännu mer intressant: Är han
              momsskyldig eller ej? Det kommer att finnas ett antal sådana frågor
              som gör det jättesvårt.
            </seg>
            <seg xml:id="i-a98a618852cb46bc-0">
              Jag vill gärna tala om att jag har prövat detta och vet att det
              är rätt mycket arbete. Till syvende och sist är det någon expert
              någonstans som måste svara och hjälpa till, för det går inte.
              Jag är inte utbildad att driva företag. Jag är dock utbildad i
              mycket annat, och jag är van vid att skriva. Det är de flesta
              av oss. Men det är först i situationer där man prövar gränserna
              som man ser var de krångliga reglerna finns. Det är först då som
              man kan uppleva att det var krångligare än man trodde.
            </seg>
            <seg xml:id="i-394f0dad94fad164-0">
              Det är detta vi från alliansen kämpar emot. Varför tillföra i
              en situation när vi vill ha fler företagare, fler människor som
              utvecklar idéer och fler innovativa satsningar i vårt samhälle
              mer för den ideella sektorn? Jag vill vädja: Åstadkom inte ännu
              fler regler! Låt oss befrias från dem i stället!
            </seg>
            <seg xml:id="i-af4638e85fb75561-0">
              Jag tackar för ordet och yrkar alltså bifall till reservation
              3. Jag står bakom övriga reservationer.
            </seg>
          </u>
          <note type="speaker" xml:id="i-9003d110cb1622e7-0">
            Anf. 175 JOHAN LÖFSTRAND (s) replik:
          </note>
          <u who="johan_lofstrand_d6c3da" xml:id="i-0299e25087dd8609-3">
            <seg xml:id="i-599f87758dd82a9b-0">
              Herr talman! Jag har inte själv startat företag någon gång. Jag
              har dock ett antal vänner som har företag, både inom försäljningsbranschen
              och inom postorderbranschen men inte inom matbranschen, så det
              kanske vore ett nytt område. Men jag vet ungefär vilka blanketter
              som krävs för att starta ett företag och vilka blanketter som
              krävs för att gå vidare.
            </seg>
            <seg xml:id="i-d72aed7c33f711f1-0">
              Precis som vi har pratat om i dag finns det ett antal delar kvar.
              Framför allt finns det ett antal kommunala beslutsfattare som
              kanske behöver synkronisera sin indrivning av information med
              ett antal statliga eller andra myndigheter. Jag håller helt med
              om det. Och på den sidan jobbar vi ju. Vi jobbar med att försöka
              underlätta så att informationen kommer in för jag är helt övertygad
              om att det är ganska viktigt att informationen kommer in.
            </seg>
            <seg xml:id="i-99262eb870c568d6-0">
              Slutligen vill jag bara säga att skatteutskottet kommer att debattera
              i dag eller i morgon, faktiskt hur man ska underlätta momsredovisningen.
              Detta ligger ju inte på vårt utskott, men den frågan har regeringen
              också tagit tag i. Det pågår alltså arbete på många olika områden.
            </seg>
          </u>
          <note type="speaker" xml:id="i-812876e605fb3c91-0">
            Anf. 176 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-f891be37d852a2b8-13">
            <seg xml:id="i-143c7114e7ae977a-0">
              Herr talman! Det vi åstadkommer här är alltså att ta bort ett
              undantag för exempelvis de ideella föreningarna. Där kommer nog
              även de klubbar och organisationer som Johan Löfstrand tillhör
              in. Om man till exempel säljer korv vid fotbollsmatcher och samtidigt
              råkar äga eller vara taxerad för någon fastighet kommer man helt
              plötsligt att få ytterligare regler.
            </seg>
            <seg xml:id="i-a5e9e2ab59b48a4c-0">
              Det är precis det vi vill med vår reservation. När man nu inför
              en ny regel måste man åtminstone se till att följa upp den. Det
              är synnerligen viktigt.
            </seg>
            <seg xml:id="i-5beef5b5b03b100a-0">
              Jag kan bara säga att detta är en kamp. Vi kan inte utveckla
              innovationer i vårt samhälle vare sig i små, medelstora eller
              stora företag och se det klimatet som positivt om vi inte är vaksamma
              på dessa översitterier där vi hela tiden lägger på ytterligare
              pålagor. Och det är ingen trygghet i dem, för det finns många
              fallgropar mellan att göra rätt och att göra fel. Jag tycker snarare
              tvärtom, att det är en otrygghet. Tänk om jag gör fel det är någonting
              man ofta hör.
            </seg>
          </u>
          <note type="speaker" xml:id="i-4c6e8a114fa0f8fd-0">
            Anf. 177 JOHAN LÖFSTRAND (s) replik:
          </note>
          <u who="johan_lofstrand_d6c3da" xml:id="i-0299e25087dd8609-4">
            <seg xml:id="i-b2628087c22ae0a6-0">
              Herr talman! Jag tycker att Sverige är innovativt. Jämfört med
              många andra länder är vi faktiskt ett land som har en oerhörd
              innovativ kraft. Vi är ett av de länder som skapar oerhört mycket.
              Just nu skapas det faktiskt också fler företag än vad det gjort
              på oerhört lång tid, inklusive den period då vi hade en borgerlig
              regering som styrde. Under den perioden skapades det inte så våldsamt
              många företag.
            </seg>
            <seg xml:id="i-e34bc0655d45c96d-0">
              Sedan gällde det detta med regler. Yvonne Andersson säger att
              staten och lagstiftaren kommer uppifrån och bara tvingar företagen
              att redovisa massor med saker. Jag menar att många av de regler
              som finns i dag faktiskt är till för att skydda och skapa trygghet
              för företagarna. Den nya aktiebolagslagen tycker jag är ett utmärkt
              exempel där de nya paragraferna faktiskt är till för att ge trygghet.
              Vid en eventuell konflikt eller diskussion mellan två eller flera
              parter finns det tydliga regler om vad som gäller.
            </seg>
            <seg xml:id="i-281c01c5a76cc5ad-0">
              Sedan kan jag bara återigen säga som sista punkt: Ja, det finns
              ett antal saker som kommunen och myndigheterna kräver in där man
              med säkerhet kan skapa ganska mycket förändringar. Jag tycker
              dock att Bolagsverket och Skatteverket under de senaste åren har
              visat att de blivit mer kundanpassade. Nu ska vi gå vidare och
              se till att fler myndigheter och fler kommunala instanser jobbar
              på samma sätt.
            </seg>
          </u>
          <note type="speaker" xml:id="i-afc42513b335735f-0">
            Anf. 178 YVONNE ANDERSSON (kd) replik:
          </note>
          <u who="yvonne_andersson_be31d0" xml:id="i-f891be37d852a2b8-14">
            <seg xml:id="i-1acc0bcec4970422-0">
              Herr talman! Det blir snarast dråpligt när Johan Löfstrand säger
              att detta ger trygghet. Ja, lagstiftaren tycker ju det. Men det
              ger ju inte trygghet om reglerna inte är tydliga, och det är de
              inte. I dag är de otydliga. Det finns regler i dag som även experter
              på skattemyndigheten måste anlita folk för att över huvud taget
              kunna tolka. Detta är en erfarenhet jag har. Det var därför jag
              valde exemplet med vad som är momspliktigt och inte. Bara det
              är en svårighet i vissa fall.
            </seg>
            <seg xml:id="i-0ac95202ce5bc81c-0">
              Jag tror att det här landet skulle behöva en regering som är
              borgerlig och som får sitta under betydligt längre tid än en fyraårsperiod.
              Då hoppas jag att vi inte gör det som Socialdemokraterna har gjort
              ihop med Miljöpartiet och Vänstern, nämligen att skapa nya regler
              och sedan säga att man ska förenkla tillvaron genom att ta bort
              dem. Det kan man ju alltid göra, och det är det ni gör just nu.
              Nu skapar ni ytterligare regler för ideella föreningar, vilket
              min reservation nr 3 handlar om. Ni kan ju komma om ett par år
              och säga i opposition: Om vi funnes i regeringen nu skulle vi
              ta bort detta. Men det vill inte vi. Vi vill ta bort det nu.
            </seg>
          </u>
          <note xml:id="i-bbdcaceb22f4c253-6">
            Överläggningen var härmed avslutad.
          </note>
          <note xml:id="i-83da3e90f92f0aac-0">
            22 § Ändring i lagen om elektronisk kommunikation
          </note>
          <note xml:id="i-ad23939a1980103d-11">
            Föredrogs
          </note>
          <note type="speaker" xml:id="i-1f030878678845dc-0">
            Anf. 179 KARIN THORBORG (v):
          </note>
          <u who="karin_thorborg_894081" xml:id="i-a8047aacc821a0de-0">
            <seg xml:id="i-170c4367fbf8d218-0">
              Herr talman! I propositionen föreslås en ändring i lagen om elektronisk
              kommunikation. Det ska bli lättare att få fram en samlokalisering
              av master. Från Vänsterpartiets sida motsätter vi oss inte förslaget,
              men vi anser att det inte är tillräckligt. Vi har även fått stöd
              av Centerpartiet i den här frågan. Därför vill jag yrka bifall
              till vår reservation nr 1.
            </seg>
            <seg xml:id="i-5bb4f9a619af11a0-0">
              För att få till stånd mer av samlokalisering av mobilmaster än
              i dag tycker vi att det är nödvändigt att ge kommunerna möjlighet
              att ingripa då de anser att samlokalisering är nödvändig av olika
              orsaker. För att kommunerna ska få denna möjlighet föreslår vi
              också en skärpning av PBL. Ändringen ska ge kommunerna rätten
              att säga nej till master som kan samlokaliseras med en befintlig
              mast, alternativt en annan mast som är bättre placerad utifrån
              miljö-, hälso- eller säkerhetsaspekter.
            </seg>
            <seg xml:id="i-7bdc538e034f3e92-0">
              Vi instämmer också med de remissinstanser som anser att även
              kommunerna bör ges rätten att väcka ett ärende om samlokalisering
              mellan en operatör och en mastägare. Vi föreslår därför att denna
              rätt utvidgas till att också gälla för kommunerna.
            </seg>
            <seg xml:id="i-4dff5fce714231d5-0">
              Med dessa två tillägg menar vi att antalet samlokaliseringar
              skulle öka, vilket ju är meningen med förslaget.
            </seg>
          </u>
          <note xml:id="i-fdfb57c3e759de38-0">
            Bifall till reservation nr 1!
          </note>
          <note type="speaker" xml:id="i-c03aefe735518ce2-0">
            Anf. 180 MONICA GREEN (s):
          </note>
          <u who="monica_green_587eab" xml:id="i-7ea6134fe37839f2-0">
            <seg xml:id="i-cc9819f984794ff4-0">
              Herr talman! Färre telemaster gynnar alla. Nu ska vi behandla
              Ändring i lagen om elektronisk kommunikation . Den nya tekniken
              kan hantera mycket mer information snabbare och visa rörliga bilder.
              Det är spännande. Det finns bra tjänster, både för nytta och nöje:
              inom vården, för småföretag och naturligtvis finns också underhållning.
            </seg>
            <seg xml:id="i-ed1ccd16b8b4979d-0">
              Men den nya tekniken kräver stora investeringar i infrastruktur.
              Det har redan byggts omkring 7 000 nya master och det kommer att
              byggas ännu fler. Det är en utbyggnad som innebär stora kostnader,
              men den inverkar också på kultur- och naturlandskapet. Därför
              gör vi en lagändring som syftar till att göra det enklare att
              tvinga fram samordning i de telemaster där samordning inte uppnås
              på frivillig basis.
            </seg>
            <seg xml:id="i-7d2ecd85f6b054f9-0">
              Många kommuner upplever att det är besvärligt att avgöra bygglovsärenden
              om telemaster. Ärenden som rör telemaster är ofta komplicerade,
              och reaktionerna är många. Översyn av plan- och bygglagen görs
              för närvarande. Vi anser att det behövs vägledande riktlinjer
              för hur kommuner ska agera i de här ärendena. Vi menar att kommuner
              ska ha stort inflytande på var master ska placeras och att de
              ska komma in tidigt i processen.
            </seg>
            <seg xml:id="i-df756b4f18643641-0">
              Men det är också fråga om en bedömning när det gäller om befintliga
              master ska samlokaliseras. Det är komplicerat med hänsyn till
              säkerhet, hållfasthet i master, om det blir storm till exempel,
              säkerhetsstörningar och så vidare. Även om motionen och reservationen
              har ett vällovligt syfte är vi i dagsläget inte beredda att ta
              något mer initiativ, för vi har gått långt.
            </seg>
            <seg xml:id="i-196e93b9f657f32e-0">
              Mer samverkan innebär färre master som i sin tur innebär att
              behoven av investeringar i ny infrastruktur minskar. Vi vill påskynda
              utbyggnaden och utvecklingen. En ökad samordning i befintlig infrastruktur
              kommer att innebära att vi frigör resurser.
            </seg>
          </u>
          <note xml:id="i-225036ddc5905d91-0">
            Jag yrkar bifall till förslaget i betänkandet och avslag på reservationen.
          </note>
          <note xml:id="i-bbdcaceb22f4c253-7">
            Överläggningen var härmed avslutad.
          </note>
          <note xml:id="i-a03510bb75a50fe4-0">
            23 § Socialtjänst (förnyad behandling)
          </note>
          <note xml:id="i-ad23939a1980103d-12">
            Föredrogs
          </note>
          <note type="speaker" xml:id="i-454eaa63c2dcfad9-0">
            Anf. 181 INGRID BURMAN (v):
          </note>
          <u who="ingrid_burman_114164" xml:id="i-4bd7c872a7ba5aa0-0">
            <seg xml:id="i-96b89ec358d141a0-0">
              Herr talman! Det betänkande vi nu debatterar debatterades också
              i kammaren den 26 april, innan det återförvisades till utskottet.
              Jag ber att få hänvisa till mitt inlägg i den debatten när det
              gäller dels Vänsterpartiets ställningstagande till socialtjänsten
              i stort, dels till våra reservationer i betänkandet.
            </seg>
            <seg xml:id="i-da6726adbb010162-0">
              Det gäller också det tillkännagivande som utskottet ger om att
              lyfta fram barnperspektivet när man utformar ett lagförslag om
              en behandlingsplan för den sociala barn- och ungdomsvården och
              det om att stärka socialstyrelsens roll när det gäller att se
              till att myndigheter följer upp verksamheter med anmälningsskyldigheter.
              De som följer upp de här verksamheterna ska bli bättre på att
              upptäcka och anmäla misstanke om barnmisshandel. Det är aktuella
              och nödvändiga tillkännagivanden som ett enigt utskott står bakom
              i dag liksom vi gjorde den 26 april.
            </seg>
            <seg xml:id="i-70e833eb1be73d9b-0">
              När betänkandet sist var uppe till behandling hade Vänsterpartiet
              en reservation. Det var nr 19. Vi reserverade oss för att man
              ska ändra i socialtjänstlagen så att ordet bör byts ut mot ordet
              ska på två ställen i 5 kap. 11 § i socialtjänstlagen. Det är en
              bestämmelse som hanterar stöd till brottsoffer. Bestämmelsen gäller
              särskilt kvinnor som utsätts för våld och övergrepp.
            </seg>
            <seg xml:id="i-f522cfe0a5d071cf-0">
              Vi ville att riksdagen skulle ge regeringen detta till känna
              redan den 26 april, för drygt en månad sedan. I stället för att
              ansluta sig till Vänsterpartiets reservation valde en rad partier
              att återförvisa ärendet till socialutskottet med det resultatet
              att nu står ett enigt utskott bakom ett i stort sett identiskt
              tillkännagivande med det vi tidigare reserverade oss för.
            </seg>
            <seg xml:id="i-a1f4dab421ccab79-0">
              Naturligtvis är det bra att utskottet nu kan ena sig om det här.
              Det är självfallet också förståeligt att en del partier behöver
              lite längre betänketid innan de kommer fram till beslut. Jag har
              inget emot det, för beslutet blir bra. Det är jag glad för. Jag
              tycker att det är bra att vi nu alla kan ena oss om ett tillkännagivande
              om en politik som Vänsterpartiet länge har drivit.
            </seg>
            <seg xml:id="i-78012b5570d865c5-0">
              Herr talman! Det här är min sista debatt i den här kammaren,
              då jag lämnar riksdagen i och med höstens val, och jag vill passa
              på att tacka mina med- och motdebattörer i socialutskottet för
              alla genom åren intensiva debatter. Jag vill också tacka talmännen
              och kammarkansliets personal för ett vänligt bemötande under de
              gångna åren.
            </seg>
            <seg xml:id="i-9eb91416682d53f5-0">
              Slutligen, herr talman, vill jag naturligtvis också yrka bifall
              till en reservation. Då handlar det om nr 10. Jag står givetvis
              bakom alla Vänsterpartiets avgivna reservationer, men för tids
              vinning nöjer jag mig med att yrka bifall till reservation nr
              10.
            </seg>
          </u>
          <note type="speaker" xml:id="i-67f0998f6dd560a0-0">
            Anf. 182 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-4568b6d7e8be60c2-0">
            <seg xml:id="i-daca214ba020b634-0">
              Herr talman! Ibland kan det vara bra att göra ett omtag, precis
              som har hänt den här gången. Det som är glädjande med det omtag
              som vi har gjort är ju att det har hänt en del på vägen till ett
              nytt beslut, tre tillkännagivanden i stället för två. Det är en
              kompromiss mellan våra partier som gör att vi åtminstone i höst
              kan förvänta oss ett lagförslag som skärper socialtjänstlagen.
            </seg>
            <seg xml:id="i-8c85f87466bc69dc-0">
              Det hade varit möjligt att göra den ändring som krävs i lagen
              redan nu, men eftersom vi har fått den här kompromissen och blivit
              eniga ställer vi moderater oss också bakom den. Vi ser fram emot
              den här skärpningen av socialtjänstlagen som förtydligar kommunens
              ansvar för brottsoffer. Det ska stå inte bara att kommunen bör
              utan också ska ta ansvar för brottsoffer, något som kan ge speciellt
              kvinnor som har varit utsatta för våld och hot särskilt skydd
              och större trygghet. Alla kvinnor som blir slagna eller hotade
              ska ha den rätten och möjligheten till hjälp och skydd, var man
              än bor i landet.
            </seg>
            <seg xml:id="i-96d4e0226f09ec06-0">
              Jag vill bara den här gången, precis som den 26 april, höja ett
              varningens finger. Det är inte säkert att det är alldeles rätt
              att ha en jour eller ett kvinnohus i var kommun i hela landet.
              En del kommuner är för små för att bära det här. Det finns kvinnor
              som kanske tycker att de inte blir anonyma nog i den egna lilla
              kommunen. Det viktiga är, herr talman, att det finns tillgång
              till hjälp, inte att den finns i alla Sveriges 290 kommuner.
            </seg>
            <seg xml:id="i-80eea4582bf74bc5-0">
              Det är inte heller säkert att det är en kommunal jour som är
              lösningen. Den idealitet som kvinnojourerna har är ovärderlig,
              samtidigt som det finns många kvinnor som värdesätter jourernas
              oberoende kontra socialtjänsten. Det får vi inte glömma i hanteringen
              framöver.
            </seg>
            <seg xml:id="i-ea9029b8f8a9aebd-0">
              Herr talman! Jag tror att jag glömde att yrka bifall till reservation
              1. Det måste jag göra. Jag kollade med kammarkansliet förut hur
              man skulle yrka, om det vi sade förra gången gällde. Men vi ska
              yrka en gång till. Så det gör jag nu.
            </seg>
            <seg xml:id="i-d592c7e0f6cc04c6-0">
              Sedan vill jag också när vi behandlar det här betänkandet en
              gång till passa på att ännu en gång lyfta fram den fråga som jag
              berörde vid förra debatten och som är så aktuell, inte minst med
              tanke på vad vi ser och läser om i medierna mest varje dag nu.
              Då talade jag om att Moderaterna och övriga partier i alliansen
              anser att det ska införas en lagreglerad skyldighet för socialtjänsten
              att polisanmäla brott som rör våld och hot mot person som kommer
              till dess kännedom, inte bara brott som skulle ge två års fängelse,
              som det är i dag.
            </seg>
            <seg xml:id="i-d8290c97ede96b83-0">
              Jag talade också om att socialtjänsten i dag har möjlighet men
              inte skyldighet att göra en polisanmälan vid misstanke om sexuella
              övergrepp mot barn. Det är svårt att tänka sig att det inte är
              så i dag. Men det är det inte. Det är socialtjänsten själv som
              ska avgöra om man tycker att det verkar vettigt och rimligt att
              göra en polisanmälan när man har en misstanke om sexuella övergrepp.
              Man har möjligheten men ingen skyldighet.
            </seg>
            <seg xml:id="i-75987f5f439d101d-0">
              Ur vår synvinkel, med barnet i fokus, är inte detta klokt och
              befogat. Det är polisen som har kunskapen och kompetensen och
              är den som ska avgöra om det ska göras en utredning eller inte.
              Det är inte och ska inte vara en enskild socialtjänstemans ansvar
              eller beslut. Därför föreslår vi att det ska vara en lagreglerad
              skyldighet för socialtjänsten att göra en polisanmälan vid sexuella
              övergrepp mot barn. Jag hoppas att vi är fler som tycker likadant
              när vi ska besluta om detta i morgon.
            </seg>
            <seg xml:id="i-65a25f3deea818b6-0">
              Herr talman! Jag vill passa på, när det nu är Ingrid Burmans
              sista debatt här i kammaren, att tacka så väldigt mycket för ett
              gott kamratskap, för goda debatter med mycket spänst i. Jag hoppas
              att vi ändå ses i många debatter framöver i en spännande och givande
              valrörelse.
            </seg>
          </u>
          <note type="speaker" xml:id="i-cb1d1e46bd59043c-0">
            Anf. 183 MARITA ARONSON (fp):
          </note>
          <u who="unknown" xml:id="i-43b805758e7cc814-16">
            <seg xml:id="i-f46a35f05e79f484-0">
              Herr talman! Vi har tidigare debatterat socialtjänstens viktiga
              funktion, den ökade kompetens som behövs och kraftsamlingen kring
              ungdomsbrottsligheten och så vidare, så jag ska inte upprepa den
              debatten. I stället ska vi glädja oss åt att vi nu är eniga om
              tre tillkännagivanden som de två tidigare talarna har refererat
              till.
            </seg>
            <seg xml:id="i-2db25e02a43482de-0">
              Att lagförslaget om skärpning av socialnämndens ansvar för brottsoffer
              ska komma under hösten gläder oss. Vi hoppas att det blir ett
              bra lagförslag och att det också innehåller en del som vi i Folkpartiet
              vill, att det blir ett verkligt genomtänkt lagförslag som är mer
              individanpassat.
            </seg>
            <seg xml:id="i-076e99d5c43841d4-0">
              Stödet för brottsoffer varierar mycket ute i landet, det vet
              vi. Särskilt våldsutsatta kvinnor och deras barn bör få det stöd
              som de behöver oavsett vilken kommun de bor i. Jag tycker, precis
              som Magdalena Andersson sade, att det kanske inte behöver finnas
              en kvinnojour i varje kommun. Man kan köpa tjänster av varandra.
              Men alla ska ändå ha möjlighet att få hjälp i närheten av den
              kommun där de bor.
            </seg>
            <seg xml:id="i-8d1bfc0fb607325a-0">
              Länsstyrelsernas roll behöver göras tydligare. De bör utnyttja
              sin tillsynsmöjlighet gentemot kommunerna. Vite bör kunna utdömas
              till de kommuner som inte uppfyller socialtjänstlagens bestämmelser
              om stöd och hjälp. Viktigt är förstås att stödja lokala kvinnojourer,
              brottsjourer och de ideella organisationer som är aktiva i dessa
              sammanhang.
            </seg>
            <seg xml:id="i-38ef35326f6119a6-0">
              Det andra tillkännagivandet handlar om att ta hänsyn till barnperspektivet
              och barnens synpunkter i den nationella handlingsplanen för den
              sociala barn- och ungdomsvården. Det debatterade vi förra gången.
              Jag tror att det är viktigt att kommunerna är förberedda när ungdomar
              till exempel skrivs ut från institutioner. Jag vet inte om jag
              sade det förra gången, så jag säger det nu.
            </seg>
            <seg xml:id="i-ef52f86d115df40a-0">
              Det sista är att i regleringsbrevet till Socialstyrelsen påtala
              vikten av att berörda tillsynsmyndigheter uppmärksammar och följer
              upp hur verksamheten med anmälningsskyldigheten kan bli bättre
              för att upptäcka och anmäla misstanke om barnmisshandel. Det är
              väldigt bra, men en del tycker jag saknas.
            </seg>
            <seg xml:id="i-59e8e60eef0909e8-0">
              Enligt socialtjänstlagen har socialtjänsten möjlighet men inte
              skyldighet att göra en polisanmälan vid till exempel misstänkta
              sexuella övergrepp på barn. Detta har vi tryckt på extra i en
              reservation tillsammans med Moderaterna. Vi anser att det ska
              införas en lagreglerad skyldighet för socialtjänsten att polisanmäla
              våld och hot mot barn som kommer till dess kännedom. Här behövs
              förstås ökad kompetens hos personalen. Alltför sällan anmäler
              myndigheter som kommer i kontakt med barn och unga. Vi har flera
              gånger kunnat läsa i pressen om tragiska fall. Vi tycker också
              att anmälningsskyldigheten skulle kunna förenas med ett straffansvar
              om man struntar i att anmäla.
            </seg>
            <seg xml:id="i-873df46ce9fadb43-0">
              Vi står alltså bakom alla våra motioner förstås men yrkar bifall
              till två reservationer. Det är reservation 16, som tar upp vistelsebegreppet,
              och reservation 34.
            </seg>
            <seg xml:id="i-18af3e3f7bcb48a1-0">
              Tack också, Ingrid Burman, för ett gott ordförandeskap i socialutskottet.
              Det har varit mycket trevligt. Vi önskar dig lycka till framöver.
            </seg>
          </u>
          <note type="speaker" xml:id="i-b4e64097e58dc259-0">
            Anf. 184 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-51ed57a32607a0ff-0">
            <seg xml:id="i-4b5440b702241d31-0">
              Herr talman! Medan jag säkert har tid vill jag naturligtvis också
              tacka Ingrid Burman för den här perioden av gemenskap och debatt
              i utskottet och i kammaren, för Ingrids goda ordförandeskap i
              socialutskottet och för hennes lysande formuleringskonst i alla
              lägen.
            </seg>
            <seg xml:id="i-d24b98f7f5861a3d-0">
              Herr talman! Jag vill också på en gång yrka bifall till reservation
              36 så att jag inte bommar det som det tidigare pläderats för av
              Magdalena Andersson här, nämligen angelägenheten i att socialtjänsten
              inte bara har möjlighet utan också plikt att anmäla till polisen
              när barn far illa.
            </seg>
            <seg xml:id="i-e1b248bc8e5ce6de-0">
              Bakgrunden till att vi har det här betänkandet för behandling
              igen, att vi återförvisade det, är att vi i april hörde Morgan
              Johansson i radion där han väldigt bestämt uttalade att alla kvinnor
              ska ha tillgång till kvinnojour i den egna kommunen. Han gick
              klart längre än vad utskottet då gjorde i sina texter. Texterna
              då handlade om att vi först skulle invänta den utredning i ämnet
              som skulle komma i slutet på juni. Sedan skulle vi få invänta
              en okänt lång beredning av saken. Men vi såg då en möjlighet att
              komma längre eftersom vår ansvarige minister uttryckte sig så
              pass radikalt som han gjorde. Därmed tyckte vi att det fanns underlag
              för att komma längre också textmässigt i den angelägna frågan
              om hur kvinnor och barn ska ges ett bättre skydd.
            </seg>
            <seg xml:id="i-160f7ae4ae5e6f30-0">
              Kristdemokraterna har i sin motion ett färdigt lagförslag, att
              socialnämnden skall , inte bör, verka för att den som utsätts
              för brott och dennes anhöriga får stöd och hjälp. Socialnämnden
              ska därvid särskilt beakta att kvinnor och barn som är eller har
              varit utsatta för hot, våld eller andra övergrepp i hemmet kan
              vara i behov av stöd och hjälp för att förändra sin situation.
            </seg>
            <seg xml:id="i-6b19a367ab2fd589-0">
              Att vi nu får ett enigt tillkännagivande med den här texten betyder
              inte, som Morgan Johansson uttrycker det, att det med kvinnojour
              avses ett fysiskt hus i varje kommun. Det betyder ändå ett viktigt
              steg framåt, enligt vår mening, i den viktiga frågan om skydd
              mot våld för kvinnor och barn. Det är dock inte rimligt att varenda
              liten kommun ska ha ett eget hus som kan kallas kvinnojour.
            </seg>
            <seg xml:id="i-c146c74bc1afecd4-0">
              Kristdemokraterna hade helst sett att vi hade fått denna lagtext
              i ett rakt beslut i dag, men vi har som sagt ändå kommit ett gott
              stycke på väg. Vid återförvisningen till socialutskottet gick
              ju Socialdemokraterna med på detta tillkännagivande med innebörden
              att regeringen i höst ska återkomma till riksdagen med ett konkret
              lagförslag.
            </seg>
            <seg xml:id="i-d821301337ae5671-0">
              Herr talman! Vi kristdemokrater är glada. Vi betraktar det här
              som ett klart framsteg för drabbade kvinnor och barn. Hade vi
              i stället haft den gamla texten hade vi förmodligen fått vänta
              klart längre innan vi hade kommit fram till en så här klar beställning
              som att kommunerna ska ha ansvaret för skydd av kvinnor och barn.
              Det enda som gör att regeringen möjligen fortfarande skulle kunna
              slira lite på det här är att det i sammanfattningen av betänkandet
              står att man ska kunna återkomma i höst med ett lagförslag. I
              själva beslutsförslaget i betänkandet står det att regeringen
              skall återkomma i höst.
            </seg>
            <seg xml:id="i-e77edd4b606864f8-0">
              Socialdemokraterna får gärna i kvällens diskussion ordentligt
              igen försäkra att det är i höst och ingenting annat som riksdagen
              ska få tillbaka ett förslag som innebär ett lagtvång, att kommunerna
              skall ta hand om skyddet av kvinnor och barn.
            </seg>
            <seg xml:id="i-7b035df59a870f92-0">
              Om någon oroar sig för finansieringen kan jag tala om att alliansen
              har anvisat 20 miljoner för detta. Det kan betyda något ökade
              kostnader för kommunerna.
            </seg>
            <seg xml:id="i-2f7925101e1f4166-0">
              Beträffande angelägenheten behöver vi säkert inte upprepa oss
              särskilt mycket i kväll. Vi har haft en mycket hemsk vår i Social-Sverige
              som bakgrund till kvällens diskussion. Och vi kan notera sådant
              som att 50 % av kommunerna saknar kvinnojourer, enligt en beräkning
              från 2001 i och för sig, men jag tror inte att det har blivit
              så mycket bättre sedan dess. Enligt den beräkningen var det 68
              kommuner som över huvud taget inte gav något stöd till kvinnojourer,
              och bland de kommuner som gav stöd varierade stödet mellan 4 öre
              och 40 kr per invånare.
            </seg>
            <seg xml:id="i-27aecfc2ca745670-0">
              Det är också uppenbart så att våldet mot kvinnor har ökat. Det
              är inte bara antalet anmälningar som har ökat, utan det faktiska
              våldet har också ökat. Det är långt ifrån jämställdhetens och
              jämlikhetens bas, nämligen kvinnofrid.
            </seg>
            <seg xml:id="i-2c7650a5218da18d-0">
              Jag yrkar därför gärna bifall till det eniga förslaget om ett
              tillkännagivande om att flytta fram positionerna för kvinnoskyddet
              en bit.
            </seg>
          </u>
          <note type="speaker" xml:id="i-cf248a0a12958430-0">
            Anf. 185 LARS-IVAR ERICSON (c):
          </note>
          <u who="unknown" xml:id="i-43b805758e7cc814-17">
            <seg xml:id="i-92db6c813aeb0922-0">
              Herr talman. Jag är en privilegierad riksdagsledamot. Jag får
              delta i tre utskotts arbete. Jag måste säga till Ingrid Burman
              att hon har en stor del i att jag upplever en välkomnande attityd
              när jag gör mina ströbesök i socialutskottet eller i debatterna.
              Jag tackar för det.
            </seg>
            <seg xml:id="i-ee59630d32672684-0">
              Jag vill börja med att ge en definition. Det är en definition
              som jag har hämtat från dokumentet Platform for action and the
              Beijing declaration från den fjärde internationella kvinnokonferensen
              i Beijing 1995. Det handlar om våld mot kvinnor. Definitionen
              lyder:
            </seg>
            <seg xml:id="i-96efc147bb1bbf41-0">
              Varje könsbaserad våldshandling som resulterar i eller med sannolikhet
              resulterar i fysisk, sexuell eller psykologisk skada eller lidande.
            </seg>
            <seg xml:id="i-bceb45d28e94945c-0">
              I begreppet inkluderas också hot om sådana våldshandlingar samt
              tvång eller godtyckligt frihetsberövande. Begreppet innefattar
              såväl det offentliga som det privata livet.
            </seg>
            <seg xml:id="i-c47168605b99108d-0">
              Våld mot kvinnor är allvarligt när och var det än förekommer.
              Och vi vet att det i Sverige finns mycket av såväl öppna som dolda
              former av kvinnomisshandel. Det betyder att kvinnor behöver få
              hjälp att gå vidare från utsatthet, via överlevnad till full mänsklighet.
              I denna process måste alla goda krafter samverka. Och Centerpartiet
              välkomnar åtgärden att socialnämnderna ska ta ett större ansvar
              för misshandlade kvinnor och andra brottsoffer.
            </seg>
            <seg xml:id="i-4683f43ba2183eee-0">
              Det finns i dag många kvinno- och brottsofferjourer runtom i
              landet som får bidrag från till exempel kyrkorna.
            </seg>
            <seg xml:id="i-b63d49e2cbb57dea-0">
              I mitt pastorat där hemma i Skåne har vi årliga kyrksöndagar
              då företrädare från kvinnojourer eller brottsofferjourer kommer
              och berättar om verksamheten, och vi ger kollekt och andra bidrag.
              Det är bra. Men det behövs också ett större kontinuerligt ekonomiskt
              stöd och ett större ansvarstagande. Och det kan kommunerna ge.
            </seg>
            <seg xml:id="i-d57ed8be6a3c79a6-0">
              Alla vi som arbetar i människovårdande yrken kan intyga hur viktiga
              kvinno- och brottsofferjourerna är och hur stor betydelse deras
              verksamhet har. Och de förtjänar mera uppmärksamhet och bidrag
              från Sveriges alla kommuner.
            </seg>
            <seg xml:id="i-0e7b1875373317dd-0">
              Vi har tidigare diskuterat detta betänkande, och jag står naturligtvis
              bakom Centerpartiets reservationer och särskilda yttrande, men
              jag yrkar bifall bara till reservation 16.
            </seg>
          </u>
          <note type="speaker" xml:id="i-868adc458502a9b9-0">
            Anf. 186 JAN LINDHOLM (mp):
          </note>
          <u who="jan_lindholm_258194" xml:id="i-94f0680c468a5679-0">
            <seg xml:id="i-d0c676975739cb5e-0">
              Herr talman! Betänkandet SoU19 om socialtjänst debatterades,
              som redan har påpekats, den 26 april i år. Och detta betänkande,
              SoU31, är till den allra största delen identiskt med det betänkande
              som vi debatterade den 26 april. Det är klart att jag till allra
              största del skulle kunna återanvända det anförande som jag höll
              då, men jag ska försöka göra det lite kortare.
            </seg>
            <seg xml:id="i-3031134db1536a52-0">
              Efter den förnyade behandlingen i utskottet har utskottet nu
              kommit fram till en ståndpunkt som innebär att Miljöpartiets motion
              So231 yrkande 25 har tillstyrkts. Det innebär att det nu bara
              finns två reservationer kvar från Miljöpartiet i betänkandet.
              Det gör det lite enklare att gå igenom det. Naturligtvis står
              Miljöpartiet bakom båda dessa reservationer, men för att spara
              tid vid voteringen yrkar jag bifall till bara en av dem, och då
              har jag valt reservation 18.
            </seg>
            <seg xml:id="i-7ef2418dabed50a6-0">
              Det faktum att utskottet nu tydligt säger att man förväntar sig
              ett förslag från regeringen till hösten beträffande kommunernas
              tydligare ansvar för brottsoffer tycker vi är jättebra. Det är
              precis det som vi kräver i vår motion.
            </seg>
            <seg xml:id="i-f0369b7c01ab7f39-0">
              Återförvisningen skedde, åtminstone som jag tolkar det, med anledning
              av att det ansvariga statsrådet uttalade sig mycket positivt och
              tydligt i denna fråga just i anslutning till den debatt som vi
              hade den 26 april. Därför förväntar vi oss naturligtvis att det
              i höst verkligen ska komma ett väldigt tydligt lagförslag i denna
              fråga.
            </seg>
            <seg xml:id="i-a6258df48d194297-0">
              Det finns väldigt många detaljer i detta betänkande och många
              reservationer knutna till det som kommer även från andra partier
              än mitt eget och som jag mycket väl skulle kunna yrka bifall till.
              När jag höll mitt anförande den 26 april redogjorde jag ganska
              detaljerat för ett stort antal reservationer och argumenten för
              att jag mycket väl skulle kunna tänka mig att yrka bifall till
              dem. Jag tänker inte göra om det nu eftersom det kan vara onödigt
              att ta så mycket tid i anspråk.
            </seg>
            <seg xml:id="i-ef1e102b7e9e0f09-0">
              I och för sig tycker jag att politik är något slags kompromissande
              verksamhet som går ut på att försöka skapa majoriteter.
            </seg>
            <seg xml:id="i-8a6e95220aa7cb89-0">
              Vi i Miljöpartiet har en budgetuppgörelse med Vänsterpartiet
              och Socialdemokraterna som vi ska hålla oss inom. Vi har en överenskommelse
              om att vi till exempel ska förhandla med kommuner och landsting
              om kostnadseffekter av riksdagsbeslut och så vidare. Och vi försöker
              på alla sätt och vis ta ansvar för ekonomin. Detta gör att det
              inte alltid är möjligt att få allt som man vill. Så även om det
              finns många reservationer här som jag tycker är väldigt bra, innebär
              det inte att jag heller denna gång kommer att yrka bifall till
              några av dem, utan jag yrkar bifall bara till reservation 18.
            </seg>
            <seg xml:id="i-e3989f58f53cec94-0">
              Jag har ett särskilt yttrande i betänkandet. Och som vanligt
              när det kommer från Miljöpartiet representerar det någon sorts
              förebyggandeperspektiv. Den här gången handlar det om att förhindra
              att våld uppstår. Vi tycker att förebyggande är ett överordnat
              mål. Att göra allt man kan för att stötta dem som blir utsatta
              är naturligtvis oerhört viktigt. Men att förhindra att någon över
              huvud taget blir utsatt tycker vi är ännu bättre. Den skada som
              inte uppstår lämnar det lindrigaste såret, skulle man kunna säga.
              Därför beklagar vi att det inte heller denna gång gick att flytta
              fram positionerna när det gäller arbetet att fånga upp de män
              som slår eller som anser sig vara något slags riskgrupp och att
              erbjuda dem åtgärder. Vi saknar dessa ambitioner från regeringen,
              både när det gäller behandling och prevention för män som slår.
              Men vi kommer att lyfta fram detta krav även under nästa riksmöte.
            </seg>
            <seg xml:id="i-6bf41edc99da40c6-0">
              Även jag vill tacka Ingrid Burman för ett bra ordförandeskap
              och många bra debatter under den korta tid som jag har varit med.
              Men vi har hunnit med en hel del ändå.
            </seg>
            <seg xml:id="i-79a92001dbd95d25-0">
              Herr talman! Jag vill bara än en gång påpeka att jag även under
              nästa mandatperiod avser att fortsätta kampen för ett nybyggt
              dubbelspår mellan Falun och Borlänge.
            </seg>
          </u>
          <note type="speaker" xml:id="i-ec347073613aa012-0">
            Anf. 187 MARGARETA ISRAELSSON (s):
          </note>
          <u who="margareta_israelsson_7565a2" next="cont" xml:id="i-5481e5e0dc8ea191-0">
            <seg xml:id="i-ca32281825588d97-0">
              Herr talman! I samband med Sveriges Kvinnojourers Riksförbunds
              tioårsjubileum presenterades dokumentärfilmen Jag sade att jag
              hade en mardröm . Där berättar några av de ca 200 000 barn som
              varje år drabbas av våld i hemmet om sina erfarenheter. På fredag
              kl. 10.00 finns det möjlighet för riksdagens ledamöter och tjänstemän
              att se filmen i Nubiska rummet.
            </seg>
            <seg xml:id="i-52e10e3101c0f10a-0">
              Det aktuella jubileet firades den näst sista helgen i april,
              och på måndagen därefter gick socialtjänstminister Morgan Johansson
              ut med beskedet att han planerar ett lagförslag till hösten om
              att kommunerna ska tvingas ge bättre stöd åt kvinnor i utsatta
              situationer. Det var ett efterlängtat besked. Och det var ett
              besked som vi alla väntar oss av den utredning som ska vara klar
              senast den 30 juni i år.
            </seg>
            <seg xml:id="i-c780d79aaedb8af3-0">
              Ibland blir vi ju oroliga för att det ska ta lång tid att gå
              från ord till handling, men i det här fallet skulle processen
              bli kort. Att det skulle bli en process var för oss alla, antar
              jag, helt klart. Som så många påvisat är skillnaderna stora i
              de olika kommunerna vad gäller stödet till kvinnojourerna. Det
              är också väl känt att vi saknar kvinnojourer eller ett samlat
              ansvar för dessa frågor i alltför många kommuner.
            </seg>
            <seg xml:id="i-fbd2ec6623ee5948-0">
              Många reagerade på ministerns uttalande, de flesta positivt.
              Amnesty var en av dem, Sveriges kvinnojourer en annan. Medierna
              intervjuade intressenter på jourer, skyddade boenden och kommunala
              institutioner. Några kommunala företrädare blev oroliga, av ekonomiska
              skäl får man anta men också inför vetskapen om att de nu skulle
              tvingas ta sitt ansvar för denna så allvarliga fråga.
            </seg>
            <seg xml:id="i-7935ae7c60580d97-0">
              Två dagar senare vaknade Kristdemokraterna. Hade inte de en motion
              i denna fråga? Jovisst, men den hade de glömt att yrka bifall
              till vid utskottsbehandlingen. Genast hamnade en pressrelease
              på deras hemsida, där man skrev: Olyckligtvis har detta förslag
              fallit mellan stolarna i utskottets arbete och trots att vårt
              motionsyrkande behandlats så har frågan om en lagändring inte
              beretts.
            </seg>
            <seg xml:id="i-605d3337e2b6ff06-0">
              Inte beretts? Vi hade uppe ett yrkande precis som Ingrid Burman
              sade från Vänsterpartiet, så det här var en ren skär lögn som
              dessutom gav sken av att det skulle vara vi ledamöter i utskottet
              som gjort fel eller rentav kansliets personal. Sanningen var ju
              bara den att partiet glömt yrka och reservera sig till förmån
              för sin motion.
            </seg>
            <seg xml:id="i-e355a0506d591a3f-0">
              Nu hade det emellertid blivit en fråga av dignitet för vice partiledaren
              Maria Larsson som inför medierna skanderade att frågan dragits
              i långbänk, och nu skulle kd minsann se till att det blev ett
              beslut före valet. Av den anledningen steg hon upp i talarstolen
              samma kväll och yrkade återremiss. Det röstade också kammaren
              för, och vi har nu berett ärendet på nytt.
            </seg>
            <seg xml:id="i-ca79dcbfdc69e35a-0">
              Vårt konstaterande är i mycket detsamma. Det är ju väldigt enkelt
              att raljera kring orden bör och ska. Det är enkelt och riktigt
              att hävda att möjligheterna för våldsutsatta kvinnor och barn
              blir mycket bättre om formuleringarna i lagstiftningen handlar
              om att de ska få hjälp och inte bara bör få hjälp. För att kunna
              ge den här hjälpen måste emellertid kommunerna få förbereda detta
              obligatorium, som vi uttrycker saken i betänkandet.
            </seg>
            <seg xml:id="i-2732323350f488bd-0">
              Vi kan alltså, helt i enlighet med socialtjänstministerns uttalande,
              hävda att det ska presenteras ett lagförslag till hösten. Det
              är bra, och om detta är vi alldeles överens.
            </seg>
          </u>
          <note xml:id="i-92d9f21f4659cd89-0">
            Med detta och med hänvisning till Christer Engelhardts inlägg
            den 26 april, herr talman, ber jag att få yrka bifall till förslaget
            i utskottets betänkande nr 31 och avslag på samtliga reservationer.
          </note>
          <u who="margareta_israelsson_7565a2" prev="cont" xml:id="i-5d73adb75644e7c8-0">
            <seg xml:id="i-b36f47d27623f5d0-0">
              Avslutningsvis vill naturligtvis också jag tacka utskottets ordförande
              Ingrid Burman för mycket trevliga år tillsammans, för ett fint
              ledarskap och kamratskap. Tack för det! Och lycka till i fortsättningen!
            </seg>
          </u>
          <note type="speaker" xml:id="i-96d8bd8d7f431713-0">
            Anf. 188 MARITA ARONSON (fp):
          </note>
          <u who="unknown" next="cont" xml:id="i-ec9c6b354b3ac158-2">
            <seg xml:id="i-64af2ce402ec02e7-0">
              Herr talman! Jag vet inte om jag ska skylla på min höga ålder
              eller att det är lite sent på kvällen, men jag sade fel när jag
              yrkade bifall. Jag yrkar bifall till reservationerna 16 och 36
              och ingenting annat.
            </seg>
          </u>
          <note xml:id="i-bbdcaceb22f4c253-8">
            Överläggningen var härmed avslutad.
          </note>
          <note xml:id="i-23e11e1c8a6411f3-0">
            24 § Bordläggning
          </note>
          <note xml:id="i-f677c5a054877c7c-0">
            Anmäldes och bordlades
          </note>
          <note xml:id="i-75efca1bd337f43e-0">
            25 § Anmälan om frågor för skriftliga svar
          </note>
          <note xml:id="i-910484857697c067-0">
            Anmäldes att följande frågor för skriftliga svar framställts
          </note>
          <note xml:id="i-9398913fe0cc2c5b-0">
            den 31 maj
          </note>
          <u who="unknown" prev="cont" xml:id="i-728917f76e40b7bf-2">
            <seg xml:id="i-f81e524d828b5c70-0">
              Luciano Astudillo
            </seg>
            <seg xml:id="i-f81e524d828b5c70-1">
              Luciano Astudillo
            </seg>
          </u>
          <note xml:id="i-3e67ec586601993e-0">
            Elina Linna
          </note>
          <note xml:id="i-456e62e6c73f7ca4-0">
            Johan Pehrson
          </note>
          <note xml:id="i-2dbdf034c9dd376c-0">
            Ola Sundell
          </note>
          <note xml:id="i-cb51539f1473eea8-0">
            Linnéa Darell
          </note>
          <note xml:id="i-e5bcb395b2be7722-0">
            Annelie Enochson
          </note>
          <note xml:id="i-20976c411c105ba6-0">
            Staffan Danielsson
          </note>
          <note xml:id="i-20976c411c105ba6-1">
            Staffan Danielsson
          </note>
          <note xml:id="i-20976c411c105ba6-2">
            Staffan Danielsson
          </note>
          <note xml:id="i-c8404d6f61e94730-0">
            Allan Widman
          </note>
          <note xml:id="i-20976c411c105ba6-3">
            Staffan Danielsson
          </note>
          <note xml:id="i-20976c411c105ba6-4">
            Staffan Danielsson
          </note>
          <note xml:id="i-dcc0555f06bc1432-0">
            Frågorna redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note xml:id="i-bdb7a0ceec9c2abb-0">
            26 § Anmälan om skriftliga svar på frågor
          </note>
          <note xml:id="i-e227be633e861264-0">
            Anmäldes att skriftliga svar på följande frågor inkommit
          </note>
          <note xml:id="i-9398913fe0cc2c5b-1">
            den 31 maj
          </note>
          <note xml:id="i-e827780d2235efc6-0">
            Mariam Osman Sherifay
          </note>
          <note xml:id="i-5124dd61eec45cda-0">
            Sven Gunnar Persson
          </note>
          <note xml:id="i-fd6ff0c90b43454d-0">
            Maud Ekendahl
          </note>
          <note xml:id="i-3f828d5ba9c72fd7-0">
            Anne Marie Brodén
          </note>
          <note xml:id="i-4a24552d450c89c9-0">
            Rezene Tesfazion
          </note>
          <note xml:id="i-010208f586f13964-0">
            Christer Nylander
          </note>
          <note xml:id="i-bb67ecbabf119529-0">
            Hans Backman
          </note>
          <note xml:id="i-456e62e6c73f7ca4-1">
            Johan Pehrson
          </note>
          <note xml:id="i-456e62e6c73f7ca4-2">
            Johan Pehrson
          </note>
          <note xml:id="i-3966846186e41f9c-0">
            Annika Qarlsson
          </note>
          <note xml:id="i-3966846186e41f9c-1">
            Annika Qarlsson
          </note>
          <note xml:id="i-9e999e03b836c0c4-0">
            Lennart Kollmats
          </note>
          <note xml:id="i-aae2b827bcb8082c-0">
            Christer Winbäck
          </note>
          <note xml:id="i-5e27ece246dc59d8-0">
            Henrik S Järrel
          </note>
          <note xml:id="i-5e27ece246dc59d8-1">
            Henrik S Järrel
          </note>
          <note xml:id="i-df4196d43cf49ba5-0">
            Åsa Torstensson
          </note>
          <note xml:id="i-08eea0c0fa46cbfb-0">
            Birgitta Sellén
          </note>
          <note xml:id="i-4bd721c52b786dcc-0">
            Rigmor Stenmark
          </note>
          <note xml:id="i-3f828d5ba9c72fd7-1">
            Anne Marie Brodén
          </note>
          <note xml:id="i-35242cd1f0c97c3f-0">
            Marita Aronson
          </note>
          <note xml:id="i-9e999e03b836c0c4-1">
            Lennart Kollmats
          </note>
          <note xml:id="i-3a6db6c83508f498-0">
            Karin Pilsäter
          </note>
          <note xml:id="i-3a6db6c83508f498-1">
            Karin Pilsäter
          </note>
          <note xml:id="i-3a6db6c83508f498-2">
            Karin Pilsäter
          </note>
          <note xml:id="i-a7c47d1cefeb6231-0">
            Tasso Stafilidis
          </note>
          <note xml:id="i-71df9bfea66594f7-0">
            Marina Pettersson
          </note>
          <note xml:id="i-09b0a15bfc124f55-0">
            Henrik von Sydow
          </note>
          <note xml:id="i-18e1fcceb4b3964a-0">
            Svaren redovisas i bilaga som fogats till riksdagens snabbprotokoll
            tisdagen den 13 juni.
          </note>
          <note xml:id="i-530650691d1e0258-0">
            27 § Kammaren åtskildes kl. 20.34.
          </note>
          <note xml:id="i-a142e2f5f7d0bfd4-0">
            Förhandlingarna leddes
          </note>
          <note xml:id="i-4aaceb4d2c599761-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
