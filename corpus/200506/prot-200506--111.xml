<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--111</head>
          <docDate when="2005-04-26">2005-04-26</docDate>
        </div>
      </front>
      <body>
        <div>
          <note xml:id="i-c267bcb9f5465259-0">
            ﻿
          </note>
          <note xml:id="i-ca9c923291a49155-0">
            Riksdagens protokoll
          </note>
          <note xml:id="i-f716e860b5d063fa-0">
            2005/06:111
          </note>
          <note xml:id="i-2cf716303fc6f947-0" type="date">
            Onsdagen den 26 april
          </note>
          <note xml:id="i-a12954b732499ad1-0">
            Kl. 09:00 - 20:51
          </note>
          <note xml:id="i-30bc22c15c221acc-0">
            1 § Justering av protokoll
          </note>
          <note xml:id="i-fa207e6fc43b2282-0">
            Justerades protokollet för den 20 april.
          </note>
          <note xml:id="i-b4a3b31c062a8ae6-0">
            2 § Avsägelse
          </note>
          <note xml:id="i-5461c777122dda25-0">
            Andre vice talmannen anmälde att Hans Regner avsagt sig uppdraget
            som ledamot i Nämnden för lön till riksrevisorerna.
          </note>
          <note xml:id="i-d9f0396187b68b3c-0">
            Kammaren biföll denna avsägelse.
          </note>
          <note xml:id="i-1a0b7b2cf2f50250-0">
            3 § Val av ny ledamot i Nämnden för lön till riksrevisorerna
          </note>
          <note xml:id="i-bb10ff2ae9ee419e-0">
            Följande skrivelse hade inkommit:
          </note>
          <note xml:id="i-f3c1f56e651a8ac1-0">
            Hans Regner har anhållit om att bli entledigad från uppdraget
            som ledamot i Nämnden för lön till riksrevisorerna med omedelbar
            verkan, bilaga .
          </note>
          <note xml:id="i-d870118cebf618fe-0">
            Riksdagen beslutade den 4 december 2002 om inrättande av Nämnden
            för lön till riksrevisorerna. Nämnden skall bestå av ordförande
            och två andra ledamöter. De väljs var för sig av riksdagen efter
            varje ordinarie val till riksdagen för tiden intill dess nytt
            val till nämnden har ägt rum.
          </note>
          <note xml:id="i-0d676b4b4b9d6e12-0">
            Val av ledamöter i Nämnden för lön till riksrevisorerna bereds
            av konstitutionsutskottet.
          </note>
          <note xml:id="i-c84b39e247a56e0c-0">
            Konstitutionsutskottet föreslår enhälligt att riksdagen för tiden
            till dess nytt val har ägt rum till ny ledamot för Nämnden för
            lön till riksrevisorerna väljer f.d. generaldirektören Anders
            Lindström.
          </note>
          <note xml:id="i-c89d87d05259fad5-0">
            Göran Lennmarker
          </note>
          <note xml:id="i-570cb43b04986e53-0">
            Konstitutionsutskottet hade enhälligt föreslagit att riksdagen
            för tiden till dess nytt val ägt rum till ny ledamot i Nämnden
            för lön till riksrevisorerna skulle välja f.d. generaldirektören
            Anders Lindström.
          </note>
          <note xml:id="i-8e7f6fb9483cf9f6-0">
            Kammaren biföll konstitutionsutskottets förslag och utsåg därmed
            för tiden till dess nytt val ägt rum till
          </note>
          <note xml:id="i-7061bdb6a58fd6b7-0">
            ledamot i Nämnden för lön till riksrevisorerna
          </note>
          <note xml:id="i-fae515ce05b6e55f-0">
            4 § Beslut om ärende som slutdebatterats den 20 april
          </note>
          <note xml:id="i-c2479b4c685421fe-0">
            Punkt 1
          </note>
          <note xml:id="i-7462894461a441b0-0">
            Punkterna 24
          </note>
          <note xml:id="i-a98aa265dd089541-0">
            5 § Beslut om ärenden som slutdebatterats den 21 april
          </note>
          <note xml:id="i-c2479b4c685421fe-1">
            Punkt 1
          </note>
          <note xml:id="i-fafb3923590d8e31-0">
            Punkt 4
          </note>
          <note xml:id="i-6382fe0f198155e9-0">
            Punkt 18
          </note>
          <note xml:id="i-8df82c2953e08f63-0">
            Punkt 33
          </note>
          <note xml:id="i-61e8397ca96f9494-0">
            Övriga punkter
          </note>
          <note xml:id="i-89e5f6bbd8a81a58-0">
            Punkt 2
          </note>
          <note xml:id="i-fafb3923590d8e31-1">
            Punkt 4
          </note>
          <note xml:id="i-61e8397ca96f9494-1">
            Övriga punkter
          </note>
          <note xml:id="i-c2479b4c685421fe-2">
            Punkt 1
          </note>
          <note xml:id="i-89e5f6bbd8a81a58-1">
            Punkt 2
          </note>
          <note xml:id="i-b32e3a32e20aa68c-0">
            Punkt 3
          </note>
          <note xml:id="i-fafb3923590d8e31-2">
            Punkt 4
          </note>
          <note xml:id="i-b2b50198935f7d50-0">
            6 § Allmän debattimme
          </note>
          <note xml:id="i-cc58a8b9d13f4b76-0">
            Ungdomar och arbete
          </note>
          <note type="speaker" xml:id="i-708a782b2fdfb106-0">
            Anf. 1 STAFFAN DANIELSSON (c):
          </note>
          <u who="staffan_danielsson_d90690" xml:id="i-52785261e7149ace-0">
            <seg xml:id="i-ec611c438e1fd171-0">
              Fru talman! Mitt i en internationell högkonjunktur utan like
              ökar arbetslösheten för de unga i Sverige. Långt över 100 000
              unga har inget arbete att gå till. Ungdomarna är öppet arbetslösa
              i statliga åtgärdsprogram eller studerar vidare.
            </seg>
            <seg xml:id="i-13f728ed7c9f2f39-0">
              Ju mer som fack och stat i all välmening förstärker skyddet för
              dem som har fast jobb, ju högre blir arbetsmarknadens murar att
              klättra över för ungdomar, invandrare och andra utsatta grupper.
              Ungdomarna och de som haft olika bekymmer, till exempel sjukdom,
              granskas som i skärselden när de söker jobb och har jättesvårt
              att få jobb.
            </seg>
            <seg xml:id="i-55bc2a5b3a246507-0">
              Ungdomars självkänsla och framtidstro mals effektivt ned när
              de hänvisas till ständigt nya arbetsmarknadsåtgärder mellan perioder
              av ren arbetslöshet.
            </seg>
            <seg xml:id="i-4a3c00581b2d8628-0">
              Det är beklämmande och egentligen tragiskt att en s-regering
              som säger sig sätta jobben främst så till den grad har misslyckats
              med detta för ungdomarna, i en högkonjunktur utan like.
            </seg>
            <seg xml:id="i-e409c5bb4c65a174-0">
              Självklart ska Sverige ha en bra arbetsrätt. Men dagens regelverk
              måste kunna förändras i takt med tiden om det behövs för att möta
              utmaningarna och medverka till fler nya jobb. Centerpartiet inser
              detta. Socialdemokraterna och de röda facken anser att inte ett
              kommatecken ska ändras någonstans. Vem är konservativ och vem
              är radikal?
            </seg>
            <seg xml:id="i-54b3d1f198f3d602-0">
              Centerpartiet har som en åtgärd bland flera föreslagit ett särskilt
              ungdomsavtal, där arbetsgivare och ungdomar kan mötas i nya jobb.
              Vi föreslår också till exempel kraftigt sänkta arbetsgivaravgifter
              om man anställer unga, bonus för dem som förmedlar nya ungdomsjobb,
              konkurrens mellan arbetsförmedlingar med mera.
            </seg>
            <seg xml:id="i-dcf2d1fc39db6197-0">
              Anställningen med ungdomsavtal ger ungdomar chansen att visa
              framfötterna. Den blir fast efter två år, och sägs den upp tidigare
              har den meriterat till a-kassa och ger en slutbetalning. I stället
              för att leva på socialbidragsnivån eller med mycket låg a-kassa
              får ungdomar jobb och praktik och kommer in i a-kassan på högre
              nivåer.
            </seg>
            <seg xml:id="i-d6813205d204ca5b-0">
              Massor av småföretagare som i dag räds att nyanställa skulle
              med vårt förslag ta vara på den möjligheten. Tusentals ungdomar
              skulle få jobb och få chansen att visa vad de går för.
            </seg>
            <seg xml:id="i-38c9314affa7e334-0">
              Redan i dag finns det provanställningar på sex månader och på
              vissa avtalsområden upp till ett år. Vi föreslår en lite längre
              tid och ett särskilt avtal, för att signalera till dem som inte
              vågar anställa att här öppnas en ny, enkel möjlighet.
            </seg>
            <seg xml:id="i-c5229751db23a10d-0">
              I stället för att diskutera vårt enkla förslag avvisas det blankt
              av Socialdemokraterna i hårda ordkaskader. Odemokratiska grupper
              på vänsterkanten tar till våld i stället för en öppen debatt.
              Det är bedrövligt.
            </seg>
            <seg xml:id="i-017477eb2972ec7f-0">
              Vi har ett gemensamt ansvar för att stå upp för den öppna debatten
              och ta avstånd från våld och skadegörelse.
            </seg>
            <seg xml:id="i-2e57539ea86a94bd-0">
              Centerpartiet brinner för att skapa fler jobb åt alla, och särskilt
              åt ungdomarna. Vi lägger djärva förslag som skulle göra skillnad.
              Vi är beredda att diskutera andras förslag och fila vidare på
              våra egna, så som vi brukar och ska göra i vår fina demokrati.
            </seg>
          </u>
          <note type="speaker" xml:id="i-cb78d33d873703ef-0">
            Anf. 2 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-0">
            <seg xml:id="i-53715e398eb0edf2-0">
              Fru talman! Jag hade egentligen inte tänkt begära replik, eftersom
              jag har nästa inlägg, men jag måste ändå göra det när du avslutar
              med att säga att Centerpartiet brinner för att skapa nya jobb
              för alla och då särskilt unga. Det konkreta förslag som du förordar
              är att det ska bli lättare att sparka särskilt unga. Jag får inte
              det att gå ihop.
            </seg>
          </u>
          <note type="speaker" xml:id="i-4ab90c81a06d802f-0">
            Anf. 3 STAFFAN DANIELSSON (c) replik:
          </note>
          <u who="staffan_danielsson_d90690" xml:id="i-52785261e7149ace-1">
            <seg xml:id="i-49ea758ff019d1dc-0">
              Fru talman! Ska en ungdom sparkas förutsätter det på något vis
              att han eller hon har ett jobb. Bekymret i dag är inte att ungdomar
              löper risk att sparkas från sina jobb de har ju inte jobb.
            </seg>
            <seg xml:id="i-edc45413443df410-0">
              Vårt förslag är att öppna en enkel möjlighet. Det finns provanställning
              man kan anställa på prov ett halvt till ett år. Vi föreslår lite
              längre tid, en slutbetalning, för att skicka en signal att man
              ska våga anställa. Detta enkla förslag leder till sådana här protester,
              vilket är svårt att begripa. Vi vill ge ungdomarna möjligheten
              att visa vad de går för. I dag studsar de mot de höga murar som
              skyddar dem som har jobb.
            </seg>
          </u>
          <note type="speaker" xml:id="i-733daf5d2b9f1026-0">
            Anf. 4 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-1">
            <seg xml:id="i-bc3812808ee52555-0">
              Fru talman! Det är ju inte riktigt sant. Vad det förslaget innebär
              är att det ska vara lättare för arbetsgivaren att sparka unga
              människor just för att de är unga. Det är ett avtal som gör att
              arbetsgivaren ensidigt kan välja att säga upp en ung människa
              närhelst han vill. Det är bara en diskriminering och ett sätt
              att ta bort möjligheten till trygghet på arbetsmarknaden för just
              unga människor, som kanske bäst behöver den.
            </seg>
          </u>
          <note type="speaker" xml:id="i-4c7ba7b53b7dc540-0">
            Anf. 5 STAFFAN DANIELSSON (c) replik:
          </note>
          <u who="staffan_danielsson_d90690" xml:id="i-52785261e7149ace-2">
            <seg xml:id="i-40217410396a30ae-0">
              Fru talman! Vilket är viktigast för en ung människa som har sökt
              flera hundra jobb? Jag gav en referens till en restaurangägare
              som ringde och skulle anställa en människa. 1 500 hade sökt jobbet.
              Det här öppnar en möjlighet att visa vad man går för. De flesta
              får jobb, kommer in i a-kassan och får visa vad de går för, och
              sedan omvandlas det hela till en fast anställning. Detta målas
              ut som så fruktansvärt.
            </seg>
            <seg xml:id="i-1e3c990c2d475594-0">
              Jag skulle kunna fråga Veronica Palm. Vi har lagt ett förslag,
              och vi är beredda att diskutera det. Mot det möter jag argument,
              och det är okej, men vi möter också våld och skadegörelse.
            </seg>
          </u>
          <note type="speaker" xml:id="i-5b7d01af8195dda6-0">
            Anf. 6 VERONICA PALM (s):
          </note>
          <u who="veronica_palm_2b8f6b" xml:id="i-db0aaedfb9611f19-2">
            <seg xml:id="i-8f30059991c7300d-0">
              Fru talman! Över en halv miljon löntagare i Sverige har tidsbegränsade
              anställningar i dag en halv miljon människor! En klar överrepresentation
              finns i gruppen unga kvinnor.
            </seg>
            <seg xml:id="i-35cae988de8ba7d7-0">
              Det är människor som inte får möjlighet att bli vuxna, som inte
              kan skriva på ett kontrakt på en lägenhet, som inte kan köpa en
              bil, som inte kan ta ett lån, som inte kan starta ett teleabonnemang
              hos Telia. Möjligheten att bli vuxen är starkt knuten till möjligheten
              att ha en anställning.
            </seg>
            <seg xml:id="i-04623d7274286222-0">
              Därför prioriterar naturligtvis Socialdemokraterna unga och arbetslöshet
              både i den senaste budgeten och i den vårproposition som presenterades
              här i kammaren förra veckan. De innehåller mängder av möjligheter
              för unga människor att komma närmare arbetsmarknaden, att få en
              kontakt med arbetsgivaren. Det innebär extra plusjobb för unga,
              sommarjobb, yrkesanpassad utbildning, lärlingsanställning, extra
              krav på kommunerna när det gäller riktigt unga människor, att
              ta bort arbetsgivarens finansiering vid praktik för unga människor.
            </seg>
            <seg xml:id="i-4185450cc8a777a4-0">
              Det är massor med enskilda men viktiga möjligheter för unga att
              komma närmare. Det är det som är det viktiga. Unga människor har
              ofta en längre väg till etablering, och därför är etableringen
              så viktig.
            </seg>
            <seg xml:id="i-f3b2e0072556535f-0">
              Just därför skräms jag så väldigt mycket av det förslag som Centerpartiet
              nu, som enda alliansparti, har lanserat så tydligt. Där säger
              man att det är precis det motsatta, att unga människor är för
              etablerade på arbetsmarknaden, att unga människor har för nära,
              har det för bra, har det för tryggt. Därför ska man göra det lättare
              att bli av med unga människor. Det är en faktisk diskriminering
              det går inte att se det på något annat sätt. Man väljer en grupp
              på arbetsmarknaden, avgränsar den och säger att den här gruppen
              vill vi ska ha sämre villkor än alla andra människor på arbetsmarknaden.
            </seg>
            <seg xml:id="i-e837cfc2400cc37f-0">
              Min största rädsla med det är dels att unga människor blir lättare
              att avskeda och får en svagare kontakt med arbetsmarknaden, dels
              att det här kanske bara är ett steg. Det kanske bara är början
              vilken grupp är det nästa gång som ska få sin ställning på arbetsmarknaden
              försvagad?
            </seg>
            <seg xml:id="i-d8f3b7e0234a15d2-0">
              Unga människor behöver bättre möjligheter att etablera sig på
              arbetsmarknaden. De behöver inte bli arbetsmarknadens B-lag.
            </seg>
          </u>
          <note type="speaker" xml:id="i-e32c1a1cfbd68b21-0">
            Anf. 7 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-bc5612aafaf0023a-0">
            <seg xml:id="i-dc26756983210a86-0">
              Fru talman! Veronica Palm säger att Socialdemokraterna prioriterar
              unga och arbetslöshet. Men då måste man ställa sig frågan: Ni
              har haft makten i snart tolv år, och 108 000 unga under 30 år
              är arbetslösa år 2005 hur kan det komma sig att ni efter tolv
              år fortfarande har en så hög procent?
            </seg>
            <seg xml:id="i-a249d22090a807c3-0">
              Göran Persson sade i valrörelsen 2002 att det viktigaste målet
              för Socialdemokraterna under mandatperioden den som vi nu är i
              slutet av var att få ned ungdomsarbetslösheten. Då var den 8 %,
              och i dag är den 1415 %.
            </seg>
            <seg xml:id="i-25af5c4f0f274988-0">
              Det har ju gått åt fel håll. Efter tolv år, efter mandatperioden
              och med ungdomsarbetslösheten som går upp, är det lite väl magstarkt
              att tala om de ungdomar som ska sparkas när själva problemet är
              att ungdomar aldrig kommer in i ett jobb och aldrig får chansen,
              möjligheten eller risken att bli sparkade.
            </seg>
          </u>
          <note type="speaker" xml:id="i-7b5787186b0a1d75-0">
            Anf. 8 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-3">
            <seg xml:id="i-4d160d2f4c2cc5d5-0">
              Fru talman! Jag har en otrolig ödmjukhet inför det problem som
              finns. Jag tänker inte stå i den här kammaren och forceras till
              att säga att jag är stolt över hur situationen för unga på arbetsmarknaden
              ser ut. Det tänker jag inte göra. Jag har en ödmjukhet inför problemet
              och jag är orolig, djupt orolig, men det är just därför som vi
              prioriterar unga och arbetsmarknaden så hårt. Det syns så tydligt
              i alla enskilda förslag, framför allt i den senaste vårpropositionen.
              Skälet till det är att unga har svårare att etablera sig på arbetsmarknaden.
              Unga har en längre väg till att få en trygghet och en etablering
              på arbetsmarknaden. Vårt svar på det, på de en halv miljon människor,
              många unga kvinnor, som står med tillfälliga otrygga anställningar,
              är att skapa en ny form av anställning som gör att det efter att
              det har staplats tillfälliga anställningar i 14 månader under
              fem år hos samma arbetsgivare ska omvandlas till en vanlig A-anställning.
              Det är vårt svar på det.
            </seg>
          </u>
          <note type="speaker" xml:id="i-82ace4c43a305a25-0">
            Anf. 9 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-bc5612aafaf0023a-1">
            <seg xml:id="i-26cfe92d040094a3-0">
              Fru talman! Efter tolv år och en mandatperiod där allt har gått
              åt fel håll är det klart att Veronica Palm är ödmjuk. Veronica
              Palm och hennes parti har väldigt mycket att vara ödmjuka inför
              beträffande arbetslösheten. Den nya anställningsformen införs
              samtidigt som man försvårar dramatiskt för deltidsanställning
              och säsongsanställning, två anställningsformer som alltid och
              traditionellt har varit en ingång för ungdomar och mindre kvalificerade,
              mindre erfarna, personer på arbetsmarknaden.
            </seg>
          </u>
          <note type="speaker" xml:id="i-c0bbf7ebe6c0c6d2-0">
            Anf. 10 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-4">
            <seg xml:id="i-2280aeca23c807fb-0">
              Fru talman! Det beror på vad man tycker är rätt och fel håll.
              För mig är rätt håll att också unga människor ska ha en trygghet
              på arbetsmarknaden. En trygg arbetsmarknad med sjysta avtal och
              med riktiga anställningsformer är bra, både för löntagaren, antingen
              den är ung eller gammal, för arbetsgivaren som vet spelvillkoren
              och för oss, hela samhället, där det faktiskt innebär en arbetsmarknad
              som fungerar, att vi kan ha ett hyfsat sjyst välfärdssystem. De
              tre skälen, välfärden, möjligheten för företagen att anställa
              och trygghet för den enskilda anställda, är skälet till att jag
              tycker att arbetsrätt är så viktigt.
            </seg>
          </u>
          <note type="speaker" xml:id="i-ae7ab3774247e8bd-0">
            Anf. 11 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-cf231f9e8bf16022-0">
            <seg xml:id="i-f960aa8311282ee1-0">
              Fru talman! Jag undrar om Veronica Palm under förra valkampanjen
              såg ett tv-program där unga människor diskuterade med partiledarna.
              Inte en enda av dem i panelen hade en fast anställning. Vad hände
              under de här fyra åren så att till och med antalet unga människor
              med tillfälliga och tidsbegränsade anställningar har minskat och
              antalet människor som definitivt är utanför har ökat? Jag kan
              inte begripa varför man ska fortsätta med en politik som klart
              och tydligt har havererat och som dessutom kostar enorma pengar.
              Har Veronica Palm läst Dagens Nyheter i dag? Där finns en beräkning
              av kostnaderna.
            </seg>
          </u>
          <note type="speaker" xml:id="i-d64b4dc1a1807ab2-0">
            Anf. 12 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-5">
            <seg xml:id="i-f608312cbb68226e-0">
              Fru talman! Nej, jag har inte läst Dagens Nyheter i dag. Jag
              hade en kaosmorgon på väg till dagis, så jag hann tyvärr inte
              det. Men det kommer under eftermiddagen.
            </seg>
            <seg xml:id="i-6ecbc9551ca4d9c5-0">
              När det gäller unga och tillfälligt anställda är det precis det
              som Ana Maria Narti säger. Många unga har tillfälliga korta anställningar,
              säsongsanställningar, ofrivillig deltid. Skälet till det är att
              de är unga, att de inte är etablerade på arbetsmarknaden. Om vi
              vill att även människor som är unga ska ha rätt att bli vuxna,
              bilda familj, skaffa bil och skriva på hyreskontrakt krävs det
              att också unga människor omfattas av trygghetssystemen. Det blir
              inte fler jobb, varken för unga eller någon annan, för att det
              är lättare att sparka någon.
            </seg>
          </u>
          <note type="speaker" xml:id="i-c214df2084125523-0">
            Anf. 13 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-cf231f9e8bf16022-1">
            <seg xml:id="i-6310577019d3ecc7-0">
              Fru talman! Varför ska unga ha svårare att etablera sig på arbetsmarknaden?
              Vi har ett svar. Det ligger för många bördor på arbetsgivarna,
              både i den offentliga sektorn och i den privata sektorn. Ingen
              vill anställa. Så länge som man kan undviker man att anställa.
              Då vågar man inte anställa oprövad arbetskraft. Ändra det om ni
              vill hjälpa de unga!
            </seg>
          </u>
          <note type="speaker" xml:id="i-425aa7eb6d90efba-0">
            Anf. 14 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-6">
            <seg xml:id="i-a47bd0e2e9fc231f-0">
              Fru talman! Det är precis det som vi har gjort under en period
              och som vi också förstärker extra i den här vårpropositionen med
              det jag sade tidigare: plusjobb som ger möjlighet till kontakt
              speciellt riktat för ungdomar, extrasatsningar på sommarjobb som
              oftast är det första mötet, yrkesutbildning, lärlingsplatser,
              extra krav på kommuner och att ta bort arbetsgivarens finansiering
              vid praktik för unga. Det är möjligheter för unga att få en kontakt.
              Den kontakten gör att man kan etablera sig. Då finns det inga
              skäl i världen att göra unga till ett B-lag på arbetsmarknaden,
              snarare tvärtom.
            </seg>
          </u>
          <note type="speaker" xml:id="i-85f3a1a15de0978a-0">
            Anf. 15 STAFFAN DANIELSSON (c) replik:
          </note>
          <u who="staffan_danielsson_d90690" xml:id="i-52785261e7149ace-3">
            <seg xml:id="i-378c6c73563318ab-0">
              Fru talman! Det kanske inte är något stort problem det här. Det
              kanske inte är så farligt. Statsministern sade så här i går i
              TT: Vi har läget under kontroll. Inga fler insatser behövs. Ungdomsarbetslösheten
              är inget stort problem även om det är ett elände för de drabbade.
              De är inte så många.
            </seg>
            <seg xml:id="i-939f98a8794ce858-0">
              Det sade Sveriges statsminister i går. Jag uppfattar att Veronica
              Palm har en helt annan inställning. Jag vill fråga: Är det inget
              problem? Är de inte så många? Då är det inga bekymmer. Det är
              det ena.
            </seg>
            <seg xml:id="i-ddac57e9b3e84eee-0">
              Det andra är att vi har provanställning i dag på sex månader,
              på en del avtalsområden ett år. Det är total otrygghet där. Det
              är samma sak där. Man får chansen att visa vad man går för. Ska
              vi ta bort det? Kan vi inte diskutera det här i lite balanserade
              former?
            </seg>
            <seg xml:id="i-2825c8ecd25ded13-0">
              Det sista: Visst är det kanske bäst att få ett livstidsjobb,
              men om man inte får det och studsar på murarna som skyddar andra
              men som utestänger en själv, är det inte i andra hand bättre att
              få chansen att visa vad man går för och komma in i a-kassan?
            </seg>
          </u>
          <note type="speaker" xml:id="i-115c5d0bdd470c0b-0">
            Anf. 16 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-7">
            <seg xml:id="i-6063ae29c1052f8c-0">
              Fru talman! Självklart är ungdomsarbetslösheten ett problem.
              Den är en katastrof, för den enskilda men också för ett samhälle
              som inte låter människor få kontakt och etablera sig på den marknad
              som gör att man har rätten att bli vuxen, som gör att man får
              både en egen inkomst och en social kontakt med andra människor.
              Självklart är det ett problem. Däremot går det åt rätt håll. Fler
              unga kommer i arbete, fler unga får möjligheten att etablera sig.
              Med hjälp av de saker som borgerligheten ofta glömmer bort, det
              som inte är bara den totala arbetslösheten utan möjligheter att
              få ingångar till etablering, blir det också enklare. Självklart
              är det en katastrof, men det är på väg åt rätt håll. Det är ett
              problem, men enligt statsministerns ord ser man en ljusning på
              det.
            </seg>
            <seg xml:id="i-47c383d3ea25f1e2-0">
              När det gäller provanställningar är jag helt övertygad om att
              man efter sex månader ser om någon duger på ett arbete eller inte.
            </seg>
          </u>
          <note type="speaker" xml:id="i-b7491ff6dda1480e-0">
            Anf. 17 STAFFAN DANIELSSON (c) replik:
          </note>
          <u who="staffan_danielsson_d90690" xml:id="i-52785261e7149ace-4">
            <seg xml:id="i-6c442e40b080fc6f-0">
              Fru talman! Det gläder mig att Veronica Palm anser att det är
              en katastrof med dagens läge. Statsministern anser att det inte
              är något stort problem och att de inte är så många. Jag vill bara
              understryka att om man har den världsbilden händer det kanske
              inte så mycket mer än några extra plusjobb i stället för de betydande
              förändringar som behövs, som vi i alliansen föreslår. Vi har tagit
              oss friheten att öppna en ventilens signal till massor med småföretagare
              som tyvärr räds alla arbetsmarknadens lagar och regler och inte
              anställer fast de har jobb. Låt de unga få chansen att visa vad
              de går för! Låt oss diskutera det här!
            </seg>
          </u>
          <note type="speaker" xml:id="i-e5881f8d681ffaa0-0">
            Anf. 18 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-8">
            <seg xml:id="i-5a5036bbb1afa5a4-0">
              Fru talman! Jag har inte ambitionen att stå här och analysera
              utryckta citat av statsministern. När det gäller provanställningar
              är jag övertygad om att sex månader räcker. Jag tillhör också
              de socialdemokrater som fortfarande tror att tre månader räcker
              för att se om någon funkar socialt i ett arbetslag och klarar
              arbetsuppgifterna.
            </seg>
            <seg xml:id="i-65c0f1737735e83b-0">
              Just att man är ung, att man är under 26 år och har en annan
              livssituation, gör väl inte att arbetsgivaren behöver 24 månader
              på sig för att se att den människan klarar det jobb som har utannonserats.
              Det är bara att anställa!
            </seg>
          </u>
          <note type="speaker" xml:id="i-81ac62add81ef0ea-0">
            Anf. 19 TORSTEN LINDSTRÖM (kd) replik:
          </note>
          <u who="torsten_lindstrom_23373d" xml:id="i-5e3e67b8da82544b-0">
            <seg xml:id="i-3eb805b224cf5a73-0">
              Fru talman! Vi har en unik arbetslöshet i dag i Sverige, inte
              bara för att den är hög, utan för att den slår ut människor och
              skapar ett klassamhälle. Det är framför allt de unga människorna
              som slås ut i dag. De är inte ett B-lag på arbetsmarknaden som
              debattören säger. De har blivit ett C- eller D-lag, för de får
              inte ens komma in på arbetsmarknaden i dag.
            </seg>
            <seg xml:id="i-ec77148a2336f4fa-0">
              Hemma i mitt hemlän Västmanland ökade ungdomsarbetslösheten med
              20 % på ett år 20 % i det socialdemokratiska Sverige. Unga människor
              får inte ens komma in. Unga killar och tjejer uttrycker en enorm
              frustration för att de inte får komma med. Man får inte vara med.
              Man funderar: Var är lösningen? Vad är det för någonting som gör
              att just vi stängs ute?
            </seg>
            <seg xml:id="i-f95255eca9cfad09-0">
              Det blir då nästan bedårande att lyssna på den här nyfunna ödmjukheten
              hos socialdemokratin. Men den hjälper inte. Det räcker inte att
              tala om att det går åt rätt håll när det inte gör det för unga
              killar och tjejer i den västmanländska verkligheten. Det behövs
              mer än så. Det behövs en helt annan politik. Har Veronica Palm
              någonting mer att komma med än samma gamla recept och en vårbudget?
            </seg>
          </u>
          <note type="speaker" xml:id="i-9d6965e14b09193d-0">
            Anf. 20 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-9">
            <seg xml:id="i-ffb49d49705eb273-0">
              Fru talman! Jag vet inte riktigt vad du lever i för verklighet,
              Torsten Lindström, men i den verklighet jag lever i möter jag
              en massa unga människor som faktiskt också jobbar. Vi har stora
              problem med ungdomsarbetslöshet och människor som står utanför,
              och det jobbar vi med. Men de unga människor som finns på arbetsmarknaden
              har ju dessutom problem. Det är det diskussionen handlar om nu
              de människor som finns på arbetsmarknaden men som puttas mellan
              jobb, som har tillfälliga anställningar, deltidsanställningar,
              säsongsanställningar, provanställning på provanställning och däremellan
              en arbetsmarknadskurs. Det är dessa människor, de som i dag inte
              har en fast relation till arbetsmarknaden, som i dag behöver någonting
              annat än mer av detta, mer än att vi lagstiftar om mer möjligheter
              att ge otrygghet.
            </seg>
            <seg xml:id="i-847d8ad87ac88c57-0">
              Även unga människor behöver trygghet, både för samhället i stort,
              för arbetsgivarens möjligheter att anställa och för den enskilda
              unga människan. Jag vill inte på något sätt nedvärdera mig själv,
              men jag har svårt att förstå detta: Hur blir det fler jobb för
              att man har möjlighet att sparka just unga betydligt lättare?
            </seg>
          </u>
          <note type="speaker" xml:id="i-e1b44b2d1a343e80-0">
            Anf. 21 TORSTEN LINDSTRÖM (kd) replik:
          </note>
          <u who="torsten_lindstrom_23373d" xml:id="i-5e3e67b8da82544b-1">
            <seg xml:id="i-65c2b15f805a8df2-0">
              Fru talman! Veronica Palm talar om dem som har jobb, och de finns.
              Men det är alldeles för många som inte ens får jobb, som inte
              får chansen att komma in. Det är dem vi kristdemokrater vill möta
              genom att sätta in åtgärder, genom att ändra politik så att fler
              får chansen att vara med.
            </seg>
            <seg xml:id="i-9f491629bc1a9d4b-0">
              Veronica Palm talar å ena sidan om att det är ett problem, och
              å andra sidan vill hon inte riktigt se att det är ett problem.
              Var är problemet? För oss kristdemokrater är det att alldeles
              för många stängs ute. Det är därför vi vill se nystartsjobb, lärlingsutbildning,
              yrkesutbildning, högre kvalitet i högskolan och så vidare. Veronica
              Palm har ingenting att komma med på den punkten.
            </seg>
          </u>
          <note type="speaker" xml:id="i-676d1573325a14fa-0">
            Anf. 22 VERONICA PALM (s) replik:
          </note>
          <u who="veronica_palm_2b8f6b" xml:id="i-db0aaedfb9611f19-10">
            <seg xml:id="i-c60839c08204820a-0">
              Fru talman! Jag har just sagt det, vid ett flertal tillfällen.
              Det är två vägar. Det ena är att få fler unga människor att etablera
              sig på arbetsmarknaden. Där har vi mängder av små insatser jag
              har rabblat upp dem och jag kan göra det igen, men jag tror inte
              att tiden tillåter det som gör att unga människor får en närmare
              kontakt med arbetsmarknaden, har lättare att etablera sig, får
              den sociala relationen och på så sätt kan få en fast anställning
              och ett riktigt jobb.
            </seg>
            <seg xml:id="i-238e769bb68c232f-0">
              Det andra gäller de människor som de facto finns på arbetsmarknaden.
              Oavsett om man är gammal, ung, invandrare, homosexuell eller gravid
              ska man ha trygghet på arbetsmarknaden.
            </seg>
            <seg xml:id="i-3550ec6dd6470fe3-0">
              Rättsväsendets behov av resurser
            </seg>
          </u>
          <note type="speaker" xml:id="i-41d7aeeb463f159d-0">
            Anf. 23 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-c3f8ab6285baff12-0">
            <seg xml:id="i-8019a295119157fd-0">
              Fru talman! Antalet våldsbrott ökar dramatiskt. Detta är väldigt
              oroande.
            </seg>
            <seg xml:id="i-763ad0df065834d9-0">
              För några veckor sedan gick riksåklagaren, Rikspolisstyrelsen,
              rikspolischefen och justitieministern ut och talade om den grova
              organiserade brottsligheten. Justitieministern lovade obegränsade
              resurser till våldsbrottsbekämpningen. Oavsett om det är organiserad
              brottslighet faller det på klockan, som man säger.
            </seg>
            <seg xml:id="i-a3f29a3b471ba5f1-0">
              Förra veckan fick vi dock vårpropositionen. Har ni sett? Det
              bidde inte ens en tumme. Rättsväsendet fick inte någon förstärkning.
              Trots myndigheternas varningar och trots brottsutvecklingen blev
              det inga nya pengar.
            </seg>
            <seg xml:id="i-c4da572a7737f6c2-0">
              Socialdemokraterna lever tydligen inte i samma värld som vi andra.
              Om de gjorde det skulle de göra någonting åt att inte ens vart
              sjätte brott klaras upp. De skulle inte acceptera att våldtäkterna
              ökar oroande mycket. De skulle förstå att ingen lagstiftning i
              världen kan fungera effektivt om den lever på kredit.
            </seg>
            <seg xml:id="i-063ddc743235b4b2-0">
              Justitieministern och andra försöker säga att man satsar på polisen,
              men vi andra ser hur polisstationer läggs ned och poliser i yttre
              tjänst försvinner. Det går åt andra hållet.
            </seg>
            <seg xml:id="i-646781aa509fd6a6-0">
              Regeringen et consortes brukar säga att de har höjt anslagen
              till polisen. Vi har hört olika siffror, men 2,3 miljarder har
              de höjt anslagen med mellan 2000 och 2005. Detta ska vara en kraftfull
              satsning. Men i detta resurstillskott ska man också räkna in höjningar
              för pris- och löneomräkning. Allting ökar ju i pris under ett
              år. Detta är alltså ingen förstärkning utan en skenbar höjning
              för pris- och löneomräkning. Dessa kostnader har stått för 1,4
              miljarder, fru talman. Mer än hälften har alltså varit kompensation
              för prisökningen.
            </seg>
            <seg xml:id="i-c6ef0c6d4de40b8d-0">
              Vi moderater accepterar inte den här utvecklingen. Vi anslår
              5 miljarder kronor mer till satsningar på brottsbekämpningen.
              Tillsammans med alliansen har vi ett heltäckande program vad gäller
              hur vi ska komma till rätta med rättsväsendet i samhället.
            </seg>
            <seg xml:id="i-6a55be03a1f4e206-0">
              Vänsterkartellen har styrt Sverige i tolv år och haft sin chans
              att bekämpa brottsligheten, men de har inte tagit den. Det är
              hög tid för ett regimskifte!
            </seg>
          </u>
          <note type="speaker" xml:id="i-7dadee968a39c49f-0">
            Anf. 24 BRITTA LEJON (s) replik:
          </note>
          <u who="unknown" xml:id="i-fa53a51bce524839-0">
            <seg xml:id="i-d5fb825c617e9e84-0">
              Fru talman! Det är fascinerande att höra Cecilia Magnusson, som
              faktiskt sitter som ledamot i justitieutskottet, recensera regeringens
              och samarbetspartiernas budget för rättsväsendet. Cecilia Magnusson
              har rätt när hon säger att vi sedan år 2000 har tillfört rättsväsendet
              ytterligare 2,3 miljarder. Cecilia Magnusson har dock inte rätt
              när hon säger att detta inte är någon förstärkning utan bara en
              skenbar höjning. Självklart ska folk som arbetar ha rätt till
              löneförhöjningar. Priserna går upp. Men 2,3 miljarder, Cecilia
              Magnusson, är inte någon skenbar höjning.
            </seg>
            <seg xml:id="i-5be74d5f55b11d50-0">
              Regeringen och samarbetspartierna har rustat rättsväsendet, inklusive
              polisen, oerhört kraftfullt de senaste åren. Dessa resurser har
              lett till att vi nu för sjätte året i rad har fler poliser än
              tidigare. Även övriga anställa kategorier inom polisen har ökat.
              Det här vet Cecilia Magnusson, men hon väljer att frisera verkligheten.
            </seg>
          </u>
          <note type="speaker" xml:id="i-32575827183c9e80-0">
            Anf. 25 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-1">
            <seg xml:id="i-03506d865a8c4076-0">
              Fru talman! Det är intressant att höra Britta Lejon försöka redogöra
              för regeringens politik. Man slår sig för bröstet och säger att
              vi satsar 2,3 miljarder. Om mer än hälften av detta faktiskt är
              ersättning för att löner och priser ökar är det ju ingen satsning;
              det är att bibehålla den verksamhet man har.
            </seg>
            <seg xml:id="i-13711783ed472252-0">
              Justitieministern och andra socialdemokrater går också ut och
              säger att vi ska ge polisen obegränsade resurser. Och vad får
              man? Jo, 750 000 kr till Domstolsverket. Samtidigt pågår det förtidspensionering
              av poliser och administrativ personal. Det snackas om att det
              kommer ut en polis om dagen året runt, alltså 365 poliser på ett
              år, men lika många personer försvinner ju ut ur polisorganisationen.
            </seg>
          </u>
          <note type="speaker" xml:id="i-f572e889a0d2f501-0">
            Anf. 26 BRITTA LEJON (s) replik:
          </note>
          <u who="unknown" xml:id="i-fa53a51bce524839-1">
            <seg xml:id="i-4e24b674d0e9b028-0">
              Fru talman! Om Cecilia Magnusson bekymrade sig om att läsa budgeten
              från i höstas, som gäller innevarande år, skulle Cecilia Magnusson
              kunna se att det inte bara ges 750 000 kr till domstolsväsendet
              för innevarande år utan också 700 miljoner ytterligare till polisen
              för år 2006. Ta alltså reda på fakta, Cecilia Magnusson, innan
              du påstår en massa saker!
            </seg>
            <seg xml:id="i-200c527d5c2ceb2e-0">
              Jag vill bara till övriga personer som lyssnar på den här debatten
              säga att när vi i går hade rikspolischefen på besök i utskottet
              sade han att polisen har de resurser man behöver. Min fråga till
              Cecilia Magnusson är: Anser du att du har mer information om polisen
              är Rikspolisstyrelsens chef?
            </seg>
          </u>
          <note type="speaker" xml:id="i-50b78a99b5f00156-0">
            Anf. 27 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-2">
            <seg xml:id="i-585ee531dc79f525-0">
              Fru talman! 700 miljoner är mycket pengar, men rättsväsendet
              polisen, åklagarna, domstolarna behöver mycket mer pengar.
            </seg>
            <seg xml:id="i-ba7197d51bd9c5db-0">
              Den insikten borde Socialdemokraterna ha, men de vägrar att ge
              de anslag som behövs. Vi moderater kräver, och har i vårt budgetalternativ
              lagt, mer än 5 miljarder kronor mer än Socialdemokraterna. Vi
              anser att rättsstaten måste återuppbyggas för att medborgarna
              ska kunna få tillbaka förtroendet för rättsväsendet.
            </seg>
          </u>
          <note type="speaker" xml:id="i-893c295cd6907d89-0">
            Anf. 28 OLLE SANDAHL (kd) replik:
          </note>
          <u who="olle_sandahl_6ef018" xml:id="i-991d62f0a45667d0-0">
            <seg xml:id="i-84d5dfb4ce557435-0">
              Fru talman! Det finns en samsyn mellan Kristdemokraterna och
              övriga allianspartier när det gäller behovet av extraresurser.
              Vi kan på intet sätt konstatera att resurser finns efter behov.
              Det är bara att notera att rättsväsendets företrädare i studie
              efter studie ligger på bottennotering i fråga om medborgarnas
              förtroende detta efter en lång räcka år av styrelse från vänsterhåll
              i det här landet.
            </seg>
            <seg xml:id="i-9e9a0349fe44273c-0">
              Det är alldeles uppenbart att det behövs en reformation av rättsväsendet.
              Men det räcker inte, fru talman, med bara pengar om det nu är
              det man menar med resurser utan det behövs också ett innehåll.
              Vi kristdemokrater konstaterar att det finns en kompetens- och
              kvalitetsbrist inom ramen för de resurser som faktiskt finns.
              Det behövs en specialisering inom polisen. Det behövs att vi gör
              polisyrket till ett högskoleutbildat yrke där verksamheten baseras
              på evidens och vilar på vetenskaplig grund.
            </seg>
          </u>
          <note type="speaker" xml:id="i-e6a739e83e5a51b0-0">
            Anf. 29 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-3">
            <seg xml:id="i-338d38491140a95f-0">
              Fru talman! Ja, Olle Sandahl har helt rätt. Det är inte enbart
              resurser det förstår jag som det är fråga om, utan det gäller
              också innehållet i det polisen gör.
            </seg>
            <seg xml:id="i-81adba043ccbbf59-0">
              Till exempel har Socialdemokraterna inte ställt krav på vidareutbildning
              för polisen det har inte funnits under hela 1990-talet. I början
              av 1990-talet under de första socialdemokratiska åren stängde
              man Polishögskolan under tre terminer. Det är det man nu försöker
              kompensera.
            </seg>
            <seg xml:id="i-d11e9dcebc214bd5-0">
              Det är klart att vi måste ställa krav på kompetensutveckling,
              ledarskap och en utbildning som är sådan att de poliser som möter
              medborgare är kompetenta för sin uppgift. Jag håller alltså fullständigt
              med Olle Sandahl.
            </seg>
          </u>
          <note type="speaker" xml:id="i-8756df3cf63b8e1d-0">
            Anf. 30 OLLE SANDAHL (kd) replik:
          </note>
          <u who="olle_sandahl_6ef018" xml:id="i-991d62f0a45667d0-1">
            <seg xml:id="i-a31546611b1025fe-0">
              Fru talman! Det leder till den avslutande frågan: Ska jag med
              detta tolka Cecilia Magnussons svar så att Moderaterna också stöder
              kraven på att göra polisyrket högskolegrundat, att införa evidensgrundad
              vård inom kriminalvården och att tillföra rättsväsendets övriga
              aktörer, till exempel domstolar, specialistkunskap, eller är det
              bara pengar Moderaterna vill tillföra?
            </seg>
            <seg xml:id="i-0fd0ea2f0e4308aa-0">
              Vi kristdemokrater vill alltså även ge innehåll till kriminalvård,
              polis och domstolsväsende.
            </seg>
          </u>
          <note type="speaker" xml:id="i-895edb9909e35e50-0">
            Anf. 31 CECILIA MAGNUSSON (m) replik:
          </note>
          <u who="cecilia_magnusson_cecd49" next="cont" xml:id="i-ec8f5ca2a77edf9e-0">
            <seg xml:id="i-bacf3a7d83494868-0">
              Fru talman! Jo, Olle Sandahl och jag är nog mer överens än han
              kanske vill ge sken av. Där det dock kan skilja mellan oss och
              där vi har en väldigt intressant diskussion framför oss är just
              i frågan om hur vi bäst utbildar dem som ska bli poliser. Under
              tiden fram till valet kommer vi, tror jag, fram till vad som är
              det bästa och till ett gemensamt förslag från alliansen.
            </seg>
            <seg xml:id="i-c8e1c90b547b616c-0">
              Vi moderater tror att det är viktigt att blanda teori och praktik,
              framför allt när man ska jobba med ett praktiskt yrke. Alliansens
              alternativ är mycket bättre.
            </seg>
            <seg xml:id="i-475da5e18b42ed55-0">
              Bostadsbeskattningen
            </seg>
          </u>
          <note xml:id="i-b3102bce43e759ac-0">
            Anf. 32 GUNNAR ANDRÉN (fp):
          </note>
          <u who="cecilia_magnusson_cecd49" prev="cont" xml:id="i-0424f9cd64319efb-0">
            <seg xml:id="i-65a08ed30bf63420-0">
              Fru talman! I valrörelsen 1994 ställde ekonomen Marian Radetski
              en intressant fråga i Dagens Nyheter: Kan vi lita på att Socialdemokraterna
              ljuger? Det var alltså den intressanta fråga han ställde, och
              det är många som minns den. Då var svaret alldeles uppenbart,
              nämligen att det kunde vi göra. Socialdemokraterna lade raskt
              om sin ekonomiska politik från en expansiv politik till en mycket
              mera restriktiv politik.
            </seg>
            <seg xml:id="i-79ac983f9badcc13-0">
              På en annan fråga, fru talman, tror jag att man kan svara nej.
              Det gäller då bostadsbeskattningen. Under den här mandatperioden
              har vi sett att Socialdemokraterna har höjt villaskatten och andra
              skatter enormt mycket, från 24 miljarder till 30 miljarder.
            </seg>
            <seg xml:id="i-fba6d965304f088b-0">
              Jag är, fru talman, helt övertygad om att vi kommer att fortsatt
              få se detta och har en mycket speciell fråga till Socialdemokrater
              och deras samarbetspartier. År 2007 är det allmän fastighetstaxering
              som inte gäller villaägarna utan alla flerfamiljshus. Den skattechock
              som har drabbat enormt många villaägare riskerar år 2007, året
              efter valåret, att drabba också alla som bor i vanliga hyreshus,
              i bostadsrätter och så vidare. Hur är det med den saken? Kan vi
              lita på att Socialdemokraterna inte fortsätter med den här bostadsbeskattningen,
              eller är det bara villaägare som fortsatt ska drabbas?
            </seg>
            <seg xml:id="i-4ddc3cf14e39986a-0">
              Jag tror att det är en viktig fråga för väldigt många hyresgäster
              i det här landet hur man förhåller sig till 2007 års allmänna
              fastighetstaxering när det gäller alla hyreshus. Alla hyreshus
              i det här landet kommer att fastighetstaxeras det året. Jag tror
              att man kan lita på att Socialdemokraterna kommer att se till
              att alla hyror i hela landet höjs. Man kommer att säga att det
              väl är en form av rättvisa.
            </seg>
            <seg xml:id="i-0139ddf5daf75b67-0">
              Men vi har ju redan sett på andra områden att det har blivit
              enormt mycket dyrare att bo. Varje gång man får en elräkning får
              man numera en elchock. Vi har vant oss vid elchocker. Det är skatt
              på skatt på skatt, och det hela betalas av beskattade pengar.
              Ingen annan betalar elchockerna åt oss.
            </seg>
            <seg xml:id="i-79d52d1a4dd12790-0">
              Samma sak är det på bostadsområdet. Socialdemokraterna har med
              hjälp av sina stödpartier gjort bostaden till en enorm kassako
              för staten. Väljarna har rätt att veta om den här politiken kommer
              att fortsätta eller om det ska bli ett stopp för detta. Jag menar
              att utöver arbetsmarknadsområdet, där vi med en ny regering kommer
              att få fler jobb och företagare, kommer den viktigaste förändringen
              att ske på bostadsområdet. Det kommer att bli ett stopp för alla
              dessa skattehöjningar; jag är helt övertygad om att det är en
              prioriterad fråga. Men med Socialdemokraternas politik kan man
              nog lita på att det blir fortsatta enorma skattehöjningar elchocker
              på elchocker.
            </seg>
          </u>
          <note type="speaker" xml:id="i-221d4301d3f503ce-0">
            Anf. 33 PER ERIK GRANSTRÖM (s) replik:
          </note>
          <u who="per_erik_granstrom_c6a353" next="cont" xml:id="i-6010815e93c53835-0">
            <seg xml:id="i-64a9f7acb2feb39a-0">
              Fru talman! Jag vill börja med att kraftigt protestera mot Gunnar
              Andréns påstående att Socialdemokraterna har höjt fastighetsskatten.
              Så är ingalunda fallet. Det som gör att intäkterna från fastighetsskatten
              ökar är att marknadskrafterna driver upp fastighetspriserna. I
              stället har Socialdemokraterna tillsammans med samarbetspartierna
              sett till att vi har fått in en begränsningsregel som innebär
              sänkt fastighetsskatt för dem som har låga inkomster och intäkter.
            </seg>
            <seg xml:id="i-0a1a6d6f31c303ff-0">
              Jag skulle, fru talman, vilja ställa ett par frågor till Gunnar
              Andrén. Om jag förstår det rätt avser Folkpartiet inte att ta
              bort fastighetsskatten om Folkpartiet får en möjlighet att vara
              med och bestämma. Jag förstår att i det finns ingen begränsningsregel,
              så det måste innebära att i Folkpartiets fastighetsbeskattning
              kommer de som har höga inkomster att gynnas och de som har låga
              inkomster att missgynnas. Är det en korrekt tolkning?
            </seg>
          </u>
          <note xml:id="i-f7b35e27951ad3a4-0">
            Anf. 34 GUNNAR ANDRÉN (fp) replik:
          </note>
          <u who="per_erik_granstrom_c6a353" prev="cont" xml:id="i-51c885789ee971cb-0">
            <seg xml:id="i-0d213643bcebfd9c-0">
              Fru talman! Det är absolut fel tolkning! Det finns ingenting
              som är rätt i den tolkningen. Men låt mig börja med det intressantaste
              av allting. Jag tycker att Per Erik Granström suveränt skickligt
              undvek den riktigt stora frågan: Vad händer med 2007 års fastighetstaxering
              när det gäller vartenda flerfamiljshus? Vilket svar fick jag på
              den frågan? Ja, jag fick inget svar alls.
            </seg>
            <seg xml:id="i-38336bf5a488eab5-0">
              Nej, Folkpartiet vill avskaffa fastighetsskatten. Men det kan
              inte göras på kort tid, utan det kan ta sex eller åtta år, eller
              någonting sådant. Vi går fram med sänkta procentsatser. Att Socialdemokraterna
              och deras samarbetspartier inte skulle ha höjt fastighetsskatten
              är, vill jag påstå, för varje villaägare i det här landet helt
              löjeväckande.
            </seg>
            <seg xml:id="i-ea0eb21b4988c21f-0">
              Per Erik Granström, du kan läsa i Pär Nuders budget att fastighetsskatten
              år 2002 totalt sett inbringade ungefär 24 miljarder. Den kommer
              att inbringa ungefär 30 miljarder mot slutet av år 2008 i och
              med den här fastighetstaxeringen alltså en ökning med 6 000 miljoner
              kronor. Det är ingenting som kommer från himmelen, utan det kommer
              från skattebetalarna.
            </seg>
          </u>
          <note type="speaker" xml:id="i-e9b7a93eacdba293-0">
            Anf. 35 PER ERIK GRANSTRÖM (s) replik:
          </note>
          <u who="per_erik_granstrom_c6a353" next="cont" xml:id="i-6010815e93c53835-1">
            <seg xml:id="i-a261a40c46634976-0">
              Fru talman! Det var ett bra besked. Nu vet vi att det tar åtta
              år för Folkpartiet att ta bort fastighetsskatten. Men samtidigt
              ska Folkpartiet samregera med ett alliansparti som avser att införa
              en kommunal avgift.
            </seg>
            <seg xml:id="i-bba3ea22b238d749-0">
              I påskas satt jag tillsammans med en äldre kvinna, 91 år gammal,
              och tittade på hennes fastighetsskatt och konstaterade att om
              förslaget i fråga går igenom kommer den här kvinnan att få nästan
              en fördubbling av fastighetsskatten. Är det den vägen som allianspartierna
              inklusive Folkpartiet kommer att vandra om ni får möjlighet att
              bestämma?
            </seg>
          </u>
          <note xml:id="i-6a62c42063d99737-0">
            Anf. 36 GUNNAR ANDRÉN (fp) replik:
          </note>
          <u who="per_erik_granstrom_c6a353" prev="cont" xml:id="i-51c885789ee971cb-1">
            <seg xml:id="i-f8ac482b2e9d8213-0">
              Fru talman! Nu har Per Erik Granström haft två tillfällen, men
              han har systematiskt undvikit att svara på den viktiga frågan:
              Vad händer för alla flerfamiljshus vid 2007 års fastighetstaxering?
              Han har inte gripit chansen.
            </seg>
            <seg xml:id="i-af25a623fd5f5f6c-0">
              Det han säger om Folkpartiet och fastighetsskatten är absolut
              fel. Vi vill avveckla den skatten, men det kommer att ta några
              år bland annat av den anledningen att fastighetsskatterna med
              Per Erik Granströms stöd har höjts från 24 till 30 miljarder under
              den här perioden. Det är ganska mycket, det är otroligt mycket
              pengar. Det snyter man inte ur rockärmen.
            </seg>
          </u>
          <note type="speaker" xml:id="i-a2a42099c9669b74-0">
            Anf. 37 LENNART HEDQUIST (m) replik:
          </note>
          <u who="lennart_hedquist_894aea" next="cont" xml:id="i-6dea388d1ad70eb2-0">
            <seg xml:id="i-37674ba141a78f7a-0">
              Fru talman! Jag tycker att det är bra att Gunnar Andrén tar upp
              frågan hur fastighetsskatten slår mot hyresrätterna och bostadsrätterna.
              Det är ingen tvekan om att den kommande fastighetstaxeringen kommer
              att innebära väldigt kraftiga kostnadsökningar för dem som bor
              i hyresrätt och bostadsrätt om det blir fullt genomslag. Därför
              är det så viktigt att man gör som vi i alliansen föreslår och
              börjar sänka fastighetsskatten successivt för de grupperna.
            </seg>
            <seg xml:id="i-351b929ddedb8c84-0">
              Varför jag begärde ordet var att Gunnar Andrén inte nämnde att
              det därutöver finns en särskild beskattning av bostadsrätten i
              form av en beskattning av schablonintäkter för bostadsrättsinnehavarna.
              Det är ett problem som nu sveper i stort sett över hela landet.
              Tidigare var det ett problem som var mest koncentrerat till Helsingforssområdet,
              men nu är det bostadsrättsföreningar över hela landet som drabbas
              av denna schablonintäkt. Det är oerhört viktigt att, som vi i
              alliansen föreslår, ta bort denna dubbelbeskattning av bostadsrätt.
            </seg>
          </u>
          <note xml:id="i-96d640d65e85da60-0">
            Anf. 38 GUNNAR ANDRÉN (fp) replik:
          </note>
          <u who="lennart_hedquist_894aea" prev="cont" xml:id="i-e25d845ab1242bed-0">
            <seg xml:id="i-b0b62ba64f814e18-0">
              Fru talman! På den punkten är vi helt eniga Den kommer att försvinna
              under kommande mandatperiod. Jag kan garantera att med Socialdemokraternas
              bostadsbeskattningspolitik kommer den att vara kvar.
            </seg>
            <seg xml:id="i-6cddf42e043f560e-0">
              Hemtjänst i vistelsekommunerna
            </seg>
          </u>
          <note type="speaker" xml:id="i-339a1d27f06a78ce-0">
            Anf. 39 CATHARINA BRÅKENHIELM (s):
          </note>
          <u who="catharina_brakenhielm_27015a" xml:id="i-1b78be4d3c745260-0">
            <seg xml:id="i-4a068614de45d0d3-0">
              Fru talman! Evert Taube, Maj på Malö , Käringön och inbjudan
              till Bohuslän visst låter det lockande. Det är det många som tycker
              med rätta. När vi är lediga vill vi tillbringa all vår lediga
              tid på Orust, och många, många med oss. Det är vi så klart glada
              för. Om man dessutom är i behov av omvårdnad i form av hemtjänst
              finns det en väldigt bra sådan också. Så långt är allting frid
              och fröjd.
            </seg>
            <seg xml:id="i-486454e295cde248-0">
              Nu till problemet: Kommunen får det inte att gå ihop, för man
              får inte betalt för de tjänster som man utför.
            </seg>
            <seg xml:id="i-19d7394354536d40-0">
              Man kommer exempelvis från Helsingfors eller Göteborg och har
              sitt sommarhus på Orust eller i någon annan populär vistelsekommun.
              Så tillbringar man lång tid av sin lediga tid där. Det kan vara
              från en vecka upp till ett halvår. Men man betalar skatt i sin
              hemkommun. Det är också hemkommunen som beviljar hemtjänstinsatserna.
              Sedan ska tjänsten utföras av en annan kommun som inte får betalt
              för insatserna fullt ut. Det här har blivit ett problem för de
              attraktiva vistelsekommunerna.
            </seg>
            <seg xml:id="i-318631447a513ea3-0">
              Man kan resa till Idre på skidsemester. Har man otur bryter man
              benet i backen, och man får god vård och benet gipsat. Men inte
              betalar Dalarnas landsting det, utan det kommer så klart en räkning
              till hemlandstinget.
            </seg>
            <seg xml:id="i-362757d2296b8960-0">
              Våra barn kan välja att gå i skola i en annan kommun, som ridgymnasiet
              i Flyinge som är jättepopulärt. Men inte står Eslövs skattebetalare
              för det, utan det kommer så klart en räkning till hemkommunen
              för skolkostnaden.
            </seg>
            <seg xml:id="i-b62195d551e62dde-0">
              Man kan i dag köpa platser i särskilda boenden i en annan kommun
              om man inte har plats i kommunens egna särskilda boenden. Varför
              inte göra samma sak här och köpa hemtjänstinsatserna på samma
              sätt? Inte i något av fallen är man skriven i vistelsekommunen
              där man får tjänsten utförd.
            </seg>
            <seg xml:id="i-63d272d242396672-0">
              Självklart ska alla, tycker jag, få vistas fritt i våra kommuner
              vare sig man vill åka skidor, plugga på gymnasium eller vara i
              ett sommarhus och vara i behov av hemtjänst. Men notan ska betalas
              av den egna hemkommunen där man betalar sin skatt.
            </seg>
            <seg xml:id="i-728d61083e920e56-0">
              Fru talman! Är inte detta självklart? Varför är det fortfarande
              så här snedvridet? Var sitter egentligen förändringsbromsen? Vem
              är det som tjänar på att inte förändra detta?
            </seg>
            <seg xml:id="i-d9954067031e36f1-0">
              Alla är välkomna till våra attraktiva kommuner. Jag gör som det
              görs i visan av Evert Taube och inbjuder till Bohuslän, men det
              ska vara på rättvisa villkor.
            </seg>
          </u>
          <note type="speaker" xml:id="i-ff070dd44e4771b5-0">
            Anf. 40 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-0">
            <seg xml:id="i-05d7bdce7261c2d8-0">
              Fru talman! Jag delar helt Catharina Bråkenhielms syn på saken
              och välkomnar att hon tar upp problematiken. Dock har alliansen
              av och till och kommer att diskutera det just i dag på eftermiddagen
              diskuterat och debatterat vistelsebegreppet och problemet med
              att en del kommuner bara åker på en hemtjänstkostnad som hemkommunen
              egentligen borde stå för eller i alla fall ha en överenskommelse
              om att göra upp saken som goda grannar eller som likvärdiga kommuner
              i Sverige.
            </seg>
            <seg xml:id="i-8f965e31dc0730e3-0">
              Inom övrig vård och omsorg råder den goda principen att boendekommunen
              tar ansvaret, oavsett var människan i fråga befinner sig, oavsett
              vistelseort. Man kommer överens om hur vården ska skötas. Ansvaret
              övergår inte till vistelsekommunen annat än om personen bosätter
              sig i den kommunen.
            </seg>
            <seg xml:id="i-c8f5440dc4c018b6-0">
              Vari sitter problemet? Jag ställer samma fråga som Catharina
              Bråkenhielm. Ja, det är vänstermajoriteten som har haft hand om
              bromsen.
            </seg>
          </u>
          <note type="speaker" xml:id="i-0bc908882fb29926-0">
            Anf. 41 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-1b78be4d3c745260-1">
            <seg xml:id="i-eb9df9f625ce3cd3-0">
              Fru talman! Jag tycker att det här är ett problem. Jag kommer
              från en av dessa kommuner och har sett det här under många år.
              Vistelsebegreppet kom till för att man ska kunna vara ute och
              resa i Sverige, och hamnade man på något sätt i trångmål fick
              man hjälp i den kommun där man var. Men nu används vistelsebegreppet
              så att man mer eller mindre bosätter sig i en annan kommun. I
              min egen kommun, Orust kommun, har vi lika många fritidshus som
              hus för permanentboende. Det blir allt vanligare att man stannar
              längre och längre tid och i princip bor halvårsvis i kommunen,
              och många är beroende av hemtjänst. Hela den notan får vistelsekommunen
              eller sommarkommunen betala.
            </seg>
            <seg xml:id="i-7f83e3a4b949ab89-0">
              Jag håller med Ulrik Lindgren. Jag jobbar stenhårt för att vi
              ska få en förändring.
            </seg>
          </u>
          <note type="speaker" xml:id="i-00556f089d162ccf-0">
            Anf. 42 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-1">
            <seg xml:id="i-f4c24d8c503e24a9-0">
              Fru talman! Vi är övertygade i alliansen om att det skulle gynna
              samarbetet mellan kommunerna om vi fick en bättre ordning än den
              som är nu, att vistelsekommunen bara ställs inför ett faktum att
              plötsligt finns det en människa där med ett stort vårdbehov. Jag
              kan bara hälsa Catharina Bråkenhielm välkommen att rösta för den
              reservation som vi närmare kommer att presentera i eftermiddag
              för att lösa det här problemet.
            </seg>
          </u>
          <note type="speaker" xml:id="i-528f6d1f9cd4dd8e-0">
            Anf. 43 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-1b78be4d3c745260-2">
            <seg xml:id="i-936f8d964a369370-0">
              Fru talman! Jag delar fortfarande Ulrik Lindgrens uppfattning
              om vistelsebegreppet, men vi arbetar på demokratiska grunder.
              Min partigrupp har ännu inte kommit till insikt om det här problemet.
              Jag tror att vi får arbeta lite mer för att få igenom detta.
            </seg>
          </u>
          <note type="speaker" xml:id="i-9dd30cd948ff9c16-0">
            Anf. 44 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-92da865289291fea-0">
            <seg xml:id="i-c3f0990d986c1d4a-0">
              Fru talman! Kommande från samma valkrets, Västergötlands västra,
              som Catharina Bråkenhielm känner jag naturligtvis igen problematiken
              kring kustkommunerna som får betala. Det är precis som Catharina
              Bråkenhielm säger, att människor självklart ska få komma och bo
              i dessa kommuner men att just det här har blivit ett problem.
            </seg>
            <seg xml:id="i-bbc9b63362110876-0">
              Det är lite av ödets ironi, vilket togs upp av föregående talare,
              att denna fråga kommer att diskuteras just i dag. Det är naturligtvis
              en tillfällighet.
            </seg>
            <seg xml:id="i-3893f2329f8cd91c-0">
              Jag kan hålla med Catharina Bråkenhielm. I alliansreservationen
              tillstyrks Catharina Bråkenhielms motioner och mina och andras.
              Det är bara att uppmana alla som tycker så att rösta för den.
            </seg>
          </u>
          <note type="speaker" xml:id="i-d9b2cdbbbd0a9d8a-0">
            Anf. 45 CATHARINA BRÅKENHIELM (s) replik:
          </note>
          <u who="catharina_brakenhielm_27015a" xml:id="i-1b78be4d3c745260-3">
            <seg xml:id="i-5e5b45c73d61ea72-0">
              Fru talman! Kommun- och Landstingsförbundet har gjort en enkät
              i Sveriges kommuner om denna fråga. Tyvärr har det varit lite
              dålig svarsfrekvens. Det har utskottet sammanfattat som att det
              inte är något stort problem i dagsläget. Vi får väl hjälpas åt
              att övertyga andra så att vi får en förändring på den här punkten.
              Jag tycker att det är bra att Lars Tysklind och Folkpartiet delar
              min uppfattning.
            </seg>
            <seg xml:id="i-034b2b3e0a070f23-0">
              Religion och fanatism
            </seg>
          </u>
          <note type="speaker" xml:id="i-f77852fb05ceb099-0">
            Anf. 46 ANA MARIA NARTI (fp):
          </note>
          <u who="ana_maria_narti_aaeac7" xml:id="i-cf231f9e8bf16022-2">
            <seg xml:id="i-c4da01ce0c3ffae0-0">
              Fru talman! Jag har begärt ordet för att påminna om att tro på
              gud eller på gudar, om man tillhör en religion med flera gudar,
              inte betyder att man är en fara för demokratin, en fanatiker som
              vill indoktrinera och hjärntvätta barnen.
            </seg>
            <seg xml:id="i-2e4e84a1b98ed266-0">
              Diskussionen om de konfessionella skolorna har alltmer gått in
              i intoleransens tonart. Det talas allt oftare om förbud och alltmer
              intensivt om att ta bort den offentliga finansieringen för de
              konfessionella skolorna.
            </seg>
            <seg xml:id="i-3b09abb6bb322915-0">
              Jag vill bara påminna mina arbetskamrater i riksdagen om att
              den största faran för demokratin är intoleransen. Om man tror
              att ateistisk intolerans inte är en fara, kan man faktiskt försöka
              tänka tillbaka lite grann i tiden och se vad hatet mot religionen
              och hatet mot troende människor har åstadkommit under modern tid.
              Vi behöver inte gå långt tillbaka för att se det. Det pågår i
              dag också i till exempel Kina. Vi vet det, men vi låtsas att vi
              inte vet det. Och det talas på ett oerhört hårt sätt om de konfessionella
              skolorna.
            </seg>
            <seg xml:id="i-c084b29fb4851455-0">
              Jag vill påminna om att om man tar pengarna ifrån de konfessionella
              skolorna, de offentliga såväl som näringen, betyder det att de
              alla skickas till källarlokaler. Så länge som de här skolorna
              är offentligt finansierade är de tvungna att vara helt öppna för
              insyn och kontroll. Men skickar vi dem till källarlokalerna har
              vi gjort fanatikerna på den sidan, de troende fanatikerna, den
              enorma tjänsten att kunna presentera sig som martyrer och som
              människor som lider på grund av sin övertygelse.
            </seg>
            <seg xml:id="i-efbfa61db31e04d2-0">
              Jag är själv troende, men det betyder inte att jag tänker förtrycka
              någon som inte är det. Men jag accepterar inte att folk som inte
              är troende försöker tvinga mig till det egna ställningstagandet.
            </seg>
          </u>
          <note type="speaker" xml:id="i-f090ae351fb4ba13-0">
            Anf. 47 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-2">
            <seg xml:id="i-993392bd0da95d47-0">
              Fru talman! Jag vill gärna uttrycka min tacksamhet över Ana Maria
              Nartis anförande om att det är intoleransen som är det stora problemet,
              inte specifikt en människas eller en rörelses övertygelse.
            </seg>
            <seg xml:id="i-5ab538b7a89fa365-0">
              Regelbundet dyker det upp människor och rörelser som vill spela
              på rädslor för olika företeelser, och i det här fallet för religion,
              för att i det här fallet, är jag övertygad om, söka vinna röster
              från dem som just är rädda för religion. Precis som man kan vinna
              röster också på rädsla för andra företeelser, spelar man i det
              här fallet på religionsrädslan. Risken med det är, som Ana Maria
              Narti säger, att man fjärmar människor från varandra i stället
              för att åstadkomma det nödvändiga mötet.
            </seg>
            <seg xml:id="i-69847ae7b806d475-0">
              Jag undrar: Har Ana Maria något bra svar på hur vi i stället
              kan jobba åt det andra hållet för att människor ska mötas och
              rädslan bekämpas?
            </seg>
          </u>
          <note type="speaker" xml:id="i-b8a4a48094bdb093-0">
            Anf. 48 ANA MARIA NARTI (fp) replik:
          </note>
          <u who="ana_maria_narti_aaeac7" xml:id="i-cf231f9e8bf16022-3">
            <seg xml:id="i-6048a8fbdec6c250-0">
              Fru talman! Vi har mycket klara och tydliga förslag om detta
              i Folkpartiet. Vi är också mycket bekymrade över den religiösa
              intoleransen, men att kräva total öppenhet från de konfessionella
              skolorna är ett sätt att värna om religionsfriheten. Vi behöver
              inte mer än det, och vi behöver absolut inget förbud att offentligt
              finansiera de konfessionella skolorna.
            </seg>
            <seg xml:id="i-842b9d76d5d66706-0">
              Könsdiskriminerande reklam
            </seg>
          </u>
          <note type="speaker" xml:id="i-6165234f1bddd437-0">
            Anf. 49 HILLEVI LARSSON (s):
          </note>
          <u who="hillevi_larsson_67e0bc" next="cont" xml:id="i-bf70d32b0a838a7f-0">
            <seg xml:id="i-dde33353f26346d4-0">
              Fru talman! När man diskuterar det här ämnet blir det ofta väldigt
              abstrakt. Jag skulle vilja komma med lite konkreta exempel.
            </seg>
            <seg xml:id="i-812930568b73b51e-0">
              Ett exempel: Man ser en kvinna i ett urringat linne. Huvudet
              och resten av kroppen är borta. Man ser bara bysten. På nästa
              bild ser man en man som greppar om det ena bröstet. Det här är
              då reklam för detta linne.
            </seg>
            <seg xml:id="i-a54028a1d4df486a-0">
              Ett annat exempel: En flicka som en man sliter av kläderna så
              att bara trosorna är kvar. Han stoppar in ett finger i hennes
              mun. Hon ser rent förskrämd ut.
            </seg>
            <seg xml:id="i-89eca3bb73d11bc4-0">
              Det här är ett par exempel på reklam som har blivit fällda för
              att de har ansetts könsdiskriminerande.
            </seg>
            <seg xml:id="i-1be5d2afa180310f-0">
              Jag har själv ett exempel, och det är talangtävlingarna på tv.
              Man ser en kvinna med väldigt urringat linne och superkort kjol.
              Resten är avklippt, huvudet är borta. Ovanför står det: Mer talang.
              Jag tycker att det är ett av de grövsta exemplen, för där spelar
              man ju inte bara på att kvinnan enbart är ett sexobjekt, utan
              det är närmast ett hån att tala om mer talang. Det handlar alltså
              inte om att den här kvinnan har något att tillföra med sin intelligens
              eller med sin röst man tävlar ju faktiskt med rösten i de här
              tävlingarna utan det handlar bara om kroppen. Huvudet är till
              och med bortklippt.
            </seg>
            <seg xml:id="i-4e44ca241ed7b6f0-0">
              Det här är exempel som gör att jag kan känna en upprördhet över
              att vi inte förbjuder könsdiskriminerande reklam. I alla länder
              i Norden har man på ett eller annat sätt, genom ett direkt förbud
              eller med andra medel, möjlighet att faktiskt ingripa mot det
              här.
            </seg>
            <seg xml:id="i-dc29dcf11d8b1879-0">
              Vi har något som kallas för Näringslivets etiska råd, som handlar
              om självsanering. Problemet är att de inte har några sanktionsmöjligheter.
              Det är framför allt det som gör att jag skulle vilja införa ett
              förbud mot könsdiskriminerande reklam. Det blir ju väldigt tandlöst
              när man bara publicerar sina fällningar. Ett eller annat fall
              ger väl viss uppmärksamhet, men det är också otroligt mycket som
              aldrig kommer fram till offentlighet. Därmed förebygger man ju
              inte nya övertramp. Det är helt enkelt inte tillräckligt avskräckande
              att göra dessa övertramp.
            </seg>
            <seg xml:id="i-b200c8f1ccb190a2-0">
              Med tanke på att vi har förbjudit alkoholreklam, tobaksreklam
              och reklam riktad till barn tycker jag att det är självklart att
              vi från samhällets sida på något sätt markerar mot den könsdiskriminerande
              reklamen. Det finns möjligheter genom marknadsföringslagen när
              det gäller de andra reklamformerna att faktiskt förbjuda utan
              att gå in på yttrandefriheten. Jag tycker att vi ska göra ett
              ärligt försök att pröva denna möjlighet innan vi ger upp, och
              jag tror faktiskt att det finns en stor möjlighet.
            </seg>
            <seg xml:id="i-53bf638bc88f54a8-0">
              Jag känner att det är dags att gå vidare. Vi har diskuterat det
              här så länge nu. Det är dags att göra handling av detta.
            </seg>
          </u>
          <note xml:id="i-e459b0abad7e2e05-0">
            Anf. 50 ANDRE VICE TALMANNEN:
          </note>
          <u who="hillevi_larsson_67e0bc" prev="cont" xml:id="i-4084fbb6636e116e-0">
            <seg xml:id="i-370540773b355532-0">
              Därmed är den allmänna debattimmen avslutad och jag tackar ledamöterna
              för deltagande.
            </seg>
            <seg xml:id="i-7ac367a709e2e592-0">
              Skälet till dröjsmålet är tjänsteresor.
            </seg>
            <seg xml:id="i-90164d8549251a2e-0">
              Skälet till dröjsmålet är arbetsanhopning.
            </seg>
            <seg xml:id="i-1eb8b778f4e9b309-0">
              Skälet till dröjsmålet är för kort handläggningstid och andra
              sedan tidigare inbokade arrangemang.
            </seg>
            <seg xml:id="i-884e33ca6078bf28-0">
              KOM(2005)586
            </seg>
          </u>
          <note xml:id="i-338f6d790d5ceb00-0">
            7 § Anmälan om fördröjda svar på interpellationer
          </note>
          <note xml:id="i-d858a4bedef1d4d2-0">
            Till riksdagen hade inkommit följande skrivelser:
          </note>
          <note xml:id="i-ea21300266115dcd-0">
            Interpellation 2005/06:340
          </note>
          <note xml:id="i-0a6d60adb3fd4263-0">
            Interpellation 2005/06:340 av Annika Qarlsson (c)
          </note>
          <note xml:id="i-17bd0aca9ceb1a0a-0">
            Interpellationen kommer att besvaras måndagen den 8 maj 2006.
          </note>
          <note xml:id="i-0d30fbfb3a1ceb58-0">
            Anders Perklev
          </note>
          <note xml:id="i-af818b4735c71aba-0">
            Interpellation 2005/06:360
          </note>
          <note xml:id="i-d41df526ea3c6094-0">
            Interpellation 2005/06:360 av Henrik S Järrel (m)
          </note>
          <note xml:id="i-17bd0aca9ceb1a0a-1">
            Interpellationen kommer att besvaras måndagen den 8 maj 2006.
          </note>
          <note xml:id="i-a0ecafaa39763e9d-0">
            Sven-Erik Österberg
          </note>
          <note xml:id="i-3996ab68534bf99a-0">
            Interpellation 2005/06:361
          </note>
          <note xml:id="i-7d469ababe364f55-0">
            Interpellation 2005/06:361 av Birgitta Sellén (c)
          </note>
          <note xml:id="i-17bd0aca9ceb1a0a-2">
            Interpellationen kommer att besvaras måndagen den 8 maj 2006.
          </note>
          <note xml:id="i-e017d2153bac4640-0">
            Thomas Bodström
          </note>
          <note xml:id="i-5ad7defbc723b961-0">
            8 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-55f7008fb3018672-0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-d8159c0291971918-0">
            9 § Hänvisning av ärende till utskott
          </note>
          <note xml:id="i-dd2874f03b1a8266-0">
            Föredrogs och hänvisades
          </note>
          <note xml:id="i-118a87e2ab5ac53e-0">
            10 § Förnyad bordläggning
          </note>
          <note xml:id="i-b4dc913f20d450db-0">
            Föredrogs och bordlades åter
          </note>
          <note xml:id="i-f0b4e2040252e0ae-0">
            11 § Svensk narkotikapolitik
          </note>
          <note xml:id="i-67aafc2e724910a6-0">
            Föredrogs
          </note>
          <note type="speaker" xml:id="i-799a9769b8e7dfd0-0">
            Anf. 51 BRITTA LEJON (s):
          </note>
          <u who="unknown" next="cont" xml:id="i-a88d317f077cc302-0">
            <seg xml:id="i-d8ed39daa79358de-0">
              Fru talman! Justitieutskottet och socialutskottet har under denna
              mandatperiod bedrivit ett gemensamt arbete på narkotikaområdet.
              Utskotten har följt det arbete som har utförts inom ramen för
              regeringens narkotikahandlingsplan och i Mobilisering mot narkotika.
              Vi har också gjort ett antal studiebesök och anordnat utfrågningar
              för att inhämta de senaste kunskaperna på området. Utskotten har
              mycket positiva erfarenheter av samarbetet.
            </seg>
          </u>
          <note xml:id="i-4a1dbdf866b2bf54-0">
            Den 9 februari i år konstituerade sig det sammansatta justitie-
            och socialutskottet.
          </note>
          <note xml:id="i-b474ba28f7704e22-0">
            I detta betänkande från det sammansatta utskottet behandlas regeringens
            skrivelse 2004/05:152 Insatser för narkotikabekämpningen utifrån
            regeringens narkotikahandlingsplan och tre motioner som har väckts
            med anledning av skrivelsen.
          </note>
          <note xml:id="i-78b2960c5693dcf9-0">
            Vidare behandlas i betänkandet proposition 2005/06:30 Nationella
            alkohol- och narkotikahandlingsplaner vad gäller narkotikahandlingsplanen.
            I samband med propositionen behandlas 14 motionsyrkanden rörande
            narkotikafrågor som väckts med anledning av propositionen.
          </note>
          <note xml:id="i-6f2c865e303be6b3-0">
            I betänkandet behandlas dessutom proposition 2005/06:60 Nationell
            strategi mot hiv/aids och vissa andra smittsamma sjukdomar samt
            fem motionsyrkanden som väckts med anledning av propositionen
            som rör sprututbyte.
          </note>
          <u who="unknown" prev="cont" xml:id="i-885480c1e3136361-0">
            <seg xml:id="i-d11fb627b67e6e66-0">
              I betänkandet behandlas även ett stort antal motionsyrkanden
              rörande olika narkotikafrågor från de allmänna motionstiderna
              åren 20022005.
            </seg>
            <seg xml:id="i-b0518c9b3f25b28a-0">
              Utskottet anser att en motion om en vetenskaplig utvärdering
              av sprututbyte bör bifallas av riksdagen. Utskottet föreslår vidare
              att riksdagen bör bifalla motionsyrkanden om att det får ankomma
              på regeringen att i samtal med sjukvårdshuvudmännen eller på annat
              lämpligt sätt se till att det finns ett tillräckligt antal särskilda
              avgiftningsplatser för kvinnor.
            </seg>
            <seg xml:id="i-e9e954e1a992553b-0">
              Fru talman! Med denna inledning överlämnar jag ärendet till debattörerna.
            </seg>
          </u>
          <note xml:id="i-02ebab2c0a02cc77-0">
            Slutligen behandlas i betänkandet ett i propositionen framfört
            förslag om ändring i lagen om behandling av häktade och anhållna.
          </note>
          <note xml:id="i-586051bd6a6e6bb2-0">
            Utskottet föreslår att riksdagen bifaller regeringens proposition
            2005/06:30 om narkotikapolitiska mål och ändring i lagen om behandlingen
            av häktade och anhållna. Vidare föreslår utskottet att riksdagen
            bifaller regeringens förslag i proposition 2005/06:60 om att införa
            en lag om utbyte av sprutor och kanyler. Slutligen föreslår utskottet
            att resultatskrivelsen läggs till handlingarna.
          </note>
          <note xml:id="i-b39951b403dd1cf1-0">
            I övrigt föreslår utskottet att riksdagen avslår samtliga motionsyrkanden,
            i huvudsak med hänvisning till de nu antagna förslagen, pågående
            beredningsarbete och tidigare behandling.
          </note>
          <note xml:id="i-c1636e8b513a3e90-0">
            Lagändringarna föreslås träda i kraft den 1 juli i år.
          </note>
          <note type="speaker" xml:id="i-9416eec17d86f361-0">
            Anf. 52 INGRID BURMAN (v):
          </note>
          <u who="ingrid_burman_114164" xml:id="i-9d7c90f8bb588b81-0">
            <seg xml:id="i-369081b2e7d6f877-0">
              Fru talman! Som Britta Lejon redovisade är betänkandet Svensk
              narkotikapolitik ett betänkande som spänner över vida områden.
              Det handlar om tullens roll, polisens roll, kriminalvårdens roll,
              missbrukarvård, socialtjänst, smittskydd med mera.
            </seg>
            <seg xml:id="i-561e0285886fc85b-0">
              Det allra viktigaste med det här betänkandet är att det slår
              fast att det finns en samsyn i Sverige, tvärs igenom alla partier,
              att målet för den svenska narkotikapolitiken även framgent ska
              vara det narkotikafria samhället. Det finns olika syn på hur vi
              ska nå det målet, men jag är glad över att den legaliseringsdebatt
              och legaliseringssyn som finns i ett antal länder i Europa inte
              har spritt sig till den svenska debatten. I stället riktar vi
              våra insatser mot tillgång och efterfrågan på narkotika i syfte
              att minska nyrekryteringen till missbruk. Vi riktar våra insatser
              på att förmå personer med missbruk att upphöra med sitt missbruk,
              och vi riktar våra insatser för att minska tillgången på narkotika.
              Det är en bra politik. Jag är glad att det i grunden finns en
              bred samsyn.
            </seg>
            <seg xml:id="i-e89d3f03ec43e9cd-0">
              Rolf Olsson kommer senare i debatten att utveckla mer av Vänsterpartiets
              syn i dessa frågor. Jag kommer att ägna huvuddelen av mitt anförande
              åt att kommentera lagförslaget om att reglera sprututbytesverksamheten.
            </seg>
            <seg xml:id="i-5cf0532fed55e6a5-0">
              Sedan 1986 har infektionskliniken i Lund delat ut rena sprutor
              och kanyler till injektionsmissbrukare. Året därpå startade samma
              verksamhet i Malmö. Det är alltså över 20 år sedan. Syftet med
              att starta verksamheten var att förebygga spridning av hivinfektion
              och andra blodburna infektionssjukdomar och att försöka motivera
              personer med injektionsmissbruk till behandling.
            </seg>
            <seg xml:id="i-e9a319a31f92b397-0">
              Verksamheten har alltså bedrivits som försöksverksamhet i 20
              år.
            </seg>
            <seg xml:id="i-a647eaf3d64f3639-0">
              Från riksdagens sida har vi några gånger begärt att man skulle
              titta på den här verksamheten. År 2000 begärde vi ett underlag
              från Socialstyrelsen eftersom vi ville kunna ta slutlig ställning
              till om försöksverksamheten skulle få fortsätta eller upphöra.
              Socialstyrelsen redovisade då två alternativa förhållningssätt.
              Man sade: Antingen beslutar ni att sprututbyte förbjuds i lag
              eller också att verksamheten upphör som försök och att möjligheten
              till sprututbyte regleras av regering och riksdag, det vill säga
              att vi inför en lag om hur man reglerar verksamheten.
            </seg>
            <seg xml:id="i-d5ef5d3ef29d8e16-0">
              Socialstyrelsen tog som myndighet inte själv ställning till de
              två alternativen.
            </seg>
            <seg xml:id="i-9958ddfb57cc0da5-0">
              Frågan om vi i Sverige ska tillåta sprututbyte som ett led i
              att begränsa smittspridning och som ett led i att kunna komma
              i kontakt med missbrukare för att också kunna motivera till vård
              för missbruket handlar till slut om ett politiskt ställningstagande.
              När man söker stöd i forskningen är det enligt min mening svårt
              att dra några säkra slutsatser av de internationella utvärderingar
              som har gjorts. Det är svårt att översätta dem till det svenska
              samhället och den svenska situationen.
            </seg>
            <seg xml:id="i-394d4dd01b1c282f-0">
              Den vetenskapliga prövning som Socialstyrelsen lät göra 1992
              kunde inte heller ge något säkert svar på sprututbytets preventiva
              effekter.
            </seg>
            <seg xml:id="i-837fc85eaa165660-0">
              För Vänsterpartiets del har det varit en lång diskussion om det
              är möjligt eller rimligt att dela ut rena sprutor samtidigt som
              vi står fast vid att innehållet i sprutan är kriminaliserat; det
              gör vi liksom alla andra i den politiska världen. Vi har slutligen
              ändå lyssnat på erfarenheterna från Malmö och Lund och från dem
              som menar att det är dags att möta människor där människor befinner
              sig.
            </seg>
            <seg xml:id="i-6a7dfedd26a09b8d-0">
              Man menar att sprututbytet förhindrar att människor som fastnat
              i missbruket ska behöva drabbas av olika blodinfektioner, när
              det nu går att motverka med rena sprutor och kanyler och att det
              skapar kontaktytor med missbrukare som gör att man långsiktigt
              kan motivera dem till vård och behandling för sitt missbruk och
              även erbjuda annan sjukvård.
            </seg>
            <seg xml:id="i-a6d0c0842dd0ee2a-0">
              Vi har ställt oss bakom lagförslaget som innebär att Socialstyrelsen
              ska kunna ge landstingen tillstånd att bedriva verksamhet med
              utbyte av sprutor och kanyler för högst två år åt gången.
            </seg>
            <seg xml:id="i-5c989aa775b8fd57-0">
              Ett landsting får tillstånd endast om ansökan biträds av den
              kommun där verksamheten ska bedrivas. Man ska också i ansökan
              redovisa hur behovet av avgiftning och vård av missbrukare kommer
              att tillgodoses. Socialstyrelsen ska kunna återkalla tillståndet.
              Det landsting som söker ska samråda med alla kommuner inom landstinget
              innan ansökan lämnas in. Man ska också redovisa formerna för samverkan
              mellan kommunerna och landstinget när det gäller vård och insatser
              för personer som missbrukar narkotika.
            </seg>
            <seg xml:id="i-3a0fd902b4cf6947-0">
              Om ett landsting, biträtt av en kommun, vill söka tillstånd för
              sprututbyte måste man alltså rusta upp missbrukarvården så att
              man kan möta ett behov av nya insatser.
            </seg>
            <seg xml:id="i-b0150a22e99b95b2-0">
              Sprututbytesverksamheten ska alltså vid sidan av smittskyddet
              fokusera på missbrukarvård. Patientjournallagen ska gälla, det
              vill säga att den möjlighet som i dag finns i Malmö och Lund att
              anonymt byta sprutor kommer att avvecklas. Sprutor och kanyler
              får som huvudregel lämnas ut endast om en begagnad spruta lämnas
              in och endast vid ett personligt besök och till den som är 20
              år eller äldre. Och endast den som är bosatt i landstinget får
              delta i verksamheten.
            </seg>
            <seg xml:id="i-f6f04218b467c207-0">
              Sprututbytesverksamheten ska nämligen vara ett långsiktigt motivationsarbete
              med de socialt mest utsatta missbrukarna. Och då krävs det också
              samverkan mellan landstinget och hemkommunen om avgiftning och
              vård. Det betyder alltså att man inte kan nå dem som reser förbi
              när det gäller uppföljningsarbete, behandling och vård.
            </seg>
            <seg xml:id="i-a4ad7c47dd43a39f-0">
              För oss i Vänsterpartiet har alla dessa begränsningar kring sprututbytet
              och kraven på missbrukarvården varit avgörande när det gäller
              att biträda förslaget. Vi menar också att det sammansatta utskottet
              har stärkt förslaget när vi gör ett tillkännagivande om att verksamheten
              ska utvärderas vetenskapligt både vad gäller effekten av spridning
              av hiv och annan smitta och vad gäller motiveringen till annan
              vård.
            </seg>
            <seg xml:id="i-392be32500578fd2-0">
              Jag tror att detta är en viktig förstärkning som utskottet har
              gjort eftersom det i dag, menar jag, inte går att veta om det
              är bu eller bä som gäller i denna fråga. Därför är det en viktig
              tilläggsdel som utskottet gör.
            </seg>
            <seg xml:id="i-d65153c02b883b04-0">
              Fru talman! Det har som sagt varit en intensiv diskussion i Vänsterpartiet
              om sprututbytet, dess effekter, möjligheter och risker. Vad jag
              har lärt mig av den diskussionen är att det i dag inte finns någon
              vetenskaplig grund vare sig för att avvisa eller för att föreslå
              sprututbyte. Det är därför som det är så viktigt att tillstånd
              kan ges endast två år i taget och att verksamheten ska utvärderas.
              Det är också viktigt att man i lagen vid sidan om smittskydd också
              fokuserar och lyfter fram avgiftning och missbrukarvård. Och det
              har varit viktigt för Vänsterpartiet att lyssna på de erfarenheter
              som finns i Lund och Malmö. Och vi har hittills inte hittat någon
              anledning att inte så att säga tro på de redovisade erfarenheterna
              därifrån. Därför står vi i dag bakom den lagstiftning som nu presenteras
              i riksdagen.
            </seg>
            <seg xml:id="i-91ee69ca0e3df556-0">
              Det sammansatta utskottets betänkande spänner över hela det narkotikapolitiska
              området. En del som behandlas i betänkandet är den resultatskrivelse
              som de båda utskotten beställde av regeringen. Vi i Vänsterpartiet
              menar att den skrivelsen inte är riktigt tillfyllest. Vad riksdagen
              begärde var en redovisning av utgångsläget vid periodens början,
              alltså 2002. Vi ville ha en beskrivning av de vidtagna åtgärderna
              och de uppnådda resultaten. Dessutom ville vi ha regeringens analys
              och bedömning. Men vad riksdagen fick var en traditionell skrivelse
              där man redovisar vad man gjort men ingenting om vilka resultat
              som man har uppnått och ingen analys och ingen bedömning. Därför,
              fru talman, yrkar jag bifall till reservation 4 som vi har tillsammans
              med Centerpartiet.
            </seg>
            <seg xml:id="i-83240e4484ba0773-0">
              Man kan tycka att detta är en formfråga. Men jag menar att den
              har större räckvidd än så. När riksdagen ber regeringen om en
              skrivelse som redovisar resultaten av den förda politiken, så
              menar jag att vi inte ska nöja oss med en redovisning av insatserna
              när det är både analysen och bedömningen som är det viktiga för
              att vi sedan ska kunna gå vidare i detta arbete.
            </seg>
            <seg xml:id="i-6c078e962336afdc-0">
              Vi har två reservationer i betänkandet, men för tids vinning
              nöjer jag mig med att yrka bifall till reservation 4.
            </seg>
          </u>
          <note type="speaker" xml:id="i-1387ae6eb3d424b7-0">
            Anf. 53 CECILIA MAGNUSSON (m):
          </note>
          <u who="cecilia_magnusson_cecd49" xml:id="i-c3f8ab6285baff12-4">
            <seg xml:id="i-bc700f4c3669e0c6-0">
              Fru talman! Jag hälsar folkhälsominister Morgan Johansson välkommen
              till debatten. Jag tycker att det är väldigt trevligt att ett
              statsråd tar sig tid att gästa kammaren. Vi som arbetar med frågor
              inom justitieområdet har inte särskilt ofta det stora nöjet att
              ha ett statsråd i kammaren. Men när det handlar om något så viktigt
              som narkotikapolitiken är det jätteskönt att statsrådet finns
              här.
            </seg>
            <seg xml:id="i-a116e0d9acff0192-0">
              Jag ska börja med att tala om resultatskrivelsen. Man kunde ju
              yrka på att detta var fel. Men de resultat som har åstadkommits
              är inte mycket att yvas över, och analysen är helt fel. Så det
              bästa man kan göra är kanske att lägga detta till handlingarna
              och göra något helt annat.
            </seg>
            <seg xml:id="i-8abafc2f23ac6b38-0">
              Narkotikafrågan är väldigt viktig för hela samhällets utveckling.
              Med den situation som vi har då drogerna översvämmar vårt land
              måste saker och ting göras. Jag delar Ingrid Burmans analys att
              vi har varit eniga i denna fråga. Men vi moderater börjar undra
              om det verkligen är så. Ingrid Burman säger att den legaliseringsvåg
              som drabbar Europa inte har drabbat Sverige. Men ett exempel på
              just det är sprututbytesverksamheten som en majoritet av denna
              kammare nu vill ge sig in på. Om man tittar på vad det har lett
              till i övriga länder som har gett sig in på denna väg så är vi
              moderater oroade.
            </seg>
            <seg xml:id="i-3f57f4c46cb08ccd-0">
              Den socialdemokratiska regeringen slår sig som vanligt för bröstet
              och säger att de har varit framgångsrika. Deras narkotikastrategi
              är framgångsrik. Är det då framgångsrikt att antalet missbrukare
              ökar, att antalet narkotikarelaterade dödsfall har ökat med 100
              % under de senaste tio åren och att andelen svenska ungdomar som
              anger att de missbrukar cannabis sedan 1998 har ökat med 200 %?
              Alltfler unga åtalas för narkotikabrott. Det gäller missbruk,
              eget innehav, överlåtelse, framställning och smuggling.
            </seg>
            <seg xml:id="i-06f6ee8200121447-0">
              Är det framgångsrikt att andelen inskrivna på Maria Ungdoms mottagning
              här i Helsingfors har ökat med 10 % bara under det senaste året?
              Är det framgångsrikt? Vi har inte ens mottagningar motsvarande
              Maria Ungdom på många platser i landet. Jag kommer från Göteborg,
              landets näst största stad. Där finns inte motsvarigheten till
              Maria Ungdom.
            </seg>
            <seg xml:id="i-ba3e6836a6308f8e-0">
              Regeringens narkotikapolitik har havererat. Regeringens missbrukspolitik
              är misslyckad. Vad som krävs är inte att skicka tillbaka resultatskrivelsen
              utan en total revidering av narkotikapolitiken. Och detta är vi
              ganska överens om i alliansen. Av de 41 reservationer som finns
              är 12 gemensamma för alliansen. Jag står självklart bakom alla
              reservationer från alliansen och från Moderaterna, men jag yrkar
              bifall endast till reservation 2 under punkt 2.
            </seg>
            <seg xml:id="i-879089f7828d8b40-0">
              Jag ska nu övergå till att redogöra för vad vi moderater anser,
              så att ni kan få uppslag och intryck när det gäller hur man kan
              göra saker och ting bättre.
            </seg>
            <seg xml:id="i-55e7886353103346-0">
              Det här är ett stort område, och vi har delat upp debatten så
              att Lena Adelsohn Liljeroth kommer att ta upp de moderata aspekterna
              på sprututbyte, kriminalvård och lite annat. Och jag ska försöka
              täcka övriga frågor.
            </seg>
            <seg xml:id="i-7006934b57b65cad-0">
              Vi moderater ser att det behövs tre olika steg i denna totalrevidering.
            </seg>
            <seg xml:id="i-a2707cfbd8b477c5-0">
              För det första är det effektiva och förebyggande insatser.
            </seg>
            <seg xml:id="i-66d2c471ea089345-0">
              För det andra är det kraftfulla behandlingsinsatser för dem som
              har fastnat i missbruk.
            </seg>
            <seg xml:id="i-9d4cd715732b5d9e-0">
              För det tredje gäller det att se till att ge verktyg till rättsväsendet
              för att komma åt narkotikahandlarna.
            </seg>
            <seg xml:id="i-adf9732e40b21bea-0">
              Dessa tre områden tänker jag hålla mig inom.
            </seg>
            <seg xml:id="i-4de0f437f2649261-0">
              Jag börjar med det som förmodligen är viktigast, fru talman.
              Det är de förebyggande insatserna. Man ska aldrig komma in i ett
              missbruk eftersom det är så svårt att komma ur det. Hur gör vi
              då detta?
            </seg>
            <seg xml:id="i-a9452d61bf6c7cf2-0">
              I många sammanhang har familjen en oerhört stor betydelse. Familjen
              är den främsta brottsförebyggande resursen, och därmed också det
              viktigaste vaccinet mot att barn och ungdomar prövar narkotika.
              Därför behövs en helt annan familjepolitik i det här landet om
              vi ska kunna lyckas med vår gemensamma strävan ett narkotikafritt
              samhälle.
            </seg>
            <seg xml:id="i-08aaeeee0366ef89-0">
              Förutom familjerna behöver man ta hjälp av alla som vill hjälpa
              till. Familjeföreningen mot narkotika, FMN, gör ett oerhört fint
              och starkt arbete. Men det negligeras i stort sett av regeringen.
              Jag kanske överdriver lite, men jag ska ge ett exempel på vad
              jag menar. FMN har under många år delat ut en broschyr som går
              till alla föräldrar som har barn i femte klass, i alla fall i
              Västra Götaland. Jag vet inte hur det är i resten av landet. Det
              har man gjort med egna medel som man har samlat ihop. Det är fantastiskt
              bra.
            </seg>
            <seg xml:id="i-754ba5929eb1b6eb-0">
              Regeringen har nu insett att det kanske är lite sent att börja
              med narkotikainformation i högstadiet. Den har nu uppdragit till
              Brå tror jag att det var att ta fram informationsmaterial. Men
              snälla nån ministern eller någon annan! Varför kan man då inte
              ta hjälp av FMN som kan detta, som har tagit fram ett material
              och har utvärderat det? Varför ser man inte till att FMN får stöd
              för att göra detta över hela landet? Men nej, nej det är inte
              samhället som gör det utan det är någon annan och då är det inte
              bra! Varför gå över ån efter vatten? Det finns flera sådana här
              exempel.
            </seg>
            <seg xml:id="i-11dbf65d3d63b038-0">
              Om vi går vidare med de förebyggande insatserna så är det oerhört
              viktigt att skolan har de verktyg som den behöver. Det är viktigt
              att skolan får en plikt att informera föräldrar när barn misstänks
              missbruka. Det är viktigt att personalen får en kompetenshöjning
              när det gäller de här frågorna så att man kan se tecken och utbilda
              barnen om droger.
            </seg>
            <seg xml:id="i-0d876f89e4601927-0">
              Sedan har vi det här med drogtester. Tänk att det ska vara så
              farligt att upptäcka ett missbruk genom att ta ett drogtest på
              barn under 15 år! Majoriteten vägrar ju att inse vilken viktig
              åtgärd det skulle vara om polisen fick ta ett test på barn under
              15 år.
            </seg>
            <seg xml:id="i-76afb0d51fffc0da-0">
              På det förebyggande området gäller det forskning om narkotikabruk.
              Vi famlar mycket i mörker. Vi borde satsa mycket mer på breda
              forskningsinsatser.
            </seg>
            <seg xml:id="i-2428221d1f24be53-0">
              Det andra området är kraftfulla behandlingsinsatser för dem som
              har fastnat i ett missbruk. Man måste våga ta tag i dem som sitter
              fast i ett gravt missbruk och omhänderta dem tidigare, innan de
              har gått ned sig totalt. Vi måste ge socialtjänsten och andra
              möjligheter att ingripa tidigare än i dag. Det är viktigt att
              vi så långt som möjligt ger människor möjlighet att komma tillbaka.
              Det här gäller människor som är ute i samhället. Det är svårare
              att göra någonting åt dem. Men när vi har människor innanför fängelsemurarna
              så klarar vi ju inte av dem heller i dag med den politiska majoritet
              som vi har. Fängelserna är överfulla med narkotika.
            </seg>
            <seg xml:id="i-a6c3894f975a6927-0">
              Kriminalvården fick tala om hur mycket pengar man skulle behöva
              för att göra ordentliga insatser. Man lämnade in en begäran till
              regeringen. Vad fick man? Man fick hälften. Det är klart som tusan
              att den satsningen har misslyckats och havererat.
            </seg>
            <seg xml:id="i-3861a8608f2f0f71-0">
              Unga missbrukare är ett jätteproblem. De behöver helt andra insatser
              än vuxna missbrukare.
            </seg>
            <seg xml:id="i-52f6755d6b3e0996-0">
              Det sista området, fru talman, är att ge verktyg till rättsväsendet.
              Där har tullen fått stora nedskärningar de senaste åren och Kustbevakningen
              likaså. Socialdemokraterna säger att man har gjort stora satsningar
              på polisen. Vi ser inte mycket av det. Men på narkotikaområdet
              behövs det verkligen. Varje län borde ha en speciell narkotikarotel
              som satsar på ungdomar och andra som missbrukar.
            </seg>
            <seg xml:id="i-b99c6c8539230f40-0">
              Drogerna i trafiken är ett jättestort problem go for the money
              ! Regeringen har fortfarande inte lyckats komma med förslaget
              om utökat förverkande, som vi har haft rambeslut om att vi ska
              införa i flera år. När kommer det, Morgan Johansson?
            </seg>
            <seg xml:id="i-0dc3cf74c8f22b44-0">
              Vad Sverige behöver är inte fler konferenser organiserade av
              Mobilisering mot narkotika. Vad Sverige behöver är effektiva insatser
              för att komma till rätta med narkotikaproblemen och att komma
              närmare vårt mål om ett narkotikafritt samhälle.
            </seg>
          </u>
          <note type="speaker" xml:id="i-776326ddb5ade795-0">
            Anf. 54 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-1">
            <seg xml:id="i-8f1fa129e67471a1-0">
              Fru talman! Det är intressant med sammansatta utskott. Man ser
              två olika perspektiv. Man ser ett justitieutskott och företrädare
              som ibland talar mycket om polisens roll och polisen har minsann
              en viktig roll. Man ser också ett socialutskott som kanske talar
              mycket om socialtjänstens roll och det förebyggande perspektivet
              där.
            </seg>
            <seg xml:id="i-3d1581c4d305a24c-0">
              Jag begärde replik därför att jag blir lite fundersam när jag
              hör Cecilia Magnusson beskriva verkligheten. Hon säger att nu
              ökar minsann nyrekryteringen, och eländet växer. De rapporter
              som jag har tillgång till säger att nyrekryteringen nu faktiskt
              minskar men inte i den grad och i den omfattning som vi önskar.
              Nu minskar dödligheten bland de tunga missbrukarna men inte i
              den grad och den omfattning som vi önskar. Vi ser dock en effekt
              av den satsning som inleddes för ett antal år sedan med narkotikahandlingsplanen.
            </seg>
            <seg xml:id="i-362b69cc9924342a-0">
              Just detta att vi lever med två så skilda verklighetsbeskrivningar
              när vi nu ändå gemensamt, hoppas jag, ska ta ansvar för att se
              till att narkotikan utrotas gör att jag hade önskat få resultatskrivelsen
              med analysen och bedömningarna. Då hade vi kanske haft en gemensam
              grund att stå på när vi fortsätter att diskutera.
            </seg>
            <seg xml:id="i-f85c6664f6490f1b-0">
              Min fråga till Cecilia Magnusson blir: Har Cecilia tillgång till
              uppgifter som inte jag har? All offentlig statistik talar ju just
              nu om att nyrekryteringen är på nedåtgående och att dödligheten
              minskar.
            </seg>
          </u>
          <note type="speaker" xml:id="i-ae694612a2cf3411-0">
            Anf. 55 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-5">
            <seg xml:id="i-3b175f9c6a4be3fc-0">
              Fru talman! Ingrid Burman och jag är överens om det stora problemet
              och vad vi måste göra med det.
            </seg>
            <seg xml:id="i-18687505bf81aade-0">
              Jag vet inte om jag kanske uppehöll mig en tiondel av tiden vid
              polisen. Annars tog jag upp de övriga viktiga frågorna. Vi kan
              inte dela upp frågorna på justitie- och socialutskotten, utan
              lösningarna på problemet finns i ett samarbete mellan de två.
            </seg>
            <seg xml:id="i-121ab96a4d62b7dc-0">
              När det gäller de effekter som vi ser i dag måste vi ha ett mycket
              mer långsiktigt perspektiv och kraftfullare åtgärder. Jag kan
              inte tycka som Ingrid Burman att vi får in rapporter om att detta
              inte ökar i samma takt som förut. Jag har inte sett någon aktuell
              siffra för dödstalen, men det kan vi ju faktiskt se. Men när det
              gäller nyrekryteringen har vi ett oerhört stort mörkertal. Det
              vet också Ingrid Burman mörkertalet är stort.
            </seg>
            <seg xml:id="i-00c2127ee814dd6b-0">
              Däremot vet vi, och det har vi fått redogörelser för under vårt
              samarbete i det sammansatta utskottet, att narkotikan flödar i
              det här landet. Den kommer in, men olika preparat tillverkas också.
              Det här har vi inget grepp om.
            </seg>
            <seg xml:id="i-ec88953567638cf8-0">
              När då Ingrid Burmans parti och övriga majoritetspartier, som
              lök på laxen, börjar rucka på den restriktiva narkotikapolitiken
              genom att tillåta sprututbyte är det väldigt allvarligt för vår
              gemensamma målsättning.
            </seg>
          </u>
          <note type="speaker" xml:id="i-65c308b76b848d49-0">
            Anf. 56 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-2">
            <seg xml:id="i-44ebd99ef868e287-0">
              Fru talman! Jag är glad att Cecilia Magnusson fick tillfälle
              att nyansera sig något i förhållande till inlägget när det gäller
              hur det ser ut med nyrekrytering och dödstal. Jag är inte på något
              sätt nöjd med detta. Jag tror att alla vet att ingen i salen är
              det, men det gäller ju att ha en verklighetsbild när vi gemensamt
              ska angripa problemet med narkotikan.
            </seg>
            <seg xml:id="i-ccbfc47e5bcdeee5-0">
              Bland de moderata reservationerna i det här betänkandet finns
              det en reservation som jag skulle vilja att Cecilia Magnusson
              förtydligar för mig. Det är reservation nr 13. Där skriver Moderaterna:
              Vi anser att, vid upprepat gravt missbruk som leder till asocialt
              beteende tvångsomhändertaganden skall kunna ske tillräckligt länge
              för att vården skall ge resultat. Detta berör kanske också kunskapsdelen
              i två olika utskott.
            </seg>
            <seg xml:id="i-d2bfe1d461a7c25f-0">
              För oss i Vänsterpartiet har det varit väldigt viktigt att vi
              hela tiden jobbar förebyggande, att vi jobbar med välfärdssamhället,
              att vi jobbar uppsökande, att vi jobbar med information och att
              vi försöker att nå människor. Det är också viktigt att vi erbjuder
              en vård som är riktad till människor och som ger resultat. Men
              det är också viktigt att vi har någon form av rättssäkerhet även
              för de människor som missbrukar. Vi möter två olika perspektiv
              här, och därför är min fråga till Cecilia Magnusson: Vad innebär
              det att det ska kunna ske så länge att vården ska ge resultat?
              Handlar det om livstid för missbrukare, eller hur ser Moderata
              samlingspartiet på detta?
            </seg>
            <seg xml:id="i-1b54ff9b7ac56e46-0">
              Här tror jag att det går en skiljelinje mellan två partier. Vi
              jobbar förebyggande tillsammans med dem som missbrukar och med
              socialtjänsten. Och här ser jag ett parti som eventuellt, kanske,
              förespråkar livstidsstraff.
            </seg>
          </u>
          <note type="speaker" xml:id="i-e6f10a8534501273-0">
            Anf. 57 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-6">
            <seg xml:id="i-cb9f71051e6d3188-0">
              Fru talman! Jag kan tänka mig att Ingrid Burman, eftersom hon
              nu säger sig vara socialt inriktad, inte har så stor uppfattning
              om vad livstidsstraffet innebär.
            </seg>
            <seg xml:id="i-dc7d76affcb3774c-0">
              Nej, jag har inte modifierat vad jag sade i mitt anförande. Jag
              tycker att det är fruktansvärt, Ingrid Burman, att antalet missbrukare
              faktiskt har ökat. Antalet ungdomar som använder cannabis har
              ökat med 200 % sedan 1998. Jag tycker att det är en fruktansvärd
              utveckling med en ökning av narkotikarelaterade dödsfall med 100
              % på tio år. Sedan kan Ingrid Burman och Socialdemokraterna säga:
              Nu har det minskat med 1 %, och det är väl bra.
            </seg>
            <seg xml:id="i-5c4b8bc270e01560-0">
              Nej, antalet narkotikamissbrukare ökar fortfarande, och det är
              ett väldigt stort problem för samhället att hantera. Då kommer
              vi över till den andra delen som gäller behandlingen av dem som
              råkat komma in i ett missbruk.
            </seg>
            <seg xml:id="i-e34dcd8c00f77422-0">
              Jag tror att det är SBU och andra som har gått igenom de insatser
              som socialtjänsten gör för missbrukare och andra. De säger att
              miljarder har gått rakt ut för att man inte håller kvar missbrukarna
              länge nog. Man tar in dem, avgiftar dem och släpper ut dem till
              ett fortsatt missbruk. Vi moderater säger att om samhället ska
              ta hand om missbrukarna så ska de få en mycket effektiv och vetenskapligt
              prövad behandling under en så lång tid att behandlingen ger effekt.
            </seg>
          </u>
          <note type="speaker" xml:id="i-2db9b0082583cc15-0">
            Anf. 58 TORKILD STRANDBERG (fp):
          </note>
          <u who="torkild_strandberg_7aec55" xml:id="i-89b12397b744d66a-0">
            <seg xml:id="i-558cc2c53d5c81ec-0">
              Fru talman! Manne Jönsson heter en polis i Helsingfors. Hans
              arbetsuppgifter handlar om att tidigt bryta unga människors missbruk.
              Det sker på ett handfast men respektfullt sätt. Föräldrar, men
              även ungdomar, uttrycker ofta tacksamhet för att vi ingrep tidigt
              och satte stopp, säger Manne.
            </seg>
            <seg xml:id="i-924ae234942174b8-0">
              I Sverige är det förbjudet att inneha och bruka narkotika. När
              det här förbudet en gång infördes för nu ganska många år sedan
              var det inte utan kritik. Det anklagades för att vara utan effekt
              och för att det hade repressiva drag som inte var populära.
            </seg>
            <seg xml:id="i-e9ac1f8ca3e750b6-0">
              Kring detta bedrivs nu en ganska intressant forskning vid polishögskolan
              här i Helsingfors tillsammans med beroendevården i Linköping.
              Man undersöker i vilken mån tidiga polisingripanden påverkar en
              ung människas förutsättningar att bryta ett påbörjat missbruk.
              Mycket tidigt i den här undersökningen tyder mycket på att polisens
              tidiga insatser har effekt. Men det är tidigt i undersökningen,
              och två år återstår. Resultaten hittills pekar alltså på att polisens
              insatser gör en skillnad för enskilda unga människor. När polisen
              ingriper mot en ung människa som är i den absoluta början av sin
              missbrukskarriär får det effekt. Det är då väsentligt lättare
              att bryta missbruket än vad det skulle vara om det hade fått pågå
              en längre tid.
            </seg>
            <seg xml:id="i-4345a363c9e30445-0">
              Det är oroväckande att vi har upptäckt så många påverkade personer
              i en sådan liten stad som Ljungby på så kort tid. Det konstaterar
              chefen för Kronobergspolisens narkotikaenhet efter en riktad insats
              just mot narkotikan i Ljungby under två veckor. Många fler narkotikabrott
              än vanligt hade upptäckts och fler beslag gjordes under den här
              särskilda satsningen.
            </seg>
            <seg xml:id="i-75144acdabd8a6ed-0">
              Jag tror att polisen har en nyckelroll när det gäller att föregripa
              och också ingripa mot narkotikabrotten. De insatser som polisen
              gör påverkar i hög grad hur många narkotikabrott som upptäcks
              och anmäls och i vilken utsträckning framför allt unga människors
              användning och missbruk av narkotika framkommer och så fall kan
              stoppas i tid.
            </seg>
            <seg xml:id="i-63b30f70ddfaa2fb-0">
              Ett annat exempel är från Jämtlands län. Där jobbar fem personer
              på polisens narkotika- och spaningsenhet. Insatser mot narkotikabrottsligheten
              är ett högprioriterat område i Jämtland, precis som på många andra
              håll. I maj 2005 skedde en dramatisk ökning av de anmälda narkotikabrotten
              i just Jämtland. 86 narkotikabrott anmäldes mot ca 20 en normal
              majmånad. Vad var det som hände i maj 2005 i Jämtland? Jo, det
              kom ett mycket stort antal poliser till Åre för att bevaka Natotoppmötet
              och skydda de internationella dignitärerna mot förmodade terrorister
              och terroristbrott. Det kom inte så många terrorister, men poliserna
              var på plats. Bland dem som åkte till Åre fanns Manne Jönsson
              och hans poliskolleger från Helsingfors. Eftersom de inte hade
              så mycket annat att göra bad de länspolismästaren i Jämtland att
              få jobba med det de är bra på och som de gör till vardags i Helsingfors,
              och det fick de göra. Resultatet blev alltså 86 ingripanden i
              lilla Åre mot 20 en normal månad.
            </seg>
            <seg xml:id="i-0a15726d8a7f5b89-0">
              Jag tycker att detta tillsammans med exemplet från Ljungby och
              det finns exempel från Örebro och Sundsvall visar tydligt att
              polisens insatser gör en skillnad. Ett tidigt polisingripande
              kan vara vändpunkten för en ung människa som är på väg in i missbruk.
              Sådana här insatser får inte vara beroende av särskilda insatser,
              Natotoppmöten i Åre eller speciella poliskampanjer. Polisen i
              vårt land måste ha sådana resurser att detta kan ske varje dag
              och på många ställen. Allt annat, det vill säga alternativet till
              det här, är ett svek mot de unga människor som inte får hjälp
              att bryta sitt missbruk därför att samhället, polisen och vuxenvärlden
              väljer att se bort. Och det är också ett stort svek mot de presumtiva
              brottsoffer som skördas i narkotikamissbruket och narkotikabrottslighetens
              spår.
            </seg>
            <seg xml:id="i-b43c29146ab8a699-0">
              Fru talman! En stor del av drivkraften bakom narkotikabrottsligheten
              är pengar. Att kunna beslagta den vinst som uppkommit genom narkotikabrott
              är därför, tror jag, ett av de allra effektivaste sätten att komma
              åt den här grova kriminaliteten. Det rymmer dessutom, tycker jag,
              en stor moralisk dimension. Det är stötande att polis och åklagare
              i dag har svårt att komma åt brottslingars pengar som härstammar
              från grova narkotikabrott, resultatet av en mycket allvarlig grov
              kriminalitet. Dessa brottslingar kan leva gott på den död som
              de har sålt i Sverige. Den som har avtjänat ett fängelsestraff
              eller en annan påföljd för ett narkotikabrott ska inte i lugn
              och ro när straffet är avtjänat kunna använda sig av tillgångarna
              från den brottslighet som man har dömts för.
            </seg>
            <seg xml:id="i-c57f672ac8170c1d-0">
              Att ändra reglerna så att det som kallas förverkande på grund
              av brott ska utvidgas och kunna användas oftare har varit en ganska
              segdragen fråga, som bland annat Cecilia Magnusson var inne på
              alldeles nyss. För sju år sedan presenterades en utredning med
              förslag i den här riktningen. Våren 2005 ändrades lagen på några
              punkter, men den förändring som vi ville se uteblev. Det är fortfarande
              för svårt att komma åt tillgångar som kommer från brottslig verksamhet.
              I flera länder Danmark, Norge, Holland och Irland har lagstiftningen
              skärpts på det här området, och de brottsbekämpande myndigheterna
              har mycket större möjligheter att komma åt kriminellas pengar.
            </seg>
            <seg xml:id="i-4e9fd9b520b39cd0-0">
              Det är dags också för Sverige att vässa verktygen. De som har
              sålt narkotika eller på annat sätt tjänat pengar på andra människors
              olycka så att de fått sina liv förstörda av narkotikamissbruk
              ska få betydligt svårare att använda de här pengarna. Det är dags
              att införa betydligt utökade möjligheter till förverkande.
            </seg>
            <seg xml:id="i-fbc462c2d3ccbdb4-0">
              Till sist skulle jag vilja säga några ord om ett ämne som inte
              berörs så mycket i det här betänkandet men som ändå är viktigt:
              drogtester i skolan.
            </seg>
            <seg xml:id="i-2e9a4b5aa4c75768-0">
              Jag har, herr talman, aldrig träffat en missbrukare eller före
              detta missbrukare som beklagat att vuxenvärldens eller samhällets
              insatser kom för tidigt eller var för ingripande eller för långtgående.
              I stället beklagar man ofta att vi inget gjorde eller att det
              som samhället gjorde var för tamt.
            </seg>
            <seg xml:id="i-57689c6ced1df3ab-0">
              Drogtester i skolan handlar inte om att straffa barn. Det handlar
              om att kunna upptäcka droganvändning innan det är för sent. I
              dag är rättsläget oklart kring drogtester. Jag tycker att vi behöver
              ett tydligt regelverk så att samtliga landets skolor kan genomföra
              drogtester. I grundskolan ska de vara misstankebaserade, men i
              gymnasiet ska man även kunna använda slumpmässiga drogtester.
              Testerna ska bygga på samförstånd mellan skolan, föräldrarna och
              eleverna och ske genom ett enkelt urinprov eller en tops i munnen.
            </seg>
            <seg xml:id="i-b7941dd9b31d98ff-0">
              I Storbritannien har regeringen infört den här möjligheten. Peter
              Walker, som är rektor på en skola in Faversham i Kent i södra
              England, gör det här varje vecka. 20 elever testas slumpmässigt
              i skolan, och Peter Walker, rektorn, står alltid först i kön själv
              för att visa hur viktigt det är att genomföra det här. För en
              tid sedan fick han ett erkännande för sina insatser. Peter Walker
              utnämndes då till Childrens Champion , en barnens förkämpe, belönades
              ganska rikligt av den brittiska regeringen och fick gå på mottagning
              på Downing Street.
            </seg>
            <seg xml:id="i-9a79f1fd5f8d0a9d-0">
              I Helsingborg finns hans motsvarighet. Han är inte rektor, men
              han är skolöverläkare och heter Nils Lundin. Han har genomfört
              något liknande på en gymnasieskola i Helsingborg med yrkesinriktade
              utbildningar. Eleverna är nöjda. De säger att Nils Lundins tester
              stärker dem när det gäller förmågan och möjligheten att tacka
              nej till narkotika. Man kan säga när man erbjuds: Nej, det där
              går inte därför att vi har drogtester i skolan.
            </seg>
            <seg xml:id="i-98c71630f439e842-0">
              Föräldrarna är nöjda. De känner en trygghet i att skolan agerar
              och inte bara pratar. Lärarna är också nöjda, eftersom detta ger
              en bättre och lugnare arbetsmiljö.
            </seg>
            <seg xml:id="i-b83bbb335884f9fd-0">
              Men Skolverket är inte nöjt. Peter Walker fick en utnämning på
              Downing Street som en Childrens Champion Nils Lundin i Helsingborg
              fick kritik från Skolverket i ett brunt kuvert. Jag tycker att
              det är dags att vi i Sverige funderar över möjligheten att införa
              drogtester i skolan. Det är ett effektivt sätt att se till att
              färre unga människor slår sig in på missbrukets bana.
            </seg>
          </u>
          <note type="speaker" xml:id="i-ad7989f3c77c687f-0">
            Anf. 59 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-c57df2a3d5671987-3">
            <seg xml:id="i-bcaba2ed9639e175-0">
              Herr talman! Sverige har haft en dramatisk ökning av alkohol-
              och narkotikamissbruket under 90-talet och också ett gott stycke
              in på vårt nuvarande sekel. Vi har också sett en liberalare, mer
              tolerant inställning bland ungdomar i många år, som har varit
              väldigt skrämmande. Som en följd av detta har vi också sett en
              kraftig ökning av de narkotikarelaterade dödsfallen under 90-talet.
              Vi ser också hur priserna har fallit, vilket ju i sig är ett stort
              hot. Det har alltså blivit lättare, ekonomiskt sett, att missbruka.
            </seg>
            <seg xml:id="i-01eb346bd2566908-0">
              Under de sista åren har det funnits en del hoppingivande tendenser,
              vilket har berörts redan. Elever i årskurs 9, mönstrande med flera
              anger att de använder mindre droger och experimenterar mindre.
              Det finns naturligtvis all anledning att hoppas att detta är en
              stor trend, som kanske kommer att få oss tillbaka till 80-talsnivåer
              i bästa fall.
            </seg>
            <seg xml:id="i-c5f7431112c8c0c0-0">
              Nu är statistik en sak. Rapporterna från verkligheten är ofta
              inte så där entydiga som statistiken. Många vittnar om att man
              inte ser att tillströmningen av nya, nyupptäckta missbrukare minskar
              utan att det är en stor belastning alltfort. Det gäller alltså
              att inte tappa taget, inte tro för mycket på tendenserna och inte
              trappa ned utan hålla fast vid insatserna.
            </seg>
            <seg xml:id="i-f831eefa940e577f-0">
              Under samma tid som vi har sett den här dramatiska ökningen under
              90-talet har svensk missbrukarvård nedrustats. Något som vi har
              anledning att frukta tror jag är att den så kallade europeiseringen
              skulle kunna slå igenom. Om vi låter människor knarka vidare och
              uppträder icke-solidariskt det är då den stora risken för europeisering
              finns. När missbrukarvården inte finns är det risk att det sluttande
              planet fortsätter.
            </seg>
            <seg xml:id="i-83adc3eaac6e5807-0">
              Här är det lätt att det blir en debatt enbart om sprututbytesprogram.
              Den saken är förvisso också värd sin debatt, och vår representant
              Chatrine Pålsson kommer att återkomma till den debatten senare.
              Men huvudpunkten för Kristdemokraterna och för mig är att det
              finns en fungerande missbrukarvård som kan möta missbruket. Någonting
              annat är ett övergivande av dem som missbrukar och därmed också
              ett övergivande av de tusentals anhöriga som i förtvivlan kämpar
              på för sin son eller sin dotter som befinner sig i missbruksträsket.
            </seg>
            <seg xml:id="i-8e724174d30c0e6f-0">
              Det är mycket välkommet att vi nu gemensamt det är en styrka
              att det är gemensamt i väldigt hög grad i Sverige nu söker återta
              kapacitet inom missbrukarvården. Vi måste få bort allt av låt-gå-politik
              beträffande vård och behandling som vi har sett under de här tolv
              åren. Det finns mycket att ta igen. Det har inte vänt beträffande
              vård och behandling. Det är fortfarande samma köer till substitutionsbehandling
              som tidigare. Det är samma ojämna tillgång till denna behandling
              regionalt.
            </seg>
            <seg xml:id="i-dd9716e9a9e602ed-0">
              Det är också så att om en missbrukare söker medicinsk vård så
              är det fortfarande vanligt att det stannar där. Man får alltså
              inte en ingång in i vården. När man söker medicinsk vård borde
              det i stället vara ett utmärkt tillfälle att också inleda missbrukarbehandling,
              men ofta stannar det vid den medicinska behandlingen, och sedan
              är det adjö igen. Det är också fortfarande så att få kommuner
              har ett systematiskt uppsökande arbete. Det är också mycket angeläget
              om man ska kunna stävja missbruket.
            </seg>
            <seg xml:id="i-997427b3f852b51e-0">
              De nödvändiga satsningarna på vård och behandling har vi bara
              inledningen av än. Det är också värt att notera att frivilligorganisationerna
              har fortsatt att kapa bort verksamhet och kapacitet. Kommunerna
              köper inte. Därför har Kristdemokraterna anslagit betydligt mer
              pengar till frivilligorganisationerna för i år och nästa år i
              våra budgetalternativ för att de ska kunna vara aktiva medspelare.
              Det gäller att visa uthållighet under flera år.
            </seg>
            <seg xml:id="i-02d9ff0503e54917-0">
              Ett jättekomplex som inte direkt berörs här i det här betänkandet
              är också hur psykiatrin hanteras. Det finns ett stort behov där
              också av att återta kapacitet. Här har alliansen anvisat 5 miljarder
              i sina budgetalternativ för de kommande åren.
            </seg>
            <seg xml:id="i-409c67b382c07051-0">
              Vänsterkartellen har inte förmått svara upp mot psykiatrisamordnarens
              behovsanalys och mot att psykiatrin måste återrustas vilket han
              också pekat på för att vi ska kunna möta de missbrukare som många
              gånger även har svåra psykiatriska problem. Vad gäller den debatten
              känner jag en rädsla för att psykiatrin ska glida in i bakvattnen
              igen, kanske tills vi nästa gång ser ett dramatiskt fall när någon
              psykiskt sjuk löper amok i samhället.
            </seg>
            <seg xml:id="i-e8142e9ff1ffac0d-0">
              Herr talman! Familjen är grunden även när det gäller det förebyggande
              arbetet och de behandlande insatserna. I en uthållig kommunal
              meny för att bekämpa narkotikamissbruket kan man inte runda familjen.
              Därför är vår reservation nr 6 angelägen då den talar om vikten
              av information till föräldrarna. Vi vet att man i ett antal kommuner
              lyckats mobilisera de föräldrar som har barn som missbrukar. Om
              dessa föräldrar träffas som grupp kan de frigöra en kraft som
              är viktig för de missbrukande barnen och naturligtvis också för
              föräldrarna själva och för andra anhöriga.
            </seg>
            <seg xml:id="i-f7991de016e34104-0">
              Omvänt finns det kommuner som har verksamhet för barn med missbrukande
              föräldrar, något som alla kommuner egentligen borde ha. Lika viktigt
              är det att dessa barn sammanförs, kommer ut, blir synliggjorda.
              I gruppverksamhet kan de få se att någonting annat är möjligt,
              att det finns andra möjligheter än att gå i föräldrarnas missbruksspår.
            </seg>
            <seg xml:id="i-59f503701820e2e9-0">
              I reservation nr 9, vilken jag yrkar bifall till, uppmärksammar
              vi att det fortfarande är kö till behandlingar som visar sig ha
              effekt. Det gäller underhållsbehandling med Subutex och Metadon
              som måste bli tillgänglig över riket, givetvis under ordnade former
              och i kombination med motivationsbehandling och psykoterapeutisk
              behandling för att vara effektiv.
            </seg>
            <seg xml:id="i-04d32bffd36d5d51-0">
              I reservation 8 och 39 larmar Kristdemokraterna och Folkpartiet
              om att de kommunala drogsamordnarna, som regeringen vällovligt
              tagit initiativ till, på en del håll är på väg att försvinna.
              Denna politik får inte innebära att det startas ett antal, i och
              för sig vällovliga, projekt som sedan läggs ned. Då är det i regel
              fråga om bortkastade pengar. När det gäller drogsamordnarna har
              det investerats i deras utbildning. De har hittills verkat under
              kort tid, och ändå ska de på en del håll tas bort. Detta är mycket
              oroväckande, oerhört frustrerande och känns meningslöst.
            </seg>
            <seg xml:id="i-f00345d7b44261a9-0">
              Herr talman! Kristdemokraterna anser att kriminalvården måste
              få större ekonomiska resurser, och vi har under en följd av år
              anslagit mer pengar än vad vänstersidan i svensk politik gjort
              just för att kriminalvården också ska kunna ge ett vårdinnehåll
              under den tid en person befinner sig inom dess väggar. Satsningen
              från 2002, som gjorts på kriminalvården, är vällovlig, men den
              har inte varit tillräcklig, vilket också utvärderingarna visat.
              Det fordras större satsningar, och även här krävs uthållighet,
              inte tillfälliga projekt.
            </seg>
            <seg xml:id="i-4680cd342b1323dc-0">
              Också inom detta område är målet lite för diffust. Vi har kritiserat
              det och har ett avslagsyrkande vad gäller handlingsplanen just
              för att det inte finns tydliga utvärderingsbara mål uppställda.
              Så är det också beträffande kriminalvården. Vad gäller häkten
              och anstalter sägs att på sikt vad nu det kan innebära skall alla
              narkotikamissbrukare identifieras och så långt möjligt nås av
              olika insatser. Målet behöver dock vara betydligt mer precist.
              Tiden på anstalt är bortkastad om det inte görs meningsfulla insatser
              mot missbruket. Det blir i så fall ingen rehabilitering.
            </seg>
            <seg xml:id="i-3da71c87f9d1afcc-0">
              Reservation 21 är även den mycket angelägen, nämligen att man
              redan på häktet ska få större möjligheter genom fler narkotikateam
              så att tiden i häkte inte bara sitts av passivt. I reservationen
              pekar vi på att åtminstone de intagna som så vill ska få komma
              till motivations- och behandlingsavdelningar. Fler missbrukande
              intagna har kommit med i behandlingsprogram, ja, men behovet är
              inte mättat. Det är därför mycket angeläget att fler får den möjligheten.
            </seg>
            <seg xml:id="i-431d140becffe0ad-0">
              Vi menar också att det är uppenbart att samhället inte visat
              tillräcklig kraft för att hålla individen i frivård och i så kallad
              kontraktsvård. För att få tillräckligt med kontraktsvård framhåller
              vi i reservation 24 att kostnadsansvaret borde vara statens. Det
              är rimligt att fängelsetiden, som ju är ett statligt ansvar, finansieras
              av staten och att man inte träter med kommunen om vem som ska
              betala den delen. Förutsättningarna för ett gott samarbete med
              kommunerna skulle säkert bli mycket bättre om denna träta försvann.
            </seg>
          </u>
          <note xml:id="i-7d09fad4125c12c1-0">
            Herr talman! Jag yrkar, som sagt, bifall till reservation 9 och
            19.
          </note>
          <note type="speaker" xml:id="i-882db2441e93eb32-0">
            Anf. 60 JOHAN LINANDER (c):
          </note>
          <u who="johan_linander_ed0b28" xml:id="i-d91289c2afce58a4-0">
            <seg xml:id="i-aaa733a6f011bffd-0">
              Herr talman! Först av allt vill jag verkligen poängtera enigheten
              i målsättningen för svensk narkotikapolitik. Det är inte ofta
              man som oppositionspolitiker, och framför allt inte under ett
              valår, står i talarstolen och pratar om enighet, men när det gäller
              målsättningen för narkotikapolitiken är vi i stora drag eniga.
              Även om vi vid sådana här tillfällen talar om våra reservationer,
              och därmed sådant som vi inte är eniga om, ska vi komma ihåg att
              det övergripande målet, ett narkotikafritt Sverige, är vi alla
              överens om.
            </seg>
            <seg xml:id="i-13a13d19f9f84d58-0">
              Jag har vid ett tillfälle under mandatperioden åkt på en EU-anordnad
              konferens om narkotikan i samhället. När man är ute i Europa inser
              man hur eniga vi är i Sverige. Vid den konferensen deltog jag
              och en socialdemokrat, och skiljaktigheterna i våra åsikter om
              narkotikapolitiken var obefintliga om man jämförde våra åsikter
              med de åsikter som framfördes av holländare men också av belgare,
              tyskar och britter. Den stora kampen i narkotikapolitiken står
              alltså inte mellan våra partier i Sverige utan den handlar om
              att övertyga fler i Europa om att den restriktiva narkotikalinje
              som vi har är den rätta.
            </seg>
            <seg xml:id="i-8c8c662c1c4b3454-0">
              Vad ska vi då göra för att nå, eller åtminstone komma närmare,
              vårt övergripande mål om ett narkotikafritt Sverige? Det enkla
              svaret är att minska utbudet och efterfrågan. När det gäller att
              minska utbudet handlar det bland annat om internationellt arbete
              och om tullen jag återkommer till det och när det gäller att minska
              efterfrågan kan det på enklast möjliga sätt delas upp i att dels
              få färre ungdomar att testa narkotika, dels få dem som redan missbrukar
              att sluta.
            </seg>
            <seg xml:id="i-59042f9f83392540-0">
              Trots inledningen om vår stora enighet måste även jag komma in
              på de frågor som vi trots allt har lite olika syn på. En av dessa
              frågor gäller insatserna för unga som befinner sig i farozonen.
              Det är få vuxna som börjar knarka. Det är barn och ungdomar som
              testar narkotika. Insatserna måste därför sättas in tidigare,
              helst så tidigt att ungdomarna ännu inte prövat narkotika och
              senast när de första signalerna om missbruk kommer.
            </seg>
            <seg xml:id="i-86071ae86f436e34-0">
              Det preventiva arbetet mot ungdomar i farozonen påbörjas tidigast
              och bäst i familjen. Föräldrar måste ha kunskap om droger, och
              detta sker bäst genom skolans drogförebyggande arbete. Men utöver
              familj och skola är också de ideella organisationerna viktiga.
              Alla i vuxenvärlden måste visa samma otillåtande attityd mot narkotika
              och ha kunskap när en ung människa hamnat snett. Det är även viktigt
              att kunna bevisa, tyvärr ofta för just föräldrarna, att barnet
              börjat missbruka. Eftersom narkotikamissbruket kryper allt längre
              ned i åldrarna måste också barn under 15 år kunna kontrolleras
              inte för att sätta dit dem utan för att hjälpa dem.
            </seg>
            <seg xml:id="i-067b3c2104fa3c57-0">
              Vidare är det viktigt att betona att föräldrarna måste vara goda
              förebilder inte bara vad gäller narkotika utan även vad gäller
              alkohol och tobak. Kan vi få färre ungdomar att röka och dricka
              sprit kommer vi också att få färre ungdomar som prövar narkotika.
            </seg>
            <seg xml:id="i-f335e4745beef347-0">
              Herr talman! I det här sammanhanget kan jag inte undvika att
              komma in på vad som får en ung människa att testa narkotika för
              första gången. Jag är övertygad om att det är få som varit ensamma
              när de testat narkotika för första gången. Snarare är det grupptrycket
              som får många att göra det som de egentligen kanske inte vill.
              Framför allt kan det gälla när någon äldre kompis, som själv redan
              prövat, bjuder.
            </seg>
            <seg xml:id="i-bbaca9142ff6bd41-0">
              Spänningen, det lite otillåtna, viljan att få känna den där kicken
              som den äldre kompisen pratar om, utlandsresor, eller kanske gratisprov
              av langaren tror jag är de ungas första väg till att testa narkotika.
              Men i allt det här är det av avgörande betydelse om det är lätt
              eller svårt att få tag i narkotikan. Det är betydligt fler som
              tar steget och testar när någon kompis håller fram haschcigaretten
              och frågar om man ska pröva än om man först måste åka på en smugglingsresa
              över Öresund. Det är betydligt fler som testar på utlandssemestern
              när narkotikaförsäljningen finns precis utanför diskoteket. Och
              jag är övertygad om att det är fler som prövar när de har fått
              den första jointen gratis av den lokala langaren.
            </seg>
            <seg xml:id="i-32746bd0e4a36580-0">
              Det är alltså avgörande för att minska nyrekryteringen att vi
              gör det så svårt som möjligt för unga i farozonen att få tag i
              narkotika.
            </seg>
            <seg xml:id="i-f443e7ac441b9abf-0">
              En sak som jag dock är ganska säker på inte ökar missbruket är
              sprututbytet. Jag är själv från Lund, och där har vi haft sprututbyte
              i snart 20 år. Jag har aktivt deltagit i nationslivet. Jag har
              varit på de diskotek och klubbar som finns det är inte en så stor
              stad, så det är inte så många. Men jag har aldrig någonsin hört
              några säga att de ska börja missbruka heroin för att man får fria
              sprutor självklart inte.
            </seg>
            <seg xml:id="i-5c81017801fd449e-0">
              Jag är också övertygad om att sprututbytet inte gör att de som
              missbrukar någon annan narkotika går över till heroin för att
              infektionskliniken erbjuder nya rena sprutor. Däremot ökar risken
              för smittspridning om man tvingas använda gamla sprutor och tvingas
              dela sprutor med andra.
            </seg>
            <seg xml:id="i-820097ba578f4f23-0">
              Jag har full respekt för dem som säger att signalsystemet är
              viktigt, att samhället inte får ge sitt indirekta godkännande
              av narkotikamissbruket. Den här frågan är inte enkel. Det finns
              inget rätt eller fel svar. Men det ligger inget godkännande och
              inga tillåtande signaler i att minska smittspridningen och genom
              ett väl kontrollerat sprututbyte få kontakt med missbrukarna och
              få en chans att motivera dem till att söka hjälp. Sprututbytet
              är absolut inte heller något steg mot en mindre restriktiv narkotikapolitik.
            </seg>
            <seg xml:id="i-701630860be7e32e-0">
              Herr talman! Med detta yrkar jag bifall till förslaget om utbyte
              av sprutor och kanyler. Jag vill också passa på att yrka bifall
              till reservation 33 under punkt 40 om droghandel på Internet.
            </seg>
            <seg xml:id="i-b1c55b5045f7fafc-0">
              När det gäller narkotikans väg in i Sverige finns det goda kunskaper.
              Det är heroin från Afghanistan. Det är Balkanrutten. Det är sidenvägen
              över Ryssland. Det är kokain från Sydamerika via Västafrika. Det
              är hasch från Nordafrika. Denna kunskap finns, och det krävs ett
              ytterligare förbättrat internationellt samarbete för att komma
              åt odling och tillverkning. Det behövs också till exempel för
              bönder i Afghanistan alternativ till att odla vallmo. Vi får inte
              glömma bort att detta kanske är deras enda chans att få något
              slags försörjning så att de kan ge sina barn mat. Det måste erbjudas
              alternativ för att dessa personer ska odla någonting annat. Det
              krävs ett aktivt arbete inom EU och FN.
            </seg>
            <seg xml:id="i-656792c1ed39da15-0">
              Men när det gäller försäljningsvägarna inom Sverige tror jag
              att kunskapen är betydligt sämre, kanske framför allt för att
              många i vuxenvärlden inte har samma kunskap om Internetvärlden
              som ungdomar har. Det är inte alldeles enkelt att hitta saker
              och ting på Internet, men jag har fått lite tips och genom dem
              har jag varit inne på en del sidor. Det är sidor där man kan läsa
              om hur man odlar cannabis. Man kan läsa om vilka ecstasymärken
              som, enligt en hemsida, är de mest effektiva. Man kan läsa om
              försäljning av olika hjälpmedel. Man kan köpa olika saker för
              att odla eller för att missbruka narkotika, och det finns till
              och med webbplatser där man kan beställa narkotika.
            </seg>
            <seg xml:id="i-ed8bb28dd2c7ef8f-0">
              Det känns konstigt att sådana här webbsidor får finnas, men de
              ligger på servrar i andra delar av världen, och e-handel kan ske
              utan att någon bestämd person står bakom. Det är alltså inte lika
              enkelt att plocka försäljaren på Internet som langaren på gatan.
            </seg>
            <seg xml:id="i-6a1e76a76456444b-0">
              Jag anser att det behövs en stor satsning för att komma åt droghandeln
              på Internet. Annars kommer den att bli den vanligaste vägen för
              narkotikaförsäljning, om den inte redan är det. Internet är stort.
              Internet är anonymt. Det är en av fördelarna med Internet, men
              det är också alldeles perfekt för kriminalitet.
            </seg>
            <seg xml:id="i-2ab9314240a6f021-0">
              Givetvis måste också narkotikan stoppas när den är på väg in
              i landet. Tullen måste få både ökade befogenheter och ökade resurser
              för att stoppa ännu mer. Vi vet att tullen i Sverige tar mer knark
              vid gränsen än någonsin, men ändå talar allt för att vi har rekordmycket
              narkotika i landet just nu.
            </seg>
            <seg xml:id="i-7812df2939495c6d-0">
              Jag började, herr talman, med att säga att vi har stor enighet
              i Sverige om det övergripande narkotikapolitiska målet om ett
              narkotikafritt Sverige. Men tyvärr måste vi också konstatera att
              den socialdemokratiska regeringen har misslyckats med att ta nödvändiga
              steg mot detta mål. Jag är övertygad om att en borgerlig regering
              kommer att klara det här bättre, att minska utbudet av narkotika
              i landet och minska efterfrågan, genom mer resurser till polis
              och tull men också genom bättre vård, stöd och hjälp till missbrukare
              som vill bli fria från narkotikan.
            </seg>
          </u>
          <note type="speaker" xml:id="i-c190d82887230b3b-0">
            Anf. 61 MARTIN NILSSON (s):
          </note>
          <u who="martin_nilsson_d22d46" xml:id="i-2052b70e9b39227f-0">
            <seg xml:id="i-52330d1fe5dfa89f-0">
              Herr talman! Det här är en viktig debatt. Det är en debatt som
              lätt hamnar i frågor om system, organisering, lagreglering och
              olika politiska insatser. Men den här debatten handlar kanske
              mer än andra debatter om människor av kött och blod. Då är det
              så att varje liv som går till spillo genom narkotikamissbruk är
              en förlust. Varje ung människa som går in i missbruk är ett misslyckande.
              Det är ett nederlag varje gång friheten att leva det liv man vill
              inskränks av ett förslavande beroende. Det är ett nederlag både
              för samhället och för individen och för anhöriga. Om detta kanske
              vi inte pratar så ofta, men om detta är utskottet de facto enigt,
              i grund och botten. Det handlar om ett synsätt, att bedriva en
              politik som strävar efter det narkotikafria samhället, som strävar
              mot de ivrare för legalisering som finns i andra länder och i
              andra system.
            </seg>
            <seg xml:id="i-4a2ec1d6813b28a6-0">
              Det syns i det här betänkandet, men det blir lite förvirrat när
              man samtidigt ser en mängd reservationer. Om man tittar lite närmare
              på dem upptäcker man att de är fulla av ord som till exempel intensifieras.
              Det borde göras mer och utökas. Ett konkret problem belyses, och
              sedan begär man att regeringen ska göra något, lite oklart vad,
              åt det här problemet.
            </seg>
            <seg xml:id="i-12f898cbdd26406b-0">
              Vi går mot val, som talare har sagt tidigare. Då finns det väl
              ett behov av att manifestera att det finns något slags skillnad
              som kanske, när det gäller narkotikapolitikens hårda kärna, faktiskt
              inte finns. Vi är eniga, och jag tycker att man ska kunna säga
              det.
            </seg>
            <seg xml:id="i-d5c38a4d2631c320-0">
              Här finns en mängd reservationer om handel på Internet. Jag tror
              att vi alla jobbar efter våra förmågor för att försöka begränsa
              detta. Det handlar om det förebyggande arbetet där vi förstås,
              i grund och botten, har en gemensam syn. Det gäller organisationen,
              stöd till familjen, metodutveckling för polisen med mera. Då blir
              det förstås lite småudda att höra att politiken har misslyckats
              och att den därför ska totalrevideras, som det skrivs i en av
              de moderata reservationerna. Vad innebär en totalrevidering av
              den svenska narkotikapolitiken? Vi satsar mer resurser på polisen
              ska det totalrevideras? Vi satsar mer resurser på det förebyggande
              arbetet ska det totalrevideras? Vi satsar mer resurser på det
              lokala förebyggande arbetet ska det totalrevideras? Jag tror att
              den formuleringen tarvar en lite närmare förklaring, om man ska
              ta den diskussionen.
            </seg>
            <seg xml:id="i-c14df0c4adafcd39-0">
              Jag vill ändå börja med att säga någonting om att jag tycker
              att det här sammansatta utskottet har jobbat på ett väldigt bra
              sätt. Vi har under ett par års tid samlat in kunskap, erfarenheter
              och gemensamt försökt skapa oss en verklighetsbild. Vi har jobbat
              tillsammans med olika aktörer för att försöka få den kunskap som
              krävs för att på ett seriöst sätt behandla ett så här allvarligt
              problem.
            </seg>
            <seg xml:id="i-712f208964bff357-0">
              Nu behandlar vi i det här betänkandet motioner från ett antal
              år i riksdagen. Vi behandlar regeringens resultatskrivelse. Vi
              behandlar handlingsplanen, som är ett omfattande dokument.
            </seg>
            <seg xml:id="i-1383bab71b516cd7-0">
              Det handlar om de narkotiskapolitiska målen, insatser för att
              minska nyrekrytering, kriminalvård, insatser mot utbud, internationellt
              samarbete och styrning. I stora drag ställer sig utskottet bakom
              denna handlingsplan.
            </seg>
            <seg xml:id="i-c87a3658104eb5e3-0">
              Vi tycker att det är en bra handlingsplan som visar på den grundsyn
              som finns inom svensk narkotikapolitik. Det visar på alla de insatser
              och åtgärder som faktiskt görs för att komma till rätta med det
              stora samhällsproblem som narkotikamissbruket innebär.
            </seg>
            <seg xml:id="i-791658d2cdd040a1-0">
              Ett litet förtydligande skickar utskottet med till regeringen.
              Vi tycker att det är viktigt att det finns speciella avgiftningsplatser
              för kvinnor inom missbrukarvården. Det har varit ett problem på
              sina ställen, och det finns på sina ställen. Det är en viktig
              fråga att ändå ha med.
            </seg>
            <seg xml:id="i-6a39ba13becce1df-0">
              Utskottet behandlar i den sista delen också frågor som frågor
              om sprututbyten. För oss socialdemokrater är frågan om sprututbyte
              först och främst en fråga om smittskydd. Vi hade en diskussion
              i det sammansatta utskottet. Ska det arbetas i socialutskottet
              separat, eller ska det tas in här? Vi accepterade att det har
              beröringspunkter med narkotikapolitiken och accepterar därför
              att den frågan behandlas i det här sammanhanget.
            </seg>
            <seg xml:id="i-190353d2618117e7-0">
              För att det ska bli en seriös diskussion måste den förstås beröras
              utifrån två utgångspunkter. Den första utgångspunkten är: Vad
              har det för konsekvenser för smittskyddet? Där ställer utskottet
              i ett tillkännagivande krav på att den verksamhet som nu finns
              i Lund och Malmö och som eventuellt kommer att ges tillstånd att
              bedrivas på andra ställen måste vara vetenskapligt utvärderbar
              för att man ska kunna se konsekvenserna.
            </seg>
            <seg xml:id="i-960999f384613c00-0">
              Vi vet att detta är en kontroversiell fråga. Här finns olika
              forskningsrapporter att peka på. Men allting annat lika: Innebär
              rena eller smutsiga sprutor ett bättre eller sämre smittskydd?
              Jag tror att de flesta ser att rena sprutor förstås minskar smittspridningen.
            </seg>
            <seg xml:id="i-36e5b0e005530d02-0">
              Det här är en komplicerad fråga, som flera andra berört. Det
              vi nu gör är att ställa hårdare krav på verksamheten. Vi visar
              också på betydelsen av att faktiskt skapa kontakt. Det handlar
              återigen om människor och att se människor och inte bara hålla
              fast vid principer.
            </seg>
            <seg xml:id="i-ce090612d1faa77d-0">
              Det gäller också att försöka se: Hur möter man de människor som
              är långt ned i ett missbruk? Hur skapar man kontaktytan för att
              kunna leda vidare mot vård och andra insatser som leder ut ur
              missbruket? Det är ingen lätt fråga.
            </seg>
            <seg xml:id="i-6e206f3d410aa837-0">
              Jag vill ändå säga någonting som de krav som man nu i sin iver
              att vara emot detta ställer på vetenskaplighet. Fundera något
              ibland om de kraven skulle kunna ställas på det som skulle vara
              motargumentet. Nu talar man vitt och brett om att det innebär
              att nu accepteras legaliseringsivrande, och nu kommer det att
              sändas signaler till ungdomar.
            </seg>
            <seg xml:id="i-6adda847b4c14d55-0">
              Vilken vetenskaplig grund har man för det påståendet? Om man
              nu ställer vetenskapliga krav på smittskyddseffekten är det klart
              att man kanske också någon liten gång borde fundera på vilka vetenskapliga
              aspekter det finns det som man hävdar som en självklarhet när
              det gäller narkotikapolitiken.
            </seg>
            <seg xml:id="i-3544e1cc97b65716-0">
              Jag är övertygad att vi som är i denna kammare som är eniga och
              anhängare av förslaget och vill ge den möjligheten att förbättra
              smittskyddsverksamheten står bakom en fortsatt restriktiv narkotikapolitik.
            </seg>
            <seg xml:id="i-9b321e86118869f3-0">
              Jag tror inte att man kan påstå att Skåne har varit utsatt för
              en liberaliserad narkotikapolitik eller att legaliseringsivrandet
              där har blivit starkare på grund av den verksamhet som har funnits
              i Lund och Malmö.
            </seg>
            <seg xml:id="i-8fa5e17db0e250d1-0">
              Givet att det är en svår fråga har ändå efter lång prövning och
              ett intensivt arbete utskottet bestämt sig för att ställa sig
              bakom det som är regeringens förslag i smittskyddsperspektiven.
            </seg>
            <seg xml:id="i-ce45c8a19de6eea4-0">
              Givet allt detta tror jag inte att de stora skillnaderna egentligen
              ligger i de narkotikapolitiska målen. Jag tror inte att de ligger
              i det förebyggande arbetet eller i vården. Jag tror inte ens att
              de ligger i resurser i polisen, även om några skulle hävda det.
            </seg>
            <seg xml:id="i-e6e6b8fa95bb158f-0">
              Det finns ett par frågor där det dock kanske finns stora skillnader
              i synen som gäller förutsättningar för narkotikapolitiken. Dem
              kanske inte det här utskottet har berört så mycket, eftersom de
              går in på andra utskotts områden.
            </seg>
            <seg xml:id="i-67298105ee570813-0">
              En sådan fråga som berörs i utskottets betänkande är vilka verktyg
              man vill ge till polisen för att bekämpa den grova brottsligheten.
              Det är en viktig fråga. Hur möter vi en allt grövre, mer välorganiserad
              och mer internationaliserad brottslighet? Det behövs säkert fler
              poliser. Men det behövs också poliser som har rätt verktyg.
            </seg>
            <seg xml:id="i-afe562003099337e-0">
              Man ska inte ironisera, men det räcker inte bara med Kling och
              Klang. Det handlar också om det ska vara metoder som bygger ett
              modernt underrättelsearbete. Därför är det lite sorgligt att de
              förslag om exempelvis buggning som nu finns på riksdagens bord
              sannolikt kommer att skjutas upp. Jag tycker att det är synd.
              Man behöver även i det narkotikapolitiska perspektivet ta sitt
              ansvar.
            </seg>
            <seg xml:id="i-22158ddd4b01b77e-0">
              Det var inte så länge sedan som rikspolischefen och riksåklagaren
              skrev: De som inte delar vår uppfattning om att nya tvångsmedel
              behövs borde i stället för att måla upp osanna skräckbilder om
              en övervakarstat förklara varför de inte ser något behov. De borde
              försöka berätta hur polis och åklagare ska kunna förhindra terroristattentat
              eller stoppa den organiserade narkotika- och människohandeln utan
              att få avlyssna dem som planerar och begår brotten.
            </seg>
            <seg xml:id="i-c1f397ef196ae3f6-0">
              Jag tycker att det är en relevant frågeställning. Den kanske
              just i perspektivet av narkotikapolitiken borde kunna få sitt
              svar i dagens debatt.
            </seg>
            <seg xml:id="i-2dcc6e2725d8a293-0">
              Den andra skillnaden, som kanske är stor, ligger i de resurser
              som man ger till kommuner och den allmänna välfärdssektorn för
              att i skolan fånga upp ungdomar på glid och ha verksamhet i socialtjänsten
              och fritidsverksamhet.
            </seg>
            <seg xml:id="i-53ff0c38c9c4fdeb-0">
              Man säger: Titta hur det gick på 90-talet. Ja, vad hände under
              90-talet? Vi vet vad som hände i början på 90-talet. Resurser
              till kommuner drogs ned drastiskt. Arbetslösheten i början på
              90-talet skapade ett utanförskap. Resurser till kommuner att bedriva
              just elevvård, socialtjänst och den typen av verksamhet minskades
              drastiskt.
            </seg>
            <seg xml:id="i-b189d0cf5cb09344-0">
              Det är klart att det får konsekvenser. Det är klart att det tillsammans
              med internationaliserade och förändrade värderingar resulterar
              i ett ökat missbruk. Just därför är det så glädjande att när man
              satsar pengar på välfärdssektorn, när man ökar antalet människor
              i skolan, när man ökar resurserna till elevvård och socialtjänst
              då minskar nyrekryteringen.
            </seg>
            <seg xml:id="i-fbfeb166f842bfa8-0">
              Det finns en politik som leder till minskat missbruk. Då finns
              det också ett val, ett val mellan att sänka skatter eller att
              satsa resurser på välfärdssektorn, just utifrån ett narkotikapolitiskt
              perspektiv.
            </seg>
            <seg xml:id="i-0a95e6d4c2c4dc7a-0">
              Det är kanske de två frågor som är de stora konfliktfrågorna
              när det gäller narkotikapolitiken. De frågor som vi i dag diskuterar
              är vi i stort sett eniga om. Den som läser betänkandet noga ser
              att den borgerliga politik som eventuellt skulle bli efter ett
              maktskifte skulle just när det gäller narkotikapolitiken inte
              vara speciellt annorlunda.
            </seg>
            <seg xml:id="i-8aa06567609d797f-0">
              Om man plockar bort de reservationer som handlar om allmänna
              skrivningar om lite mer, vidareutveckling och utökning och plockar
              bort de frågor där vi socialdemokrater delar synsätt med något
              borgerligt parti kvarstår bara någon enstaka fråga. Totalrevidering
              är nog något parti ganska ensamt om.
            </seg>
            <seg xml:id="i-c94a79893bddef91-0">
              Det är kanske också kan förklara avsaknaden av omfattande skrivningar
              om narkotikapolitik, socialtjänst och elevvård i det som är alliansens
              förslag till program. Läs dem! Det står inte där. Det är bisatser
              och exemplifieringar. Men det står ingenting om vad man vill göra
              på de områdena för att bekämpa det som är roten till narkotikapolitiska
              problem.
            </seg>
            <seg xml:id="i-6ae95b09a76231e7-0">
              Herr talman! Jag yrkar bifall till utskottets förslag i betänkandet.
              Det gör jag just därför att den politik vi i dag behandlar tar
              sikte på individen. Den tar sikte på människan och inte sikte
              på systemen. Den använder systemen för att möta de problem som
              konkreta människor av kött och blod upplever i livet. Jag yrkar
              avslag på reservationerna.
            </seg>
          </u>
          <note type="speaker" xml:id="i-2b14115014ea915d-0">
            Anf. 62 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-7">
            <seg xml:id="i-448cb3c6d2d5b5d0-0">
              Herr talman! Det var mycket intressant att höra anförandet. Jag
              noterade just slutklämmen: Vi socialdemokrater använder systemen.
              Det är just det som är problemet. Inget annat än systemen räcker
              eller duger. Vi moderater och alliansvännerna säger: Låt alla
              goda krafter vara med! Se till att utnyttja varenda god del i
              samhället! Låt inte allting bli byråkratiserat, utan använd alla
              som kan och vill vara med!
            </seg>
            <seg xml:id="i-0bdbc88622fe1dd4-0">
              Jag måste säga att man borde ha respekt för motståndaren när
              det ändå är 41 reservationer. Vi har tolv alliansreservationer,
              vilket faktiskt visar på att vi har en annan inställning. Vi är
              inte nöjda med Socialdemokraterna och det ni har lyckats åstadkomma.
              Vi vill mer.
            </seg>
            <seg xml:id="i-dc8b8f8307152f5f-0">
              Jag har två frågor som gäller två reservationer. Det är en mycket
              komplex bild och både juridiken och det sociala måste hjälpas
              åt. De som har hamnat i ett missbruk måste ha hjälp. Den missbrukare
              som blir tagen för ringa narkotikabrott ska enligt socialdemokratisk
              syn och dagens system bara straffas. Varför är ni emot att höja
              maxstraffet för ringa narkotikabrott från sex månader till ett
              år? Då skulle domstolarna ha möjlighet att döma till skyddstillsyn
              med särskild föreskrift om drogfrihet och regelbundna tester så
              att den här missbrukaren fick en möjlighet att vända sitt liv.
              Varför är ni emot detta?
            </seg>
          </u>
          <note type="speaker" xml:id="i-821678b5aba8d773-0">
            Anf. 63 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-1">
            <seg xml:id="i-6cdeee445d51bfa4-0">
              Herr talman! Cecilia undrar varför vi tittar på systemen och
              sedan ställer hon frågan varför vi inte vill ha hårdare straff.
              För mig är det rätt mycket system.
            </seg>
            <seg xml:id="i-89a6a68c7f341899-0">
              Jag försökte genom mitt inlägg prata om att detta handlar om
              människor. Då kan man förstås diskutera alla de delar som följer
              av detta. Jag diskuterar gärna resurser till polisen, även straffsatser.
              Jag diskuterar gärna vilka metoder som polisen har. Jag tycker
              att det är en viktig fråga. Det gläder mig på en punkt, för på
              en punkt är vi faktiskt överens, och det handlar om vilka metoder
              polisen faktiskt ska kunna använda. Jag var lite förvånad över
              att det inte blev ett replikskifte innan mellan Moderaterna och
              Centern, men det kanske kommer vid annat tillfälle i de frågeställningarna.
            </seg>
            <seg xml:id="i-6245e4912ab2e365-0">
              Jag tycker att det förstås behövs en politik som angriper missbruket
              när det uppstått. Men det behövs framför allt en politik som stoppar
              missbruket innan. Om nu Cecilia Magnusson har sett, vilket hon
              i sitt inlägg ger uttryck för, att missbruket har ökat i början
              av 90-talet och sedan fortsatt under 90-talet men att nyrekryteringen
              nu har brutits, att det är en nedgång, vad drar Cecilia Magnusson
              för slutsatser av detta? Vad har du för alternativ tolkning?
            </seg>
            <seg xml:id="i-2934b2962aa1c4e4-0">
              Din alternativa tolkning är antagligen inte att vi socialdemokrater
              har lyckats att bryta trenden. Jag antar att din tolkning inte
              heller handlar om att det faktiskt har satsats mer resurser på
              välfärdssektorn, att det är fler anställda inom socialtjänst,
              elevvård och skola, även om man rätt tydligt kan se sambandet.
              När man började dra ned inom de här områdena, sänkte skatten,
              drog ned statsbidragen till kommuner och landsting i början av
              90-talet började uppgången och när man har fört tillbaka resurserna
              minskar uppgången.
            </seg>
            <seg xml:id="i-cefd7549326810e9-0">
              Vad är din analys? Varför sker denna utveckling nu, om det varken
              är en socialdemokratisk regerings förtjänst eller satsningen på
              välfärdssektorns förtjänst? Vad är förklaringen?
            </seg>
          </u>
          <note type="speaker" xml:id="i-0f646076309f5477-0">
            Anf. 64 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-8">
            <seg xml:id="i-21f1b553fc5badb8-0">
              Herr talman! Martin Nilsson låter som om han sitter i opposition,
              men Socialdemokraterna har haft makten i tolv år, och det har
              inte hänt något. Martin Nilsson talar om en enstaka mätning som
              stoppar upp den fasansfulla utveckling vi är mitt inne i.
            </seg>
            <seg xml:id="i-b15d17db5925e010-0">
              Det här kräver långsiktighet. Men några framtidsvisioner, något
              som säger vad ni tänker göra, finns inte. Det finns en resultatskrivning.
              Vi måste fortsätta med ett strategiskt jättebrett arbete på alla
              de här områdena. Det är mitt svar på Martin Nilssons fråga.
            </seg>
            <seg xml:id="i-6575629dc13331a8-0">
              Martin Nilsson sade att han gärna diskuterade straffsatser. Men
              tala om för mig och för publiken här varför ni är emot att man
              ska ge missbrukare som är tagna för ringa narkotikabrott möjlighet
              att bryta sitt missbruk och inte bara få straff. Jag säger inte
              att vi ska ha hårdare straff. Jag säger att vi ska ha effektivare
              möjligheter att stoppa missbrukare, de människor som hamnar i
              detta.
            </seg>
            <seg xml:id="i-e5f81f48b318e7fe-0">
              Eftersom Martin Nilsson är så förtjust i systemet kan vi ta upp
              en annan fråga som vi har lagt fram förslag om och som man stryker.
              Det är kostnadsansvaret för kontraktsvård. I dag är det så att
              under den tid man sitter i fängelse eller har en påföljd betalar
              kriminalvården, alltså staten, för vården för att den enskilda
              människan ska komma ur sitt missbruk. Men när påföljden, straffet,
              är avtjänat är det kommunen. Det ger jättestora problem. Kommunen
              vägrar ta kostnadsansvaret, och staten har inte ansvaret. Mitt
              emellan stolarna hamnar den enskilde missbrukaren.
            </seg>
            <seg xml:id="i-6bb996b0bc70f001-0">
              Martin Nilsson! Varför vill ni inte ändra på detta?
            </seg>
          </u>
          <note type="speaker" xml:id="i-093e079e09a27bfa-0">
            Anf. 65 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-2">
            <seg xml:id="i-f44a48514c2934d1-0">
              Herr talman! Jag ska med glädje ge Cecilia Magnusson chansen
              att ställa den frågan en gång till. Den debattordning som vi gjorde
              upp inför den här debatten var ju att vi ska ta debatten om missbrukarvård
              i den andra så kallade debattrundan. Jag ber att få hänvisa till
              den diskussionen, där vi säkert får anledning att återkomma till
              den frågan.
            </seg>
            <seg xml:id="i-02fc6ed2b7cece0d-0">
              Jag kanske inte alltid har räknat med att få svar, men det hade
              varit intellektuellt kul och trevligt att i alla fall få ett försök
              till förklaring till varför situationen har vänt. Jag vill gärna
              instämma i det som Cecilia Magnusson säger, att vi inte är nöjda.
              Vi är i den bemärkelsen i opposition. Vi är i opposition mot orättvisor.
              Vi är i opposition mot missbruk varhelst det uppstår, förstås,
              och vill motarbeta det. På det sättet är förstås, som jag sade
              i inledningen, varje människa som hamnar i missbruk ett misslyckande.
              Därför är siffrorna förstås för höga.
            </seg>
            <seg xml:id="i-f43d5b0a45f11bed-0">
              Men man måste ändå någonstans intellektuellt försöka pröva varför
              utvecklingen vänder. Man måste försöka ha en hypotes för det.
              Man måste försöka ha en förklaring, att det finns någon slags
              orsak till det. Jag har i alla fall försökt lansera en sådan.
              Jag tror att huruvida skolan ser eleverna, har tid och resurser
              nog att faktiskt se varje elev och den sociala verklighet som
              den eleven lever i, huruvida socialtjänsten har resurser att kunna
              möta människor på väg in i ett missbruk, huruvida det finns fungerande
              elevråd på skolan är viktiga frågor och viktiga svar när det gäller
              den här utvecklingen.
            </seg>
            <seg xml:id="i-d94fbde687191be8-0">
              Jag får väl ingen alternativ förklaring från Moderaterna, men
              det kanske också förklarar varför det både i replikskifte och
              i skrivningar är så tomt när det gäller att förklara vad en totalrevidering
              av svensk narkotikapolitik innebär. Det står inte i reservationerna.
              Det sägs inte i debatten. Vi får fortsätta gissa vad en totalrevidering
              av svensk narkotikapolitik innebär.
            </seg>
          </u>
          <note type="speaker" xml:id="i-eddc16e38a8a37ed-0">
            Anf. 66 JOHAN LINANDER (c) replik:
          </note>
          <u who="johan_linander_ed0b28" xml:id="i-d91289c2afce58a4-1">
            <seg xml:id="i-d259c7fc13b91acd-0">
              Herr talman! Det var ett märkligt anförande som Martin Nilsson
              höll. Där var en total avsaknad av vad Socialdemokraterna och
              vänsterkartellen vill. Allt var inriktat på vad vi i den borgerliga
              alliansen vill eller inte vill. Men det är ju valår så vi får
              kanske vänja oss vid att Socialdemokraterna inte är så intresserade
              av att prata om sin egen politik.
            </seg>
            <seg xml:id="i-543c2d4b2300e5f0-0">
              Precis som Martin Nilsson sade är vi eniga om målsättningen för
              narkotikapolitiken, ett narkotikafritt Sverige. Det tog jag också
              upp i mitt anförande. Men vi är ju inte riktigt överens om hur
              vi ska nå dit, och framför allt är vi inte överens om den socialdemokratiska
              regeringen har lyckats eller rättare sagt misslyckats med att
              ta Sverige närmare målsättningen ett narkotikafritt Sverige.
            </seg>
            <seg xml:id="i-95defffcbc4b56ae-0">
              Det skulle vara intressant att få höra om Martin Nilsson förnekar
              att narkotikan har blivit billigare i Sverige. Förnekar Martin
              Nilsson att priset nästan säkert visar att det finns mer narkotika
              i Sverige eftersom den har blivit billigare? Förnekar Martin Nilsson
              att om det finns mer narkotika i Sverige i dag, har vi inte då
              under de senaste åren med en socialdemokratisk regering kommit
              längre från målet ett narkotikafritt Sverige?
            </seg>
          </u>
          <note type="speaker" xml:id="i-adf67b1d4fc3e7d5-0">
            Anf. 67 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-3">
            <seg xml:id="i-f9b830fec7aa8da2-0">
              Herr talman! Låt mig först säga att jag tycker att vi är eniga
              om mer än målet. I den här propositionen är vi faktiskt eniga
              om det som handlar om smittskyddsperspektivet och sprututbytena.
              Det är spännande och bra att det finns en bred majoritet i den
              frågan.
            </seg>
            <seg xml:id="i-80b19d7023623cb7-0">
              Jag håller inte med problembeskrivningen att mitt anförande skulle
              ha varit fritt från vad vi vill. Tvärtom redogjorde jag i grova
              drag för handlingsplanen. Jag försökte förklara att jag tror att
              välfärdspolitik är en viktig grund för en aktiv kamp mot narkotikapolitiken.
              Jag försökte säga att aktiva metoder och att ge verktyg till polisen
              att jobba mot den grova organiserade brottsligheten är en viktig
              del. Vi har lagt fram sådana förslag.
            </seg>
            <seg xml:id="i-06199031ed6caf17-0">
              Tyvärr är det Johan Linander som försöker stoppa förslaget. Den
              fråga som rikspolischefen och riksåklagaren ställer är i högsta
              grad relevant för Johan Linander. Du har en chans till att försöka
              svara på frågan. Jag tycker att du ska ta den chansen.
            </seg>
            <seg xml:id="i-500b2b913cfd4a0f-0">
              Jag förnekar inte det var det jag försökte säga i mitt tidigare
              replikskifte med Cecilia Magnusson att 90-talet innebar ett ökat
              narkotikamissbruk i Sverige. Jag ser vad politiken grundade sig
              i när uppgången började. Den fortsatte. Vi lyckades inte bryta
              uppgången som påbörjades i början av 90-talet. Det är förstås
              vårt ansvar. Det är förstås det ansvar vi får ta. Men det är det
              vi måste svara på. Vi har försökt att svara, nämligen mer resurser
              och fler tidiga insatser. På den punkten är vi på många sätt eniga.
              Där står inte konflikten mellan mig och Johan Linander, utan där
              står konflikten mellan mig och dem som prioriterar stora skattesänkningar
              framför satsningar i välfärdssektorn.
            </seg>
            <seg xml:id="i-3464ef972ce3a737-0">
              Jag förnekar inte den bild som Johan Linander försöker måla upp.
              Men det intressanta är om Johan Linander förnekar det som också
              finns, det vill säga att nyrekryteringen och hur många som faktiskt
              har prövat har minskat. Förnekar Johan Linander det?
            </seg>
          </u>
          <note type="speaker" xml:id="i-1116bae39e764fc1-0">
            Anf. 68 JOHAN LINANDER (c) replik:
          </note>
          <u who="johan_linander_ed0b28" xml:id="i-d91289c2afce58a4-2">
            <seg xml:id="i-7c10cdb632aa2111-0">
              Herr talman! Jag ska börja med frågan om buggningen, så att jag
              inte missar den därför att tiden går för snabbt.
            </seg>
            <seg xml:id="i-f47bfb905782ec7b-0">
              Om det är så otroligt viktigt med buggning i narkotikapolitiken,
              kan man fundera över varför det har tagit över tio år för Socialdemokraterna
              att lägga fram ett förslag. Martin Nilsson och andra ska veta
              att Centerpartiet i flera har år väckt motioner om att införa
              buggning. Vi säger inte nej till buggning, men det ska vara rättssäkert
              och det ska finnas tillräckligt skydd för den personliga integriteten
              innan vi kan införa en så pass allvarlig och ingripande lagstiftning.
            </seg>
            <seg xml:id="i-e637052ab0dc3e6a-0">
              Det blir lite patetiskt när Martin Nilsson, socialdemokrat, talar
              om oenigheten inom alliansen när det gäller hemliga tvångsmedel.
              Hur är det med enigheten i vänsterkartellen? Vad tycker Vänsterpartiet
              och Miljöpartiet? Inte som ni i Socialdemokraterna.
            </seg>
            <seg xml:id="i-715f9176007c1400-0">
              Vi kan prata om 90-talet. Jag kan rekommendera Martin Nilsson
              att läsa sin åtminstone före detta partikamrat jag vet inte hur
              det är i dag Kjell-Olof Feldts bok om vad det var som ledde oss
              in i den ekonomiska krisen i början av 90-talet. Men den diskussionen
              är tämligen ointressant 2006. Det är nu, 2006, som narkotikan
              är billigare. Det var inte så på 1990-talet. Det finns mer narkotika
              i Sverige i dag. Det är glädjande om Martin Nilsson inte förnekar
              det. Undersökningar gjorda med niondeklassare och de som mönstrar
              visar att det är färre som prövar. Men om det finns mer narkotika
              i landet har vi ändå kommit längre från målet ett narkotikafritt
              Sverige.
            </seg>
          </u>
          <note type="speaker" xml:id="i-90883bbd881b516f-0">
            Anf. 69 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-4">
            <seg xml:id="i-161f2516a3be1c3d-0">
              Herr talman! Det som skedde under 90-talet i bemärkelsen vems
              fel det är är en, återigen kanske, intellektuell prövning som
              kan göras och diskuteras. Det har inte så mycket relevans här.
              Relevansen är den konsekvens som uppstod. Jag har försökt att
              ändå lansera en hypotes: När skedde neddragningarna i elevvården?
              När skedde neddragningarna i socialtjänsten? När skedde neddragningarna
              i skolan? Detta måste ställas i relation till ungdomars missbruk.
              När kommer den omvända kurvan? När satsar man på skolan? När satsar
              man på socialtjänsten? Vad händer? Jag tror att det här har betydelse.
            </seg>
            <seg xml:id="i-1b0fe2379ad7f456-0">
              Jag har försökt att lansera den tesen, men inte för att säga
              usch och fy, vad dåliga alla var på 90-talet vid skilda regeringsperioder.
              Det är inte för att försöka säga att den ena är bättre eller sämre.
              Det är mer för att försöka se ett orsakssamband.
            </seg>
            <seg xml:id="i-64539ed668ac4824-0">
              Sedan finns det förstås andra orsakssamband. Johan Linander var
              inne på grupptryck. Jag håller med om det. Det finns internationaliserade
              förändrade värderingar. Självklart finns allt detta. Men grunden
              är hur vi faktiskt möter människor och problem.
            </seg>
            <seg xml:id="i-455b08c7db38f2ef-0">
              Sedan var det frågan om enigheten inom vänsterkartellen maktalliansen.
              Det är helt riktigt att vi inte är eniga. Jag hade gärna tagit
              ett replikskifte med Ingrid Burman om hon hade begärt replik på
              den punkten. Det kanske blir möjligt vid annat tillfälle med justitieutskottet
              när frågan kommer tillbaka.
            </seg>
            <seg xml:id="i-7d340cb962fd3d8e-0">
              Det finns en blocköverskridande majoritet för ett förslag om
              buggning. Det har tagit lång tid. Det är en fråga om rättssäkerhet.
              Johan Linander frågar varför det har tagit tio år när frågan är
              viktig. Den intressanta frågan till Johan Linander är varför det
              ska ta elva år om den är viktig. Det är din politik.
            </seg>
          </u>
          <note type="speaker" xml:id="i-b158f1f080a13e98-0">
            Anf. 70 TORKILD STRANDBERG (fp) replik:
          </note>
          <u who="torkild_strandberg_7aec55" xml:id="i-89b12397b744d66a-1">
            <seg xml:id="i-28984c23219cb075-0">
              Herr talman! Jag vill börja med att tacka Martin Nilsson för
              ett klargörande i en fråga där jag tror att vi är många inte bara
              i riksdagen utan också i landet som har grunnat länge.
            </seg>
            <seg xml:id="i-c96ffa20b74d4572-0">
              Sedan 1994 har ca 110 polisstationer stängts i landet. Jag och
              många med mig har inte förstått den tanke eller ideologi som ligger
              bakom denna nedläggningsiver.
            </seg>
            <seg xml:id="i-e4ed0577207d8aba-0">
              Men i dag kom en antydan till svar. De befolkas av Kling och
              Klang. Kling och Klang befinner sig på polisstationerna runtom
              i landet. Med detta kommer en antydan om att deras arbete inte
              är så mycket värt och att de inte gör så mycket. Det är Kling
              och Klang som inte ens kan få en tioårig rödhårig liten tjej fälld
              för de brott hon möjligtvis begår. Kling och Klang!
            </seg>
            <seg xml:id="i-26c20e7187c32a92-0">
              Jag tror precis tvärtom. Jag tror att Kling och Klang och deras
              kompisar, till exempel Manne Jönsson i Helsingfors, som ibland
              ger sig ut på resa till Östersund, är helt avgörande för att bekämpa
              narkotikamissbruket och för att se till att unga människor inte
              fastnar i missbruket.
            </seg>
            <seg xml:id="i-1bb7c097b55d19a8-0">
              Manne Jönsson åker med sina kolleger till Östersund och lyckas
              på ett par dagar få fast 89 unga människor på väg in i missbruk,
              i stället för 20 en normal månad i Åre eller Östersund. Det är
              en strålande insats. Polisen i Ljungby gör en specialsatsning
              när de småländska Kling och Klang rycker ut och ser till att ett
              stort antal unga människor på väg in i missbruk grips. De förtjänar
              respekt och uppskattning från kammaren. De borde vara fler. Kling
              och Klang borde bli många fler.
            </seg>
            <seg xml:id="i-3416227a06fcdff4-0">
              Jag kan återkomma till detta i nästa replik. Jag vill passa på
              och yrka bifall till reservation 36 jag glömde göra det i mitt
              anförande.
            </seg>
          </u>
          <note type="speaker" xml:id="i-4ae4a16f793a45c5-0">
            Anf. 71 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-5">
            <seg xml:id="i-ae5aa588264950c1-0">
              Herr talman! Det är inte jag som gör Manne Jönsson eller polisen
              i Ljungby till Kling och Klang. Det är Torkild Strandberg. Det
              är en häpnadsväckande slutsats.
            </seg>
            <seg xml:id="i-1a723d65d82d947a-0">
              När jag angriper ett synsätt som handlar om att inte ge polisen
              verktyg eller de metoder som behövs för att bedriva effektiv spaning
              mot grov narkotikabrottslighet, då lägger Torkild Strandberg in
              i stället för att ta fajten eller replikskiftet med mig och dem
              som faktiskt vill ge verktygen att de poliser som inte får verktyg
              skulle vara Kling och Klang. Det är Torkild Strandbergs tolkning.
              Jag vill ge polisen verktyg. Jag vill satsa mer resurser på polisen.
              Det har denna regering och denna riksdagsmajoritet gjort. Det
              är därför det finns fler poliser. Det är därför det utbildas fler
              poliser. De behövs och gör en viktig insats. Men poliser utan
              verktyg, poliser utan metoder, poliser utan effektiva spaningsinstrument,
              blir Kling och Klang.
            </seg>
            <seg xml:id="i-69fa7c6cf3d7caca-0">
              Den fajten ska han inte ta med mig, utan den ska han ta med dem
              som vill stoppa den sortens verksamhet. Torkild Strandberg hade
              i denna debatt möjlighet att begära ett sådant replikskifte med
              dem som vill stoppa det. Men Torkild Strandberg gjorde inte det.
              Det beror förstås på att han inte vill visa den oenighet som faktiskt
              finns inom alliansen, där man försöker säga att man är enig.
            </seg>
            <seg xml:id="i-c629d05c4caf87ac-0">
              Vi presenterar tillsammans mellan samarbetspartierna en gemensam
              alkohol- och narkotikahandlingsplan. Vi presenterar insatser mot
              smittspridning. Vi har på många punkter gemensamma synsätt när
              det gäller insatser mot narkotikamissbruket. Vi är också oeniga
              när det gäller buggning, som en fråga, men det är väldigt mycket
              som vi är eniga om.
            </seg>
            <seg xml:id="i-7724cc2d44506b29-0">
              Våga ta debatten med dem som vill göra Sveriges poliser till
              Kling- och Klangpoliser, inte med mig, som inte vill göra dem
              till det!
            </seg>
          </u>
          <note type="speaker" xml:id="i-969ccf42a58c12a0-0">
            Anf. 72 TORKILD STRANDBERG (fp) replik:
          </note>
          <u who="torkild_strandberg_7aec55" xml:id="i-89b12397b744d66a-2">
            <seg xml:id="i-ff27220a0e75c8bb-0">
              Herr talman! Först skulle jag vilja korrigera Martin Nilsson.
              Det finns inte fler poliser i dag än när ni tillträdde. De är
              fortfarande betydligt färre. I min hemkommun, för att ta ett närliggande
              exempel, hade man 100 poliser 1990, och i dag är det under 40.
              Det är inte så mycket att yvas över, Martin Nilsson.
            </seg>
            <seg xml:id="i-406cd2b8ced466a5-0">
              Problemet är att ni inte har förstått att man i Ljungby inte
              kan bekämpa det ringa narkotikabrottet med buggning. Buggning
              fungerar inte mot 13-åringar som tar sitt första bloss marijuana
              i Ljungby, inte heller i Åre. Det krävs olika arbetsmetoder för
              olika saker.
            </seg>
            <seg xml:id="i-115b6e4297392f99-0">
              Jag tillhör dem som är varma anhängare av buggning, och jag är
              ledsen över Centerpartiets beslut att inte stötta oss i den här
              frågan. Jag är uppriktigt ledsen över det. Men man ska inte inbilla
              sig, Martin Nilsson, att buggningen ska användas mot det ringa
              narkotikabrottet. Det är poliser, som är färre i dag än när ni
              tillträdde, och de utgår från de polisstationer som är 110 färre
              än 1994.
            </seg>
            <seg xml:id="i-c6be6f5302a74f77-0">
              Buggningen har inte tagit tio år att utreda, som Johan Linander
              sade, utan den har utretts sedan 80-talet. Vi här inne, ni och
              vi, har inte haft förmågan att driva det här till ett slut fortfarande
              inte.
            </seg>
            <seg xml:id="i-766ff0a52d2b2594-0">
              Nu har vi en ny sådan här fråga under uppsegling, det utvidgade
              förverkandet. För sju år sedan lade en utredning fram ett förslag
              till hur man skulle kunna komma åt narkotikaprofitörernas pengar.
              Det är sju år sedan, och det är fortfarande inte i hamn. Är det
              här en ny fråga som vi ska behandla som buggningen, Martin Nilsson?
              Är det 20 år även för det utvidgade förverkandet?
            </seg>
          </u>
          <note type="speaker" xml:id="i-2e6957b166823732-0">
            Anf. 73 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-6">
            <seg xml:id="i-5e9f1373743258b4-0">
              Herr talman! Det är inte så länge sedan regeringen lade fram
              en och annan proposition till den här riksdagen. En och annan
              ledamot, som just nu har varit uppe i den här debatten, hade då
              synpunkter på att regeringen producerar lite för många förslag
              lite för snabbt. Det är olika kritik vid olika tillfällen, noterar
              jag.
            </seg>
            <seg xml:id="i-f4e973b017e85740-0">
              Jag tycker att polisen gör ett verkningsfullt arbete på många
              ställen. Jag håller med Torkild Strandberg om att den lokala närvaron
              inte är ointressant det är en väldigt viktig fråga. Men då hade
              det också varit intressant att få en synpunkt på det som vi har
              försökt diskutera här tidigare, det vill säga hur närvarande socialtjänsten
              är, hur närvarande elevvården är och hur närvarande skolan är
              för att kunna se de bekymmer och de problem som finns i ungdomars
              vardag.
            </seg>
            <seg xml:id="i-4dedaba4f1b3987b-0">
              Om man läser alliansens program på välfärdsområdet och på rättsområdet
              ser man att fajten hade behövt tas gentemot dem som vill sänka
              skatterna hellre än att satsa på välfärden. I stället för att
              ta den fajten är Torkild Strandbergs svar: Gör drogtester på barn
              i skolan!
            </seg>
            <seg xml:id="i-bf962b8bf571a56c-0">
              Jag tycker att det är ett lite sorgligt perspektiv för ett parti
              som en gång i tiden tyckte sig vara ett socialliberalt parti.
              Jag tror att det nu är ett mer kontrolliberalt än ett socialliberalt
              parti. Det kan man diskutera. Jag tycker att polisen gör en viktig
              insats, men också de andra insatserna behövs i detta.
            </seg>
            <seg xml:id="i-6cb3a55bcc7bc08d-0">
              När det gäller utökat förverkande konstaterar jag bara att det
              har tagits beslut om det i riksdagen. Det pågår en process ytterligare
              i den frågan, så det finns väl anledning att återkomma till den
              diskussionen. Det är ett område där vi har levererat en hel del.
              Det kan säkert göras mer, men den processen är i gång.
            </seg>
          </u>
          <note type="speaker" xml:id="i-1b4434466e2e5580-0">
            Anf. 74 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-4">
            <seg xml:id="i-b89747d779495bc4-0">
              Herr talman! Apropå Martin Nilssons resonemang om sambandet mellan
              välfärdssatsningar och hur det ser ut med exempelvis narkotikamissbruket
              har Kristdemokraterna i många år lagt mer pengar till kommuner
              och landsting, psykiatri och kriminalvård än vad Socialdemokraterna
              har gjort. Vi tror att det finns ett samband mellan vad man satsar
              på välfärden och vad man får ut, exempelvis mindre missbruk.
            </seg>
            <seg xml:id="i-716681657743a1d0-0">
              Vår kritik är att ni under många år har underlåtit att göra tillräckliga
              satsningar och prioriteringar på de här områdena och att det fortfarande
              är brister. Jag nämnde i mitt huvudanförande att psykiatrisatsningen
              släpar väsentligt efter för att kunna vara i paritet med det vi
              satsar på missbruk i övriga sammanhang, inte minst för att möta
              dem som lider av så kallad dubbeldiagnos, med både svåra psykiatriska
              bekymmer och ett missbruk.
            </seg>
            <seg xml:id="i-4317746ceb385ac9-0">
              Jag tycker inte att det är nog som förklaring, även om jag tror
              på mitt partis satsningar, till att vi har fått den här kulturen
              under 1015 år. Även om vi nu tror på en viss tillnyktring har
              vi sett en nonchalans i ungdomskulturen, där man testar droger,
              dricker hejdlöst och alkoholförgiftar sig. Det handlar om en kulturfråga,
              en massmediefråga och en opinionsfråga. Jag brukar också tala
              om en mobiliseringsfråga, att det handlar om att den vrede som
              finns i opinionen ska bejakas och stödjas av politiken. Då kan
              vi också få en förändring. Den folkliga vreden kan vara en kraft
              för att få en förändring, det vill säga inte alltid prata om pengar
              till vad som ska åstadkommas.
            </seg>
            <seg xml:id="i-0f7af78ff20b8158-0">
              Man ser även i de offentliga satsningarna att där skola, polis,
              föräldrar och socialtjänst tillsammans bestämmer sig för att slå
              till när en subkultur av drogmissbruk uppträder på en skola, där
              man visar engagemang och vrede, har det betydelse.
            </seg>
          </u>
          <note type="speaker" xml:id="i-0c2b0eb360455a78-0">
            Anf. 75 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-7">
            <seg xml:id="i-fdb5edd6172e80ff-0">
              Herr talman! Jag tycker att Ulrik Lindgren för ett intellektuellt
              spännande resonemang, och det tål att resoneras kring. Med risk
              för att någon direkt skulle kunna anklaga en för att nu när det
              är valår gå i opposition mot allting och mot sig själv, som vi
              brukar få höra, tycker jag att man intellektuellt kan pröva detta:
              Skulle man ha gjort ännu mer inom välfärdssektorn? Skulle man
              ha gjort ännu fler satsningar? Vi ser ju hur många fler som de
              facto är anställda i skola, vård och omsorg. Vi ser att Wärnerssonpengarna
              direkt har gett resultat på hur skolan fungerar. Vi ser att elevvården
              och socialtjänsten har stärkts. Men givet det stora problem som
              narkotikamissbruket omfattar skulle vi ha gjort ännu mer. Jag
              tycker att det är en intellektuell fråga som man förstås behöver
              pröva.
            </seg>
            <seg xml:id="i-845a879369fafca2-0">
              Det är bra om Ulrik Lindgren förfäktar den positionen. Ibland
              känns det som att han är lite ensam i det sällskap som han vill
              vara en del av.
            </seg>
            <seg xml:id="i-5abbbedcbfeaacf0-0">
              Det gäller tyvärr också i den andra delen. Jag delar den intellektuella
              slutsatsen att det inte bara handlar om välfärdssektorn. Det handlar
              om kultur, värderingar och påverkan från den alltmer globala och
              internationaliserade kulturen. Det handlar om det som Ulrik Lindgren
              är inne på, nämligen vilken syn vi har på alkoholen. Hur liberala
              ska vi vara till alkoholen som en inkörsport till olika former
              av missbruk? Där delar Ulrik Lindgren och jag en restriktiv syn.
              Där går linjen mellan partier återigen inom den så kallade eniga
              alliansen. Det finns en mängd sådana frågor som tål att diskuteras.
            </seg>
          </u>
          <note type="speaker" xml:id="i-8287673a00426255-0">
            Anf. 76 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-5">
            <seg xml:id="i-e1899ec0e72f0d34-0">
              Herr talman! Martin Nilsson är händig på att glida undan kritiken.
              Min kritik är att ni inte i tid har prioriterat de här satsningarna.
              Utvecklingen på missbruksområdet och inom psykiatrin har vi sett
              i många år. Man kan säga att omvändelsen startade 2002, om jag
              ska vara generös. Då fick vi anslaget på 100 miljoner till kriminalvården
              för att de skulle börja bli aktivare och duktigare på missbruksbehandlingen.
              Men det var många år dessförinnan av likgiltighet inför frågorna.
            </seg>
            <seg xml:id="i-e050b0d4f88f72ab-0">
              Beträffande ensamhet kan jag peka på att alliansen ligger klart
              före vänstersidan vad gäller satsning på psykiatrin. Hur det går
              för psykiatrin har ju ett intimt samband med missbruksfrågorna.
              Alliansen lägger 5 miljarder där i en satsning. Vänstersidan har
              inte alls förmått svara upp mot vad psykiatrisamordnaren i sin
              behovsanalys har pekat på måste göras för att vi verkligen ska
              få studs och ett återrustande av psykiatrin och dess möjligheter
              att bidra till att stävja missbruket.
            </seg>
            <seg xml:id="i-260c0f94dcf6796e-0">
              Vi har signaler, som jag påtalade, om att de kommunala drogsamordnarna
              håller på att förskingras på sina håll. Vi är eniga om allt möjligt,
              som sagt, också eniga om att drogsamordnarna spelar en viktig
              roll. Min fråga är: Vad gör ni för att säkra att dessa blir kvar?
            </seg>
            <seg xml:id="i-a876d75befedcb67-0">
              Jag vet att ni har deklarerat att ni kommer att ge ett fortsatt
              stöd från vänstersidan för att de ska vara kvar, men skadan är
              redan skedd. Från början angavs för kort tid, det var för mycket
              av projektkaraktär, och då har folk börjat se om sitt hus. Kommunerna
              har inte förmått hålla i dem. De har satsat utbildning och mycket
              på dem, anställt och sedan är de på väg bort. Detta är väldigt
              frustrerande. Tänker ni ta något särskilt initiativ för att kunna
              hålla i dessa?
            </seg>
          </u>
          <note type="speaker" xml:id="i-bc4c589d2ebe317a-0">
            Anf. 77 MARTIN NILSSON (s) replik:
          </note>
          <u who="martin_nilsson_d22d46" xml:id="i-2052b70e9b39227f-8">
            <seg xml:id="i-5ffd8b4e919d86fb-0">
              Herr talman! Ulrik Lindgren har ju helt rätt i att vi tycker
              att drogsamordnarna har gjort ett bra arbete och vill att deras
              arbete ska kunna fortsätta. Vi har också de resurserna i handlingsplanen.
              Det är en fråga vi får följa och se vad som händer ute i kommunerna.
            </seg>
            <seg xml:id="i-a569cda5c146b805-0">
              När det gäller resurser till olika saker tror jag att man alltid,
              om man tror på välfärdssystemen och en generell välfärdsmodell,
              skulle vilja satsa mer resurser på viktiga verksamheter. Psykiatrin
              är kanske en av dem. Det kan jag medge. Jag hade kunnat känna
              mig lite ansträngd av det Ulrik Lindgren säger, att alliansen
              har 5 miljarder till psykiatri. Det skulle jag känna mig lite
              ansträngd över om de hade finansierat de pengarna. Men där är
              verkligheten den det är väl dokumenterat i medierna att det är
              ett riktigt luftbygge. Ursäkta uttrycket, men det är det. Svenska
              Dagbladet hade bara ett par dagar efteråt en omfattande granskning
              av hur det var finansierat. Då stod de ekonomisk-politiska talesmännen
              och sade att de inte vet.
            </seg>
            <seg xml:id="i-b1c874b25902fa59-0">
              Nu pågår ju ett budgetarbete. Nu har man chansen ett par veckor
              till. Den 3 maj ska ni presentera er budgetpolitik. Då har ni
              chansen att lägga fram ett budgetförslag där ni visar hur ni får
              ihop 5 miljarder till psykiatrin. Lycka till! Jag hoppas att ni
              lyckas. Jag tror inte att ni gör det. Ni har ju sagt att ni inte
              ska ha något gemensamt budgetförslag. Men om ni ändrar er och
              gör det är det väl jättebra. Då ska vi ta en rejäl diskussion
              om det. Fram till dess föredrar jag nog att diskutera gentemot
              de budgetförslag som de facto finns, inte de som man skriver lite
              rapporter och tidningsartiklar om. Då blir det lite mer seriöst,
              tror jag.
            </seg>
          </u>
          <note type="speaker" xml:id="i-fe00c870df1cef8b-0">
            Anf. 78 JAN LINDHOLM (mp):
          </note>
          <u who="jan_lindholm_258194" xml:id="i-b0b8e6afff1fc1fb-0">
            <seg xml:id="i-9abe8273313e8b2a-0">
              Herr talman! Det sammansatta justitie- och socialutskottets betänkande
              över den svenska narkotikapolitiken är ett betänkande som behandlar
              åtgärder för att på olika sätt minska rekryteringen av missbrukare,
              minska själva missbruket och problemen runt missbruket. Betänkandet
              hanterar flera olika förslag från regeringen som har tagits fram
              i samarbete med Vänsterpartiet och Miljöpartiet. Vi har inom ramen
              för utskottsarbetet behandlat förslaget och putsat på detaljerna.
              Vi från Miljöpartiets sida är i stort sett nöjda med förslaget
              som det ser ut i dag och anser att riksdagen med det här betänkandet
              tar ett viktigt steg i kampen mot narkotikan i samhället. Därför
              vill jag börja med att yrka bifall till utskottets förslag.
            </seg>
            <seg xml:id="i-bb15af227ce4415c-0">
              Det finns en liten markering från Miljöpartiet att vi inte fullt
              ut i alla delar delar regeringens uppfattning. Vi har ett litet
              men ändå särskilt yttrande som bifogas betänkandet som vi naturligtvis
              utgår från att regeringen studerar noggrant.
            </seg>
            <seg xml:id="i-33a4a5b495a7a65e-0">
              Den nationella handlingsplanen handlar om åtgärder på alla nivåer,
              både lokalt, regionalt och nationellt. Det övergripande målet
              är ett narkotikafritt samhälle. Jag har förstått av debatten så
              här långt att det är viktigt att slå fast det, att målet är ett
              narkotikafritt samhälle. Om det ska det, herr talman, inte råda
              någon tvekan. Målet är ett narkotikafritt samhälle.
            </seg>
            <seg xml:id="i-6de80634220883fa-0">
              De föreslagna insatserna, såväl mot tillgång som mot efterfrågan
              på narkotika, syftar till att minska nyrekryteringen till missbruk.
              De syftar till att förmå personer med missbruksproblem att upphöra
              med sitt missbruk. Det är också ett led i att minska själva tillgången
              på narkotika, naturligtvis också att minska de negativa konsekvenserna
              för de människor som drabbas av missbruk, alltså konsekvenser
              på andra områden än just själva missbruket: ekonomiska, sociala,
              hälsomässiga och så vidare.
            </seg>
            <seg xml:id="i-110a04bb85437bfb-0">
              Det är viktigt att man utvecklar bra arbetsmetoder när man jobbar
              med de här frågorna, inte minst när det gäller det förebyggande
              arbetet. I betänkandet poängterar vi därför betydelsen av de förslag
              regeringen har när det gäller metodutveckling, utbildning, kompetenshöjning,
              föräldraengagemanget och också tydligt när det gäller vikten av
              tidiga insatser. Tidiga insatser till exempel inom skolan, arbetslivet
              men även föreningslivet behöver stöd, och de behöver utvecklas.
              Inte minst tror jag att det är viktigt med satsningar på opinionsbildningen.
              Det kan naturligtvis ske på väldigt många olika sätt.
            </seg>
            <seg xml:id="i-bf97ba2a739849c7-0">
              Att erbjuda den som har fastnat i ett missbruk olika former av
              insatser är viktigt. Självklart är det bra ju tidigare det kan
              ske, men man får aldrig betrakta någon som ett hopplöst fall.
              Både när det gäller vård, förebyggande och motivation att sluta
              är det viktigt att man väljer rätt metoder. Jag tror att inte
              minst attityder är väldigt avgörande. Det är en detalj som jag
              tycker är viktig att vi har fått tydlig i betänkandet, nämligen
              särskilda avgiftningsplatser för kvinnor.
            </seg>
            <seg xml:id="i-e2031f2e828992ad-0">
              Att nå fram till missbrukare är ett ganska svårt arbete som ofta
              tar mycket lång tid. Det är inte självklart enklare om missbrukarens
              hälsa försämras. Att bygga förtroende mellan, som någon har kallat
              det tidigare, systemet de som arbetar med det här och missbrukaren
              tar tid. Där kan att erbjuda vård, stöd och andra insatser som
              förbättrar livskvaliteten faktiskt vara positivt och inte, som
              jag uppfattar att en del i debatten som funnits uppfattar det,
              en form av legitimering av själva missbruket. Det tror jag är
              ett missförstånd. Man måste se det som en del av det humanitära
              arbete som bygger på en insikt att missbrukaren inte själv har
              valt sitt tillstånd. Att minska risken för smittspridning mellan
              missbrukare är ett tydligt exempel på humanitära insatser.
            </seg>
            <seg xml:id="i-e737b92716d3be8b-0">
              För att nå framgång är det viktigt att insatserna är långsiktiga
              och att man är väldigt uthållig i sitt arbete. Att förbättra allmäntillståndet
              hos missbrukarna är en del i att höja självförtroendet och skapa
              en självkänsla hos missbrukaren. Det kan vara en viktig del i
              arbetet på att bryta missbruket. Ofta krävs det en ganska stor
              insikt i själva kulturen i missbrukarvärlden för att man ska vara
              framgångsrik i behandlingsarbetet.
            </seg>
            <seg xml:id="i-f962cb79b98679d9-0">
              Självklart måste i alla sådana här insatser målet vara att bryta
              missbruket, att bryta beroendet. Det gäller också i den fråga
              som väl har varit mest uppmärksammad, nämligen det förslag som
              gör det möjligt för landsting att bedriva sprututbyte. Som grund
              för förslaget ligger den försöksverksamhet som har pågått under
              många år i Skåne, som jag har uppfattat det med ganska stor framgång.
            </seg>
            <seg xml:id="i-32fe84dd5ad3b94a-0">
              Närheten till Köpenhamn gör naturligtvis situationen i Skåne
              speciell. Jag tror kanske inte att man ska dra alltför stora paralleller
              mellan den försöksverksamhet som bedrivits där och resten av landet.
              Jag tror inte heller att det är särskilt troligt att så många
              landsting i vårt land, när riksdagen har antagit förslagen i detta
              betänkande, kommer att ge sig in i att starta denna typ av sprututbytesverksamhet
              kanske när det har gått ytterligare några år och man har fortsatt
              att bedriva verksamheten efter de nya och tuffare reglerna i Skåne,
              som jag hoppas att man ska göra, och fått bättre utvärderingar
              och underlag där, vilket ju är tanken med detta.
            </seg>
            <seg xml:id="i-d7c749d9aef6dc72-0">
              Förutsättningarna för att få starta detta är ganska tuffa, framför
              allt det krav vi har att man måste öka insatserna när det gäller
              vård och avgiftningsarbete, vilket ju är både komplicerat, svårt
              att nå resultat med och väldligt dyrbart. Det är bra att det här
              är kopplat, för det innebär att den som måste ge sig in i detta
              måste göra ökade insatser där. Jag tror dock också att det till
              viss del kanske avskräcker andra landsting från att våga använda
              denna metod för att minska smittspridningsrisken. Jag tror alltså
              inte att det finns någon större risk att detta kommer att missbrukas.
              Tvärtom kommer det att användas på ett bra sätt.
            </seg>
            <seg xml:id="i-e9054de2a061af97-0">
              Jag har fått massor med brev om just den här frågan. Jag antar
              att andra ledamöter också har fått det. Jag har förstått att många
              är väldigt oroliga och tolkar denna del i betänkandet, eller i
              propositionen där förslaget finns, som ett sätt att öppna för
              missbruk. Nu har andra tidigare argumenterat mycket skickligare
              än vad jag kan härifrån talarstolen, men jag tycker också att
              detta är en ganska ogrundad oro. Jag har inte heller träffat på
              missbrukare som på något sätt har gett signal om att missbruk
              kan börja eller gå över till injicerande på grund av att denna
              tillgång skulle finnas, att denna fråga tillgång till rena sprutor
              eller inte på något sätt skulle ha betydelse i ett sådant sammanhang.
              Jag har inte uppfattat att vare sig de trösklar som finns när
              man börjar eller byter mellan olika former eller själva inkörsporten,
              som beskrevs väldigt bra här tidigare, skulle ha någonting med
              detta att göra.
            </seg>
            <seg xml:id="i-74681174b43750ee-0">
              För två år sedan var jag också skeptisk till detta, men jag har
              under resans gång blivit övertygad om att det här är ett mycket
              bra förslag.
            </seg>
          </u>
          <note type="speaker" xml:id="i-a3ef4bc2f6c87a92-0">
            Anf. 79 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-759d1e64bb9553e2-0">
            <seg xml:id="i-d810acd80b2e8690-0">
              Herr talman! Jag vill börja med att tacka social- och justitieutskottsgrupperna
              och social- och justitieutskotten för en välvillig behandling
              av den handlingsplan och de lagförslag som vi har lagt fram. Jag
              förstår att ni har gjort ett väldigt stort arbete kring detta,
              mer än vad man brukar göra när man behandlar propositioner. Jag
              vill också rikta ett särskilt tack till Vänsterpartiet och Miljöpartiet
              för ett gott samarbete med de förslag som vi nu har lagt fram.
            </seg>
            <seg xml:id="i-a623ee2239f96816-0">
              Jag tycker dock att behandlingen som sådan vittnar om, som ett
              par andra talare har tagit fasta på, att det i grunden finns en
              väldigt bred enighet om narkotikapolitikens grunder att vi strävar
              mot ett narkotikafritt samhälle, att vi ger den klara signalen
              att vi inte accepterar drogliberalernas uppdelning av narkotika
              i lätta och tunga droger, att vi motarbetar deras strävan efter
              att avkriminalisera cannabis och inte accepterar deras vilja att
              se mellan fingrarna på ungdomars droganvändning.
            </seg>
            <seg xml:id="i-b15e28101dfba603-0">
              Detta säger vi. Men vi säger också att ett narkotikafritt samhälle
              bara kan uppnås om vi använder oss av både socialpolitik och kriminalpolitik.
              Därför är det en mäktig symbol när just både socialutskottet och
              justitieutskottet nu behandlar de här förslagen.
            </seg>
            <seg xml:id="i-6e2d2b160ebee46d-0">
              Men detta är ändå grunden. Enigheten om narkotikapolitikens grunder
              tror jag är en väldigt stor och viktig styrka för Sverige, inte
              minst när vi slåss internationellt för FN:s narkotikakonventioner
              och restriktivitet och mot en mer liberal linje och låt-gå-attityd.
            </seg>
            <seg xml:id="i-869e1e9b9ad65e7a-0">
              Ibland får man i internationella sammanhang frågan varför vi
              engagerar oss så hårt i narkotikafrågan. Detta kan man besvara
              på olika sätt, kanske beroende på vilken bakgrund man har och
              också beroende på vilken ideologisk hemvist man har. För oss socialdemokrater
              är det ganska lätt att svara, för svaret är ganska enkelt: Vi
              vet att det är våra ungdomar som drabbas om vi inte arbetar mot
              narkotika.
            </seg>
            <seg xml:id="i-603069a451b80df3-0">
              Det finns ett väldigt tydligt klassperspektiv i detta. Det är
              klart att det bland ungdomar i Djursholm, i Täby eller i Danderyd
              också förekommer droger, kanske i många fall mer än vad det gör
              i Bjuv, i Perstorp, i Norra Fäladen hemma i Lund eller i Degerfors.
              Det är klart att det kanske är så. Men någonting vi vet är att
              risken att gå under av sitt missbruk är mycket större i arbetarklassen
              än om du är uppväxt i en överklassmiljö och därmed har ett helt
              annat stöd till ditt förfogande. Det är klart att ungdomar på
              övre Östermalm också använder droger, men de blir väldigt sällan
              utslagna. När jag träffar människor som har gått på amfetamin
              eller heroin under lång tid har de ofta olika bakgrund, men det
              är väldigt sällan man träffar på någon vars pappa varit direktör.
            </seg>
            <seg xml:id="i-cf87b1375d828984-0">
              Det säger oss att klassperspektivet finns där väldigt tydligt.
              Drogerna kanske förekommer överallt, men klassperspektivet när
              det gäller utslagningen är väldigt tydligt.
            </seg>
            <seg xml:id="i-b166c477508a8b12-0">
              Det säger oss också hur klassamhället fungerar skyddar dem som
              har det bättre ställt medan andra faller igenom. Det är därför
              socialdemokratin i alla sammanhang verkar för minskade klasskillnader
              det är grundläggande i vår politik men också är besjälade av narkotikafrågan.
              Vi vet att om vi släpper taget där och släpper in drogerna på
              bred front i samhället är det våra barn som går under. När vi
              ser oss omkring i världen och ser på andra länder som har stora
              bekymmer, mycket större bekymmer än Sverige USA, Storbritannien,
              Tyskland, Ryssland är det precis detta vi ser: Det är arbetarbarnen
              som förtärs först.
            </seg>
            <seg xml:id="i-1555ffc11bb8925c-0">
              Den övertygelsen är alltså stark i arbetarrörelsen. Men vi har
              också en stark övertygelse om att vi för att klara detta måste
              arbeta med många verktyg. Nr 1 är förstås, som många har varit
              inne på, att vi måste verka för minskade klassklyftor och slå
              vakt om en generell välfärd. Det tycker jag ibland är så självklart
              att man kanske inte ens behöver nämna det. I dag kanske man dock
              ska göra det, inte minst mot bakgrund av de attacker vi sett de
              senaste åren just mot välfärdsstaten från högerns sida. Jag ska
              inte utveckla detta närmare utan bara säga så här: Ett land som
              låter klassklyftorna växa kommer aldrig att klara narkotikafrågorna.
              Så enkelt är det.
            </seg>
            <seg xml:id="i-5591344df0e7238e-0">
              Välfärdsstaten finns alltså där som en grund. Vad finns det mer?
              Vi talar om en strategi för att pressa tillbaka narkotikaproblemet
              som i stort bygger på tre delar: att förebygga problemen, att
              bekämpa brotten och att hjälpa människor ur sitt missbruk. Så
              har vi nu jobbat sedan 2002 då den första handlingsplanen antogs
              och då vi avsatte pengar. Det var också då vi drog i gång Mobilisering
              mot narkotika, som jag tycker under Björn Fries ledning har gjort
              ett väldigt bra jobb.
            </seg>
            <seg xml:id="i-7a79ddc5e80efc8f-0">
              Man kan se på det vi har gjort tillsammans. För det första har
              vi förebyggandet. 300 anställda i de flesta av landets kommuner
              och i alla landsting jobbar förebyggande med både alkohol- och
              narkotikafrågor, lokalt och brett. Det handlar om alltifrån att
              lära föräldrarna att känna igen ett missbruk och få dem med på
              hela frågan till att jobba för att få bort knarket från krogen
              och att stärka skolornas arbete.
            </seg>
            <seg xml:id="i-8b7910258778031d-0">
              Inriktningen på den satsningen gentemot ungdomar har varit väldigt
              tydlig. Det är kanske också därför som vi just där ser de tydligaste
              resultaten. På fyra år har andelen 15-åringar i Sverige som uppger
              att de provat narkotika minskat med nästan en tredjedel. Nu är
              den andelen nere på 7 %.
            </seg>
            <seg xml:id="i-63c24220aa1670cc-0">
              När vi gör undersökningar bland mönstrande pojkar, vilket vi
              också gör, ser vi att trenden förstärks även där. För första gången
              på 15 år ser vi nämligen att narkotikaerfarenheten också bland
              dessa pojkar minskar.
            </seg>
            <seg xml:id="i-fb78fba175185866-0">
              Det är lång väg kvar, som många pekat på. Men vi är ändå på rätt
              väg. Det säger oss att det är de insatser som vi har gjort som
              vi nu måste förstärka. Det säger oss också att narkotika kanske
              inte längre är inne bland ungdomar utan står på utelistan. Vi
              fortsätter med förebyggandet och går in med 250 miljoner kronor
              i år och med 260 miljoner nästa år för att fortsätta detta arbete.
            </seg>
            <seg xml:id="i-387d29ee405434ec-0">
              Sedan har vi brottsbekämpningen. Jag minns mycket väl de diskussioner
              vi hade i justitieutskottet förra mandatperioden när jag satt
              med där. Då lade vi grunden för den uppgång som vi i dag ser när
              det gäller antalet poliser i landet. Det startades två nya polishögskolor,
              en i Umeå och en i Växjö. Vi anslog extra pengar. Nu har vi 1
              500 fler poliser än vi hade år 2000. Detta sätter spår i narkotikafrågorna,
              till exempel i antalet poliser som jobbar mot gatulangning. Jag
              ser ju hur gatulangningsgrupper återuppstår i landet.
            </seg>
            <seg xml:id="i-57d2b05d07951715-0">
              Jag behöver egentligen bara gå till min hemstad Lund för att
              se exempel på det. För några år sedan var det fyra poliser som
              jobbade i gatulangningsgruppen i Lund, i dag är de 14. Nu har
              man två grupper som jobbar. Då kommer också resultaten.
            </seg>
            <seg xml:id="i-4c7381b1b90754fb-0">
              Under första kvartalet i år det framgår vid en genomgång av stöldbrotten
              hemma minskade källarinbrotten med 20 %. Bostadsinbrotten har
              minskat med 35 %, och bilinbrotten har mer än halverats. Polisen
              i Lund säger att det beror på två saker. Den ena saken är att
              man jobbar väldigt aktivt för att se till att den typ av ungdomskriminalitet
              som bitit sig fast i ett par andra delar av landet inte blir ett
              faktum i stan. Den andra saken är just de satsningar som har gjorts
              på narkotikasidan.
            </seg>
            <seg xml:id="i-430478047c29d648-0">
              Detta samband mellan stöldbrott å ena sidan och narkotikan å
              andra sidan är oerhört viktigt. Det visar också att det faktiskt
              går att uppnå resultat. Men det räcker inte, vilket också berörts
              tidigare i debatten här, att bara se till att det blir fler poliser
              för att bekämpa de här brotten. Det måste också finnas moderna
              verktyg. Här får man ändå säga att man inte kan bli annat än bedrövad
              över att det nu tycks finnas en riksdagsminoritet som vill förhala
              buggningsfrågan ännu ett år.
            </seg>
            <seg xml:id="i-7c3b1d7e10a5d587-0">
              Vi behöver hemlig avlyssning för att bekämpa narkotikan. 90 %
              av allt heroin som kommer till Sverige kommer från Afghanistan.
              Det är inga enmansföretagare som åker till Afghanistan och hämtar
              hit narkotikan, utan det är välorganiserade grupper, brottskoncerner,
              med tusentals anställda som gör det. Vi lyckas ofta ta kurirerna,
              langarna på gatuplanet, men vi har väldigt svårt att kunna ta
              dem som finns lite högre upp i näringskedjan. För att kunna ta
              dem är den viktigaste informationen just hemlig avlyssning och
              telefonavlyssning som man tidigare använt sig av. Det är till
              och med så man har ju detta i de övriga nordiska länderna att
              det finns signaler om att Hells Angels och andra flyttar över
              sin verksamhet från Danmark till Skåne därför att man vet att
              man där slipper oroa sig för att bli avlyssnad.
            </seg>
            <seg xml:id="i-cda468992c3be6f1-0">
              Detta har utretts på längden och på tvären. Jag kommer ihåg när
              vi i justitieutskottsgruppen gav klartecken jag tror att det var
              redan år 1998 till Laila Freivalds att fortsätta att driva frågan.
              Detta förhalades länge av Moderaterna som var emot under förra
              mandatperioden men som nu, såvitt jag förstår, har svängt över
              till den andra sidan. Även Folkpartiet, som tidigare var emot,
              är nu tydligen för, vilket också är bra. Men då svänger Centern
              och Kristdemokraterna, som tidigare varit för men som nu plötsligt
              är emot, och medverkar därmed till att skapa en blockerande allians
              i riksdagen för att förhala det här ett år till sorgligt att se.
            </seg>
            <seg xml:id="i-cb307b5db0c53ac3-0">
              Därför vill jag gärna rakt av ställa frågan till Centern och
              Kristdemokraterna: Om det nu blir så att olyckan är framme och
              vi får en borgerlig regering till hösten, tänker ni då fortsätta
              att blockera den här frågan? Jag vill påminna om att alla beslut
              i en regering är kollektiva beslut. Alla måste vara med på det.
              Kommer ni i eventuell regeringsställning att fortsätta att blockera
              frågan? Jag tror att det är viktig information för oss, men ännu
              viktigare är det kanske för era alliansbröder att få veta om det
              kommer att fortsätta.
            </seg>
            <seg xml:id="i-634b1f14b98b56f9-0">
              Där är vi alltså. Det gäller således förebyggandet, brottsbekämpningen
              och missbrukarvården den tredje viktiga delen.
            </seg>
            <seg xml:id="i-4a8a5bfd94dd55d3-0">
              Vi är mitt uppe i en satsning. Redan år 2003 såg vi hur kommunerna
              ökade sina satsningar i vården och gick från ungefär 4 miljarder
              per år till 4 ½ miljarder under år 2003. Vi bröt alltså 1990-talets
              nedskärningar i missbrukarvården redan åren 2003 och 2004.
            </seg>
            <seg xml:id="i-a78724fcfae76474-0">
              Från förra året, år 2005, har vi för första gången på väldigt
              länge öronmärkta statliga pengar till att förstärka den uppgången.
              Vi går in med 820 miljoner kronor på tre år åren 2005, 2006 och
              2007. Där har vi redan sett resultat. Antalet personer som LVM-vårdas
              för sitt missbruk ökade förra året med 25 % en effekt av att staten
              gick in och subventionerade behandlingarna med ungefär 100 miljoner
              kronor. I år bygger vi på med satsningar på frivilligvården. Det
              handlar om 340 miljoner kronor under åren 2006 och 2007 till en
              förstärkt vårdkedja och till en behandlingsgaranti i missbrukarvården.
              Vi säkerställer att det måste vara en social rättighet att få
              vård i tid om man är alkoholist eller narkoman, på samma sätt
              som det måste vara en rättighet att få vård i tid om man har andra
              typer av bekymmer.
            </seg>
            <seg xml:id="i-20b370ee54b40476-0">
              Där ligger strategin, alltså i att förebygga, att bekämpa brotten
              och att satsa på missbrukarvården.
            </seg>
            <seg xml:id="i-6a64ede4743f42fa-0">
              Allra sist ska jag säga några ord om en kontroversiell fråga
              som också löses ut med de lagförslag som vi nu går fram med. Det
              gäller då sprututbytesfrågan. Jag är glad över att det finns en
              bred majoritet för att lösa den frågan. Äntligen, får man kanske
              säga. Efter 20 år i långbänk får vi en lagreglering som innebär
              att varje landsting självt får bestämma men att man då måste se
              till att det finns en ordentlig och en fungerande vårdkedja.
            </seg>
            <seg xml:id="i-1f36cd26a20aedbf-0">
              Det finns de som skulle vilja att riksdagen tvingade Region Skåne,
              som driver den här verksamheten, att lägga ned den. Och det finns
              de som säger att det här har ingen betydelse för hivspridningen.
            </seg>
            <seg xml:id="i-4f11a564a93b0250-0">
              Då kan man bara säga: Förra året hivsmittades 15 narkomaner i
              vårt land 14 av dem i Helsingfors, ingen i Skåne. Året dessförinnan
              var det 14 narkomaner i vårt land som hivsmittades 13 av dem i
              Helsingfors, ingen i Skåne. Så har det varit år efter år efter
              år. Ni kan gå tillbaka 1015, ja, nästan 20 år och se precis samma
              utveckling.
            </seg>
            <seg xml:id="i-188da50dba6d58c6-0">
              Inom mitt ansvarsområde ligger också smittskyddet. Enligt min
              uppfattning vore det oförsvarligt om riksdagen tvingade Region
              Skåne att lägga ned den verksamheten. Då är det bättre att säga
              att landstinget självt får bestämma. Vill man ha det här får man
              ha det om man lever upp till vissa krav. Vill man inte ha det
              slipper man. Det är den lösningen som en bred majoritet i riksdagen
              nu har stannat för. Det är jag väldigt glad över. Därmed lägger
              vi en 20 år gammal olöst fråga bakom oss, och därmed markerar
              vi från riksdagens sida att vi klarar av att lösa inte bara de
              lätta frågorna utan också de svåra frågorna.
            </seg>
          </u>
          <note type="speaker" xml:id="i-2a557627c1623585-0">
            Anf. 80 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-9">
            <seg xml:id="i-e6d7fd2d23e9560e-0">
              Herr talman! Det var intressant att höra Morgan Johanssons anförande.
              Men jag måste börja med det sistnämnda, sprututbytena. Varken
              Morgan Johansson eller jag vet om de 14 personer i Helsingfors
              som upptäcktes smittade hade smittats där eller i Lund, men det
              är möjligt.
            </seg>
            <seg xml:id="i-70b8846bd0a9a572-0">
              Jag kommer från Göteborg, och vi hade inte heller någon upptäckt
              smittad under de åren, men vi säger inte att det är ett argument
              mot sprututbyten. Det finns mycket kvar att klara ut i detta,
              Morgan Johansson.
            </seg>
            <seg xml:id="i-e5c026c47b1ce63d-0">
              Eftersom Morgan Johansson har alla svaren skulle jag vilja ställa
              en fråga: Varför permanentar Socialdemokraterna något där man
              inte vet om det fungerar? Så är det med sprututbyten. Det finns
              inga vetenskapliga belägg för att sprututbyte stoppar eller hindrar
              hivsmitta. Dessutom har vi i beslutet sagt att man ska kontrollera
              detta efteråt. Frågan är inte alls löst.
            </seg>
            <seg xml:id="i-b7eb1d31fbad12f6-0">
              Jag måste säga att jag tycker att det känns lite olustigt i magtrakten
              när Morgan Johansson tar in klassperspektiv. För mig och för Moderaterna
              spelar det ingen roll om det är en överklassunge eller en arbetarklassunge
              som fastnar i ett missbruk; alla ska ha samma stöd och hjälp.
              Socialdemokraterna har haft makten de senaste tolv åren och hade
              kunnat börja utvecklingen, men situationen är allvarlig. När det
              gäller människor över 18 år har vi ett mörkertal som är totalt,
              för ingen forskning har bedrivits på deras drogvanor och hur de
              introduceras till narkotika. Där har vi något att göra.
            </seg>
          </u>
          <note type="speaker" xml:id="i-375ef60c9c78cc02-0">
            Anf. 81 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-1">
            <seg xml:id="i-1ef4bc055cd9e299-0">
              Herr talman! Jag skulle nästan vilja uppmana Cecilia Magnusson
              vad gäller sprututbyte att börja diskutera med sina partikolleger
              i Skåne. Där driver man inte frågan att lägga ned det. Där finns
              faktiskt en förståelse för att detta kan ha en effekt på smittspridningen.
              Det är klart att ingen vet var man har blivit smittad, men detta
              är ett mönster som upprepats år efter år. Det är precis samma
              mönster. Vi ser att de allra flesta som smittats och upptäcks
              återfinns i Helsingfors.
            </seg>
            <seg xml:id="i-305c697d3ee0e6ab-0">
              Cecilia Magnusson pratar om mörkertal. Det stora mörkertalet
              finns i Helsingfors och kanske också i Västra Götaland. I Skåne
              testar man i praktiken alla narkomaner. Det gör man med hjälp
              av sprututbytesprogram. Därför vet man att nollan i Skåne så att
              säga är faktisk, medan i de 1315 fall som kanske hittas i Helsingfors
              eller i de enstaka fall som hittas i resten av landet vet man
              inte om mörkertal finns.
            </seg>
            <seg xml:id="i-e9fe39920df97853-0">
              Cecilia Magnusson efterlyser vetenskapliga studier. Ja, det finns
              sådana gjorda både på europeisk nivå och på global nivå. Jag brukar
              använda en artikel i The Lancet för några år sedan där man samlade
              ett antal studier. Man gick igenom 80 städer där en del hade sprututbyte,
              andra inte. Man visade en väldigt påtaglig effekt. Det är klart
              att det finns en vetenskaplighet i detta.
            </seg>
          </u>
          <note type="speaker" xml:id="i-82dffa056a71637b-0">
            Anf. 82 CECILIA MAGNUSSON (m) replik:
          </note>
          <u who="cecilia_magnusson_cecd49" xml:id="i-c3f8ab6285baff12-10">
            <seg xml:id="i-fe802fd73de428ed-0">
              Herr talman! Det var intressant att höra. Men om vi inte har
              den totala kunskapen, varför permanenta något man inte vet fungerar?
              Den frågan står olöst.
            </seg>
            <seg xml:id="i-819660b4c6333e75-0">
              En annan fråga som Martin Nilsson inte svarade på var frågan
              om förstatligande och finansiering av § 34-vården. Jag hoppas
              verkligen att Morgan Johansson kan svara på den frågan. Det är
              en viktig fråga för de människor som hamnar i ett missbruk och
              ska försöka ta sig ut och som samtidigt är omhändertagna av samhället
              antingen som fångar på landets fängelser eller inom frivården.
              Varför vill inte Socialdemokraterna att kostnadsansvaret samlas
              på ett ställe i stället för som nu, att till del är det kriminalvården,
              till del kommunen? Det är väldigt konstigt.
            </seg>
            <seg xml:id="i-c92dc91954e912c8-0">
              Sedan måste jag göra en kommentar kring brottsbekämpningen. Morgan
              Johansson slog sig för bröstet och sade: Nu får vi fler poliser.
              Men en blick i backspegeln: Vem var det som stängde Polishögskolan
              i tre terminer? Inte var det den borgerliga alliansen eller Moderaterna.
              Det var Socialdemokraterna. För att vi ska ha någon brottsbekämpning
              i det här landet måste vi för tusan se till att det kommer till
              fler poliser. Men det behövs många fler.
            </seg>
            <seg xml:id="i-caf70342f1184fbd-0">
              Jag saknar också lite visioner. Hur går vi vidare? Vilken vision
              har Socialdemokraterna och Morgan Johansson när det gäller kriminalisering
              av bruket över hela EU? Den frågan har ni släppt i EU-samarbetet.
              Det senaste rambeslutet innehöll inte ett enda steg i rätt riktning.
              Utvidgat förverkande, Morgan Johansson, när får polisen det verktyget?
              De har väntat länge, och vi har krävt det länge.
            </seg>
          </u>
          <note type="speaker" xml:id="i-363835c7278110c5-0">
            Anf. 83 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-2">
            <seg xml:id="i-4f3b8bf0c22a1e31-0">
              Herr talman! Man får säga att det är som spridda skurar mellan
              regnen att gå från § 34 till polis och till varför vi inte kriminaliserar
              i hela EU. Visserligen är vi starka i Sverige, det är vi, men
              jag tillmäter oss inte möjligheten att bestämma hur hela EU ska
              göra i sin narkotikapolitik. Jag vill inte det heller. Jag vill
              inte föra upp narkotikafrågan på det sättet. Jag är nämligen rädd
              för att vi får ett bekymmer som kanske i slutändan kommer att
              slå tillbaka på oss.
            </seg>
            <seg xml:id="i-a75e5bcd96fcfb88-0">
              Cecilia Magnusson är kvar i 90-talet. Hon tar fortfarande upp
              att Polishögskolan gjorde ett uppehåll under tre terminer, men
              hon glömmer att säga att den är öppen sedan åratal tillbaka och
              att vi dessutom har fått två nya polishögskolor, en i Umeå, en
              i Växjö. Kan inte Cecilia Magnusson någon gång besöka de nya polishögskolorna
              och se hur alla nya rekryter kommer ut? Det är unga människor
              med ny utbildning och med klipp i stegen som ska ut och jaga bovar
              och som gör det också. Att gå utifrån Lund: Vi hade för några
              år sedan 4 och har nu 14 som agerar mot gatulangning. Jag ser
              väldigt tydliga resultat. Det visar att vi inte kan stanna kvar
              vid 1990-talet och älta det som då skedde i en kris. Vi måste
              faktiskt vara beredda att ta klivet in i 2000-talet och se att
              antalet poliser nu ökar, med sammantaget 1 500 sedan år 2000 netto.
              Jag tycker nog att någon borde uppmärksamma Cecilia Magnusson
              på att detta faktiskt sker och sker på väldigt bred front.
            </seg>
            <seg xml:id="i-925b0d15d9e7bc3e-0">
              Vad gäller § 34-vården ska justitieutskottet, vad jag förstår,
              behandla förslaget till ny kriminalvårdslag som ju till en del,
              kanske till en ganska stor del, kommer att lösa kostnadsproblematiken
              eftersom man inför en ny typ av vårdvistelse. Om Cecilia Magnusson
              kan läsa propositionen lite noggrannare hittar hon kanske svaren
              på frågorna. Staten kommer nämligen att få ta ett större ansvar.
            </seg>
          </u>
          <note type="speaker" xml:id="i-7b91763d058faee1-0">
            Anf. 84 JOHAN LINANDER (c) replik:
          </note>
          <u who="johan_linander_ed0b28" xml:id="i-d91289c2afce58a4-3">
            <seg xml:id="i-01df127360c29505-0">
              Herr talman! Det är trevligt att vår gemensamma hemstad Lund
              får ett så stort utrymme i den här debatten. Men jag tycker inte
              alls att det känns speciellt bra att statsrådet gör narkotikapolitiken
              till en klassfråga. Det var väldigt tydligt i anförandet. Jag
              utgår från att Morgan Johansson inte menar att unga som bor på
              Östermalm eller i Täby ska få sämre hjälp att lämna ett missbruk
              än unga som bor i Perstorp eller för den delen på Norra Fäladen
              i Lund.
            </seg>
            <seg xml:id="i-f3d30ff2eafe9a99-0">
              Jag kan inte låta bli att reflektera över att Socialdemokraterna
              har bestämt sig för att buggning är oerhört viktig. Man kan fråga
              sig: Om buggning är så viktig för att bekämpa narkotikan, varför
              har Socialdemokraterna inte tagit upp det i sin narkotikapolitiska
              handlingsplan? Jag kan ge svaret själv, så behöver statsrådet
              inte skriva så ivrigt. Svaret är givetvis att den handlingsplanen
              har gjorts tillsammans med Vänsterpartiet och Miljöpartiet. I
              de partierna finns inget större intresse för buggning.
            </seg>
            <seg xml:id="i-6b78ccd30dd25eea-0">
              Men jag är beredd att ta en buggningsdebatt när som helst. Centerpartiets
              inställning framförde jag tidigare.
            </seg>
            <seg xml:id="i-caf406ae78556a95-0">
              Vad vi egentligen ska debattera här i dag är målsättningen, hur
              vi ska komma närmare målsättningen ett narkotikafritt samhälle.
              Jag skulle också vilja höra om Morgan Johansson anser att mitt
              påstående om att narkotikan har blivit billigare stämmer och att
              priset tydligt indikerar, eller nästan säkert visar, att det har
              blivit mer narkotika i Sverige. Innebär det i så fall inte att
              Sverige under Socialdemokraternas regeringsår kommit längre ifrån
              målsättningen ett narkotikafritt samhälle?
            </seg>
          </u>
          <note type="speaker" xml:id="i-118c09f3618f8884-0">
            Anf. 85 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-3">
            <seg xml:id="i-8743e18167999d16-0">
              Herr talman! Johan Linander sade att man inte kan undgå att socialdemokratin
              väldigt gärna vill ha på plats en buggningslagstiftning. Nej,
              men det ville ju Johan Linander också till för bara några månader
              sedan. Sedan hände det någonting, vad jag förstår. Vad han nu
              har att svara på är varför Centern nu ingår i den allians som
              stoppar den och förhalar den ytterligare ett år. Vad han också
              måste svara på är om Centern, tillsammans med Kristdemokraterna,
              tänker fortsätta att låsa en eventuell borgerlig regering.
            </seg>
            <seg xml:id="i-9d7c53725cb888e7-0">
              90 % av all heroin som vi får in i Sverige kommer från Afghanistan.
              Det är inga enmansföretagare, det är en noggrant organiserad brottslighet.
              Vi lyckas ta de som är på gatan och de som är kurirer, men vi
              har svårt att komma åt dem som är högre upp i näringskedjan. Därför
              behöver vi, precis som alla andra nordiska länder, denna möjlighet.
              Den låser och förhalar nu Centern. Först förhalade Moderaterna
              den möjligheten i fyra år, förra mandatperioden. Folkpartiet var
              också väldigt tveksamt. Vi hade ingen majoritet då. Nu blir det
              en förhalning ytterligare ett år.
            </seg>
            <seg xml:id="i-abdf2402c81b0dba-0">
              Ge besked i sakfrågan, Johan Linander! Tänker ni även i regeringsställning
              fortsätta att låsa den här möjligheten? Det är i så fall ett väldigt
              dåligt besked när det gäller svensk narkotikabekämpning.
            </seg>
            <seg xml:id="i-f2d8daf32fe5858b-0">
              Sedan försöker Johan Linander göra det så enkelt för sig. Tillgängligheten
              av narkotika har ökat, ja. Det gjorde den framför allt i början
              av 90-talet när det var en borgerlig regering. Jag skulle aldrig
              få för mig att säga att det var borgerlighetens fel att tillgängligheten
              av narkotika ökade då, därför att jag vet vad som var den bakomliggande
              orsaken, nämligen att Sovjetunionen föll ihop. Då öppnades transportvägarna
              genom Östeuropa och genom Ryssland. Därmed fick vi också en mycket
              större tillgång på narkotika. Det är därför som vi behöver ha
              effektiva instrument för att sätta åt denna organiserade brottslighet.
              Där är Johan Linander återigen svaret skyldig.
            </seg>
          </u>
          <note type="speaker" xml:id="i-60846c3ee30f9338-0">
            Anf. 86 JOHAN LINANDER (c) replik:
          </note>
          <u who="johan_linander_ed0b28" xml:id="i-d91289c2afce58a4-4">
            <seg xml:id="i-bb90ccf3880cd511-0">
              Herr talman! Jag gjorde ett försök att komma in på vad vi skulle
              debattera, men jag får väl inse att Socialdemokraterna inte är
              intresserade av den narkotikapolitiska diskussion som jag trodde
              att vi skulle ha här i dag. Då ska jag i stället ta buggningsdebatten,
              så gärna, så gärna.
            </seg>
            <seg xml:id="i-e2f95dacfbe2fcea-0">
              Om Morgan Johansson hade lyssnat lite bättre på mitt tidigare
              replikskifte med Martin Nilsson, hade han redan hört svaret, men
              jag kan ta det igen.
            </seg>
            <seg xml:id="i-3e2ee82730f50380-0">
              Centerpartiet är för buggning. Vi har motionerat om buggning
              tidigare. Men den måste genomföras på ett rättssäkert sätt och
              med tillräckligt skydd för den personliga integriteten.
            </seg>
            <seg xml:id="i-06a35d30784b8bf8-0">
              Socialdemokraterna lägger nu fram en buggningsproposition som
              innebär att man säger att det behövs en upplysningsplikt, att
              de som blir buggade måste få veta det i efterhand. Samtidigt säger
              man: Vi kan inte genomföra den nu, så först inför vi buggning
              och sedan ska vi börja utreda hur upplysningsplikten ska fungera.
            </seg>
            <seg xml:id="i-33c6ce658aa82e64-0">
              Detta är en felaktig ordning. Just för att det här är ett grundlagsskyddat
              område finns det en möjlighet i denna riksdag till minoritetsbordläggning
              av frågan under ett år. Vi är beredda att göra det. Vi hade önskat
              att den socialdemokratiska regeringen i stället hade kommit med
              ett rättssäkert förslag om buggning som hade skyddat den personliga
              integriteten, men det valde ni att inte göra. Därför kan vi bli
              tvungna att tillsammans med Vänsterpartiet, Miljöpartiet och Kristdemokraterna
              bordlägga frågan i ett år för att vi samtidigt ska kunna genomföra
              buggning och klara av rättssäkerheten och klara av den personliga
              integriteten. Nog om buggning.
            </seg>
            <seg xml:id="i-384661a6c266c60a-0">
              Statsrådet var också inne på att narkotika nu finns på utelistan.
              Jag önskar verkligen att han hade haft rätt, men tyvärr tror jag
              inte att det är så. Kontroller på de så kallade innekrogarna,
              inte minst i den här staden, visar tyvärr det motsatta, att också
              bland folk som anses tillhöra innefolket missbrukas det tyvärr
              en hel del narkotika.
            </seg>
          </u>
          <note type="speaker" xml:id="i-91fd80b2047b9211-0">
            Anf. 87 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-4">
            <seg xml:id="i-9cf1fd432319b4ba-0">
              Herr talman! Det är klart att vi är långt ifrån det slutgiltiga
              målet om ett narkotikafritt samhälle. Det är klart att det fortfarande
              finns ungdomar som provar narkotika. Vad jag pekade på är att
              andelen 15-åringar som provat narkotika har minskat med en tredjedel
              på fyra år, samtidigt som ju tillgängligheten av allt att döma
              inte har minskat. Som jag förklarade i mitt tidigare inlägg har
              detta att transportvägarna har öppnats genom Östeuropa inneburit
              att tillgängligheten faktiskt har ökat. Men är det inte ganska
              stort att samtidigt som tillgängligheten av allt att döma fortfarande
              är stor är det ändå fler ungdomar nu som säger nej än tidigare?
              För första gången på 15 år har det visat på samma sak när man
              har testat de mönstrande pojkarna.
            </seg>
            <seg xml:id="i-5906d1ae769df14d-0">
              Jag drar den slutsatsen att de insatser som vi har gjort hittills
              för att förebygga och bekämpa brotten och satsningarna på missbrukarvården
              faktiskt har haft en effekt. Det är därför som jag också begär
              riksdagens förtroende att få fortsätta med de åtgärderna och enligt
              den handlingsplan som vi nu har lagt fast. Men försök inte att
              blanda bort korten i den delen och hänvisa till att missbruket
              växte på 90-talet, därför att det har skett en väldigt påtaglig
              förändring under de senaste åren.
            </seg>
            <seg xml:id="i-265d4a52f5020eea-0">
              Sedan är det uppenbart att Centerpartiet vrider sig i buggningsfrågan.
              Man vet inte riktigt vet vilken fot man ska stå på, och beslutet
              att man skulle säga nej i slutändan kom in väldigt sent. Vi gjorde
              ju upp med Folkpartiet om det här. Jag tycker att det är väldigt
              bra att vi nu får en ordentlig majoritet för det.
            </seg>
            <seg xml:id="i-b77c95c9b85b5450-0">
              Min enkla fråga var bara: Tänker ni i en eventuell borgerlig
              regering fortsätta att låsa frågan? Det har vi inte fått något
              som helst svar på. Det kan mycket väl vara så att om vi skulle
              få en borgerlig regering kanske vi ännu efter fyra år med den
              inte har löst frågan, därför att ni sitter och bromsar.
            </seg>
          </u>
          <note type="speaker" xml:id="i-a03034511b134b9f-0">
            Anf. 88 TORKILD STRANDBERG (fp) replik:
          </note>
          <u who="torkild_strandberg_7aec55" xml:id="i-89b12397b744d66a-3">
            <seg xml:id="i-c1e70076162466b5-0">
              Herr talman! Jag vill bara göra två små kommentarer. Det kändes
              som väldigt, väldigt gammaldags att tala om våra barn och socialdemokratins
              barn. Att motivera sin inställning i narkotikafrågan med att det
              är vissa som i större omfattning än andra är drabbade av detta
              gissel tycker jag faktiskt, statsrådet, är närmast stötande. Det
              finns inga socialdemokratiska barn. Barn är alltid sina egna och
              sina föräldrars. Regeringen och statsrådets parti abonnerar inte
              på några barn, vare sig de bor i Degerfors eller i Landskrona.
            </seg>
            <seg xml:id="i-323310dbfa5a8054-0">
              Det andra handlar om buggningen. Statsrådet var kolossalt noga
              med att gå igenom i vilka situationer olika partier hade varit
              för respektive emot. Det är väl en intressant historieskrivning.
              Vad statsrådet glömde i denna uppräkning var att hans parti i
              stort sett i 20 år haft regeringsmakten och inte förmått lägga
              fram något förslag förrän nu. Om olika partier vid olika tillfällen
              har varit för respektive emot, har socialdemokratin bara varit
              lat. Inget förslag på 20 år det är ganska illa.
            </seg>
            <seg xml:id="i-707e62283c60320d-0">
              Jag skulle nu vilja komma till en fråga, och jag ska fatta mig
              så kort jag kan. Drogtester i skolan har vi identifierat som en
              möjlig väg för att upptäcka missbruk tidigt och kunna göra något
              åt det. Detta avfärdas ofta, och jag tillstår gärna att frågan
              inte alls är okomplicerad. Men det avfärdas ofta som integritetskränkande.
              Martin Nilsson sade tidigare att det var ett utslag av kontrolliberalism.
              Det kan man tycka. Men jag tycker att det är att lite snabbt avfärda
              någonting som har visat sig kolossalt effektivt där det har provats,
              även i vårt land och i strid med Skolverkets rekommendationer.
              De flesta elever i Helsingborg till exempel säger att det här
              är ett starkt stöd i deras förmåga att säga nej till narkotika.
            </seg>
          </u>
          <note type="speaker" xml:id="i-d8e0cc05cad108a5-0">
            Anf. 89 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-5">
            <seg xml:id="i-02d3ee56c6d53978-0">
              Herr talman! Det är nu den tredje borgerliga företrädaren som
              inte tycker om att jag tog upp klassperspektivet i narkotikafrågan.
              Jag förstår det, därför att ni gör ju allt för att skärpa klassmotsättningarna
              i er övriga ekonomiska politik. Ni vill inte erkänna att om man
              har i grunden stora klassklyftor och stora konflikter drabbar
              det på många olika sätt. Ett av de sätten är att om man får in
              droger i samhället är det ofta de som har det sämre ställt som
              faller igenom snabbast och som blir utslagna. Det var det som
              jag pekade på. När jag säger det, då känner Moderaterna, Folkpartiet
              och kanske också i viss mån Centern sig obekväma, för det vill
              man inte tala om. Man vill ju inte tala om klassklyftorna. Man
              vill inte tala om narkotikans, drogernas eller alkoholens betydelse
              i socialt hänseende.
            </seg>
            <seg xml:id="i-6d73ebcd880b5c27-0">
              Inläggen från er alla tre är ganska betecknande för hur ni ser
              på detta.
            </seg>
            <seg xml:id="i-9f0534b1a7ae8c62-0">
              I mitt inlägg sade jag något annat som har med detta att göra,
              nämligen att länder som driver en politik som verkar för ökade
              klassklyftor aldrig kommer att klara narkotikafrågan på lång sikt.
              Jag tycker att ni alla tre, och kanske också Kristdemokraterna,
              borde fundera över: Hur ser vår ekonomiska politik ut? Medverkar
              den kanske till att skärpa klassmotsättningarna i vårt land? Får
              det kanske också effekt på narkotikasituationen?
            </seg>
            <seg xml:id="i-653477e371928b0c-0">
              Det är den poäng jag hade, och det var den poäng som ni kände
              er lite obekväma inför. För vår del är klassperspektivet något
              absolut grundläggande också i detta fall.
            </seg>
            <seg xml:id="i-6c17ce83f631d7bb-0">
              Drogtester för barn exemplifierade jag med England och sade att
              det är något som kan fungera i England. Narkotikasituationen i
              England är oerhört mycket värre än vad den är i Sverige. Ungefär
              7 % av 15-åringarna säger att de har prövat narkotika. När man
              lyssnar på Torkild Strandberg skulle man kunna tro att det är
              70 %. Så är det inte. Att då gå fram med den typ av generella
              åtgärder som han vill göra är inte motiverat.
            </seg>
          </u>
          <note type="speaker" xml:id="i-a415411614382833-0">
            Anf. 90 TORKILD STRANDBERG (fp) replik:
          </note>
          <u who="torkild_strandberg_7aec55" xml:id="i-89b12397b744d66a-4">
            <seg xml:id="i-30eebf80f1375bd6-0">
              Fru talman! Morgan Johansson får ha vilka klassperspektiv han
              vill för sin politik. Det kanske kan finnas skäl för det. Men
              att tala om socialdemokratins barn vidhåller jag är i det närmaste
              stötande. Det ger ett eko från en annan tid. Morgan Johansson
              tyckte att vi skulle hålla oss till 2000-talet. Jag instämmer
              i det. Jag tycker att Morgan Johansson också ska försöka stå kvar
              där.
            </seg>
            <seg xml:id="i-28e1d387ab310dcc-0">
              Det kanske fortfarande finns möjlighet att buggningsfrågan ska
              kunna lösas. Jag kan garantera att i justitieutskottet kommer
              vi från Folkpartiets sida inte att lämna någon sten ovänd för
              att få våra vänner i Centern och Kristdemokraterna att acceptera
              det förslag till lagstiftning som har lagts fram, även om det
              innebär justeringar av det. Vi kommer inte att lämna någon sten
              ovänd för att buggning ska kunna passera den här kammaren.
            </seg>
            <seg xml:id="i-739bbd750c79f9a7-0">
              Det vore klädsamt om statsrådet, i stället för att bara spela
              gnällvalsen över vissa av alliansens partier, gjorde ett och annat
              försök med sitt eget regeringsunderlag. Anledningen till att vi
              inte har buggning i Sverige är ju att Morgan Johansson och socialdemokratin
              har ett fullständigt odugligt regeringsunderlag på brottsbekämpningens
              område i vårt land.
            </seg>
            <seg xml:id="i-a4422ef7f08d229b-0">
              Att ett statsråd står och gnäller över oppositionens oförmåga
              att leverera politik i detta avseende är ganska häpnadsväckande.
              Hur vore det att se till sitt eget underlag innan man beklagar
              sig över något annat?
            </seg>
          </u>
          <note type="speaker" xml:id="i-c59ef0ee1a7f7488-0">
            Anf. 91 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-6">
            <seg xml:id="i-c99528748a1b2119-0">
              Fru talman! Jag kan förstå att Torkild Strandberg ibland slirar
              på historieskrivningen. Han deltog nog inte i diskussionerna kring
              buggning som vi hade i riksdagen under den förra mandatperioden.
            </seg>
            <seg xml:id="i-02f89f940c20d678-0">
              Då var situationen den att Moderaterna länge vägrade lämna besked
              och förhalade frågan. I Folkpartiet hade vi en ledamot som hette
              Siw Persson som också hade mycket stora bekymmer med den här frågan.
              Folkpartiet röstade olika i den här frågan beroende på vilket
              år det var.
            </seg>
            <seg xml:id="i-5370cb02058ddb9d-0">
              Det är klart att vi inte fick någon majoritet när vi skulle pröva
              frågan i riksdagen under den förra mandatperioden. Nu har vi en
              majoritet därför att Folkpartiet är med på detta. Det är utmärkt.
              Bekymret är att bland annat Centern och Kristdemokraterna bildar
              en annan sorts allians och låser detta. Därmed förhalar vi det
              ytterligare ett år.
            </seg>
            <seg xml:id="i-8dfc4c974af4764f-0">
              Den fråga som jag vill att Torkild Strandberg funderar över är:
              Om olyckan är framme och vi får en borgerlig regering är inte
              Torkild Strandberg lite orolig hur många stenar han än vänder
              på att Centern och Kristdemokraterna kommer att fortsätta att
              låsa den här frågan? Alla beslut som fattas av regeringen måste
              ju vara kollektiva. Är inte Torkild Strandberg det minsta bedrövad
              och orolig för det?
            </seg>
          </u>
          <note type="speaker" xml:id="i-e56c89fe2890d7e0-0">
            Anf. 92 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-6">
            <seg xml:id="i-79bdd8b6c62321de-0">
              Fru talman! Varför engagera sig, frågar Morgan Johansson inledningsvis?
              Det beror på att hans socialdemokratiska barn är illa utsatta
              vad gäller missbruk.
            </seg>
            <seg xml:id="i-54fbc33401e32075-0">
              Jag kallar alla ungdomar och barn i Sverige för våra barn och
              ungdomar. Det gör alla kristdemokrater. Jag utgår ifrån att Morgan
              Johansson egentligen också menar det. Språkbruket blev olyckligt.
              Det är faktiskt lite stötande att tala om våra ungdomar. De är
              våra ungdomar förutsatt att de tillhör rätt klass.
            </seg>
            <seg xml:id="i-65bd9b037e07553c-0">
              Enligt min bestämda mening är alla ungdomar i Sverige våra ungdomar.
            </seg>
            <seg xml:id="i-1655f503b89f5e79-0">
              Den grundläggande frågan är ju satsningarna på välfärden. Det
              talade jag med Martin Nilsson om i ett tidigare replikskifte.
            </seg>
            <seg xml:id="i-bc8d29c04c63d9b1-0">
              Jag vill ställa en liknande fråga som den vi tidigare har debatterat
              till Morgan Johansson: Anser Morgan Johansson att ni i tid har
              tagit itu med missbrukssituationen i Sverige? Här finns det skillnader.
              Kristdemokraterna anser att vi i ett betydligt tidigare skede
              skulle ha prioriterat de här frågorna. Det har vi visat i praktisk
              politik i våra budgetalternativ. Vi har lagt mer pengar på kommuner
              och landsting i många år. Vi har lagt mer pengar på psykiatrin
              och vi har lagt mer pengar på kriminalvården för att vi skulle
              kunna bjuda upp bättre i motståndet mot missbrukets utveckling
              och ge fler möjlighet till behandling.
            </seg>
            <seg xml:id="i-ec132b5113e3d79c-0">
              Den grundläggande frågan är: Har ministern i tid tagit ansvar
              med sin regering för att stävja den mycket alarmerande utveckling
              vi har haft inom narkotika- och alkoholpolitikens område?
            </seg>
          </u>
          <note type="speaker" xml:id="i-07ea83d1042736e8-0">
            Anf. 93 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-7">
            <seg xml:id="i-288e2a7ce9856049-0">
              Fru talman! Man kan naturligtvis ifrågasätta om man borde ha
              gått in med ännu mer resurser ännu tidigare än vad vi har gjort.
              Vi har gått in med miljardbelopp under 2000-talet för att förstärka
              förebyggandet. Man kan naturligtvis säga att vi borde ha gått
              in med ännu mer.
            </seg>
            <seg xml:id="i-71b1a1f4df9db9d2-0">
              Man kan inte göra det så enkelt för sig som Kristdemokraterna
              gör och säga att Kristdemokraterna har anslagit mer pengar. Problemet
              med era budgetmotioner är att de aldrig är finansierade. Det visar
              sig också i alla analyser som ekonomer gör av era motioner. Det
              är som vanligt med kristdemokratiska budgetunderlag; man slirar
              på siffrorna och hämtar ofta uppgifter direkt från luften.
            </seg>
            <seg xml:id="i-2dd042a80428e531-0">
              Det fungerar inte i regeringsställning. Det visade sig ju när
              ni sist fick möjlighet att styra. Så kan man inte styra ett land.
            </seg>
            <seg xml:id="i-1aadfb265b31b35e-0">
              Vi har gått in med ganska stora resurser. På de förebyggande
              insatserna är det över 1 miljard de senaste fem åren. Det gäller
              också sådant som är förebyggande i annat avseende, som till exempel
              skolhälsovården. Det är en viktig pusselbit om man ska klara detta.
            </seg>
            <seg xml:id="i-f804497e159be537-0">
              Sedan 1999 har antalet kuratorer i vårt land ökat med 38 %. Antalet
              skolpsykologer har ökat med 44 %. Antalet skolsköterskor har ökat
              med 22 %. Det har skett bland annat till följd av de öronmärkta
              resurser som vi gav skolan, 5 miljarder sammantaget under fem
              år.
            </seg>
            <seg xml:id="i-f23ce74d15f1c598-0">
              En viktig del för att upptäcka sociala problem och missbruk i
              tid är att det finns en elevhälsovård som fungerar. Det har vi
              satsat på och lyft fram på ett väldigt tydligt sätt.
            </seg>
            <seg xml:id="i-23d7814342af258b-0">
              Kristdemokraterna är också förnärmade över att vi pratar klassperspektiv
              och narkotika. Om man har en politik som syftar till att öka klassklyftorna
              i landet vill man naturligtvis inte höra talas om att narkotikafrågan
              kanske också är en klassfråga.
            </seg>
          </u>
          <note type="speaker" xml:id="i-635cb198710d44e0-0">
            Anf. 94 ULRIK LINDGREN (kd) replik:
          </note>
          <u who="ulrik_lindgren_ff14fa" xml:id="i-c57df2a3d5671987-7">
            <seg xml:id="i-d4847c12f0d18df0-0">
              Fru talman! Jag har inte för ett ögonblick betvivlat att narkotikamissbruket
              också har en klassdimension och att den som är sämre ute i samhället
              på olika sätt, bland annat ekonomiskt, ligger tuffare till också
              när det gäller missbruk. Därför är det väldigt allvarligt att
              Socialdemokraterna visar den uppenbara likgiltigheten inför ungdomsarbetslösheten.
            </seg>
            <seg xml:id="i-7367b6b045b3c48c-0">
              Det är klart att det finns samband. Det jag reagerade emot var
              talet om exklusivitet, att just de ungdomar som man kan kalla
              för socialdemokratiska är våra ungdomar. Enligt min mening är
              alla barn och ungdomar i Sverige våra ungdomar.
            </seg>
            <seg xml:id="i-976f8bdb50b91538-0">
              Jag tackar för att det åtminstone finns ett halvt medgivande.
              Man kan ifrågasätta, säger Morgan Johansson, om vi har ingripit
              i tid. Ja, det kan man minsann ifrågasätta.
            </seg>
            <seg xml:id="i-8e5027b10c3a18f0-0">
              Vi har sett många års utveckling åt fel håll på missbruksområdet
              utan att Socialdemokraterna har ingripit. Nu ger jag gärna igen
              ett erkännande att vi har enighet om att vi tillsammans ska försöka
              återta kapacitet och satsa mer på välfärden. Men ni ligger efter.
              Vi har satsat betydligt mer i våra budgetalternativ.
            </seg>
            <seg xml:id="i-2544367c9ad16c1a-0">
              Sedan går det naturligtvis an att kritisera våra finansieringsalternativ.
              Och när det passar så är det så att säga fel finansiering enligt
              Socialdemokraterna. Då angrips vi för det och kallas för högerparti
              och så vidare. Och ibland sägs det att det inte är en real och
              fungerande finansiering. Så varierar kritiken.
            </seg>
            <seg xml:id="i-c5e531203baa6aa8-0">
              Men vi står för våra budgetalternativ. Vi anser att det är viktigt
              att öppet och ärligt redovisa detta. Och vi väljer bort annat
              i våra budgetalternativ för att kunna finansiera viktiga välfärdssatsningar
              inom psykiatrin, kommuner och landsting, skolhälsovård men även
              sådant som kriminalvården för att den ska ha ett substantiellt
              innehåll.
            </seg>
            <seg xml:id="i-baa172a5e42ec3ea-0">
              Jag skulle också vilja ha ett förnyat och betydligt klarare besked
              än det som vi har fått tidigare om hur du ser på risken för att
              våra kommunala drogsamordnare så att säga förskingras. Kan du
              ge ett besked om det?
            </seg>
          </u>
          <note type="speaker" xml:id="i-93dce4b7385e0132-0">
            Anf. 95 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-8">
            <seg xml:id="i-9e20f3b56eeb05d9-0">
              Fru talman! Beträffande de kommunala drogsamordnarna ser jag
              fram emot att när vi nu satsar så mycket pengar 250 miljoner i
              år och 260 miljoner nästa år är det en väldigt tydlig signal till
              kommunerna att detta är någonting som vi kan fortsätta att satsa
              på. Jag har faktiskt inte sett signaler av den karaktären som
              Ulrik Lindgren lyfter fram, att man skulle göra sig av med kommunala
              drogsamordnare, särskilt inte mot bakgrund av att kommunerna nu
              faktiskt har mer pengar än vad de har haft på väldigt länge. Kommunsektorn
              har ju 1015 miljarder i överskott. Jag ser alltså inte den signalen.
            </seg>
            <seg xml:id="i-506dcce9472ffe9a-0">
              Ulrik Lindgren säger att vi under många år har sett att det har
              gått åt fel håll i fråga om narkotikaanvändningen. Ja, vi såg
              det under 90-talet. Tillgängligheten ökade, vilket innebar att
              fler ungdomar provade narkotika.
            </seg>
            <seg xml:id="i-df407d80805b4dd9-0">
              Men glöm då inte bort, Ulrik Lindgren, att vi sedan fyra år tillbaka
              faktiskt ser en minskning när det gäller antalet ungdomar som
              provar narkotika. Vi ser faktiskt också en minskning när det gäller
              drickandet bland ungdomar. Det är det som jag tar fasta på. Och
              jag säger att det kanske kan vara så att våra insatser har haft
              effekt. Det får inte effekt på ett, två eller tre år. Men det
              kan få effekt på fyra, fem eller sex år. Och det är därför som
              dessa satsningar måste vara långsiktiga.
            </seg>
            <seg xml:id="i-a4b5b2cbf7f52e50-0">
              Om Ulrik Lindgren vill ge mig ett erkännande, ge mig då också
              ett erkännande för att det ser ut att ha blivit bättre under dessa
              år när det gäller den frågan.
            </seg>
            <seg xml:id="i-64e68ad1b264eddc-0">
              Ulrik Lindgren gav också ett visst erkännande när det gäller
              att detta också är en klassfråga. Han sade att det också är en
              klassfråga. Men varför ska ni då lägga fram förslag som skärper
              klasskillnaderna i Sverige? Förstår ni inte den kopplingen?
            </seg>
            <seg xml:id="i-8b2a022bc3430e17-0">
              Min uppmaning till Ulrik Lindgren är därför att ni ska gå tillbaka
              och titta i er ekonomiska politik. Om ni verkligen vill verka
              för att förbättra de sociala förutsättningarna i vårt land, då
              ska ni inte lägga fram förslag som skärper klassmotsättningarna
              i vårt land.
            </seg>
          </u>
          <note type="speaker" xml:id="i-bd35884c49a75278-0">
            Anf. 96 LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-85aa7d6bd4bf388a-0">
            <seg xml:id="i-79ddb83599339da6-0">
              Fru talman! Innan jag börjar med mitt anförande skulle jag vilja
              lämna över ett vackert rött häfte med sidenband till statsrådet
              Morgan Johansson. Det är 4 000 namnunderskrifter insamlade i Västernorrland,
              i huvudsak i Sundsvall, från nätverket Vileda som består av ett
              70-tal organisationer med företrädare på läktaren i dag. Och jag
              hoppas att statsrådet åtminstone ögnar igenom detta.
            </seg>
            <seg xml:id="i-d7134f70cd86722d-0">
              Fru talman! Det är till stor del med sorg som jag står här i
              dag eftersom jag vet att majoriteten här i kammaren senare i dag
              kommer att rösta igenom en lag som så tydligt strider mot den
              uppfattning som svenska folket har, nämligen att det är och ska
              förbli förbjudet att knarka.
            </seg>
            <seg xml:id="i-254a267219b5e97a-0">
              Detta lagförslag om utbyte av sprutor och kanyler är därför ett
              stort misstag.
            </seg>
            <seg xml:id="i-83b41ce7e5a0ec7c-0">
              Svenskar beskylls ofta för att vara naiva intill dumhetens gräns.
              Att säga att det är naivt är väl det bästa man kan säga om detta
              lagförslag. Och med det, fru talman, yrkar jag bifall till reservation
              18.
            </seg>
            <seg xml:id="i-c22388b01f1d04c0-0">
              Intentionerna däremot kan väl ingen sätta sig emot? Det är givet
              att alla vill förebygga spridning av hiv-infektion och andra blodburna
              infektioner bland personer som missbrukar narkotika som det står
              i förslaget. Att landstingen dessutom ska erbjuda vård och avtändning,
              i utbyte mot sprutor och kanyler, låter ju bra men blir troligen
              ett spel för gallerierna eftersom detta sannolikt inte kommer
              att fungera. Det tycker jag också har framkommit i en del av replikskiftena.
            </seg>
            <seg xml:id="i-0a15c7f0da5f633c-0">
              Den 20-åriga försöksverksamhet som har skett i Skåne och som
              är mycket omtvistad bland sjukvårdspersonal, bland socialarbetare,
              bland organisationer på fältet och inte minst bland före detta
              narkomaner ska nu enligt förslaget bli legio i hela landet.
            </seg>
            <seg xml:id="i-72cfbc9b2dd29576-0">
              Vi moderater anser att detta är helt fel väg att gå. Vi riskerar
              faktiskt snarare ett accelererande missbruk och därmed också att
              fler människor kommer att smittas av hiv eller hepatit.
            </seg>
            <seg xml:id="i-6cc598744e2811f4-0">
              Jag ska här i huvuddrag förklara våra invändningar.
            </seg>
            <seg xml:id="i-fa65c2326fb79c64-0">
              Narkotikan flödar i Europa, vilket flera har vittnat om, och
              starka krafter driver på för att luckra upp motståndet. Det finns
              flera skäl. Det handlar om såväl uppgivenhet som ekonomiska intressen.
            </seg>
            <seg xml:id="i-a9440d1d74d9aeb6-0">
              Jag har också upptäckt att det finns en skrämmande attityd bland
              somliga, förmodligen ganska många, som i korthet kan sammanfattas
              i orden: Låt dem knarka ihjäl sig. Det blir billigare så. Det
              är en inställning som skrämmer mig och, utgår jag från, alla andra
              som sitter här och på läktaren.
            </seg>
            <seg xml:id="i-952f2533df2db604-0">
              Internationell forskning visar att ju mer negativ syn ungdomar
              har på narkotika, desto mindre benägna blir de att prova. Och
              omvänt: Om samhället har en mer tillåtande attityd till missbruk
              riskerar också ungdomars eget motstånd att luckras upp.
            </seg>
            <seg xml:id="i-98a8d177f9b00ad3-0">
              Jag är övertygad om att vi kan tacka vår hittills restriktiva
              narkotikapolitik för att trots allt färre unga här i Sverige testar
              och fastnar i droger. Det är en stor skillnad gentemot många andra
              länder i Europa.
            </seg>
            <seg xml:id="i-cd8af26e32c95b36-0">
              Förbud fungerar nämligen så länge det finns en kontrollfunktion.
            </seg>
            <seg xml:id="i-1cf32f5a5aea3dd6-0">
              Nu visar det sig det finns siffror på det att andelen unga som
              testar droger i Malmö är större än i övriga landet. Vad säger
              det? Kanske ingenting. Eller också gör det det. Det vet vi inte.
              Signaler är nämligen viktiga.
            </seg>
            <seg xml:id="i-0a101497aeaa9952-0">
              Sprututbytesprogrammet ska förhindra spridning av hepatit och
              hiv, sägs det. Och Socialstyrelsen ska ge tillstånd till de landsting
              som vill öppna sprutmottagningar.
            </seg>
            <seg xml:id="i-3d0b1563638016e2-0">
              Men det märkliga med hela denna fråga är att Socialstyrelsens
              egna utvärderingar inte ger stöd för att sprututbyte skulle skydda
              mot hivsmitta bland injicerande narkomaner.
            </seg>
            <seg xml:id="i-7e9df2162ab95630-0">
              Vi har, gudskelov, inte någon hivepidemi bland missbrukare i
              Sverige. Tvärtemot vad många tror är narkomaner, till skillnad
              från många andra, medvetna om riskerna och försiktiga. Det är
              en följd av att det har varit en omfattande information under
              lång tid.
            </seg>
            <seg xml:id="i-fc1b0431d018d04d-0">
              I Helsingfors anmäldes i fjol ungefär 200 nya hivfall. Av dem
              är bara mellan 15 och 20 narkomaner. Statsrådet var själv inne
              på detta. Nästan alla övriga hade blivit smittade sexuellt, och
              det gäller även för hälften av de hivsmittade narkomanerna. Det
              handlar alltså om totalt sjuåtta personer som kan ha blivit smittade
              via sprutor. Det är tragiskt nog, men det borde ge lite perspektiv
              på frågan.
            </seg>
            <seg xml:id="i-0f4b935453825ad0-0">
              Oskyddade samlag är en betydligt vanligare orsak till hiv, även
              bland narkomaner. Mot det hjälper inga fria sprutor i världen,
              däremot fria kondomer. Och sådana kan man mycket väl dela ut.
            </seg>
            <seg xml:id="i-734cd049541d5a89-0">
              Sedan måste man också veta hur missbruksmiljöerna ser ut. Injicerande
              är ofta en kollektiv sysselsättning. Att dela ut rena sprutor
              hjälper inte när smittan finns i själva injektionslösningen och
              kanske också i de bomullstussar genom vilka man drar upp denna
              lösning. Och den, statsrådet, som tar sin jungfrusil frågar inte
              i första hand efter oanvända rena sprutor.
            </seg>
            <seg xml:id="i-db8bf1dc06f68251-0">
              I Helsingfors kunde man också i fjol notera en helt ny trend.
              För första gången fanns det bland de hivsmittade fem mycket unga
              narkomaner. Det är tveksamt om de hade kvalat in med tanke på
              den 20-årsgräns som man nu vill ha enligt Socialstyrelsens normer.
            </seg>
            <seg xml:id="i-1f38900fe27966b5-0">
              Sprututbyte kommer att rädda liv, hävdar förespråkarna. Varje
              år dör närmare 400 personer till följd av sitt knarkande många
              av överdoser och andra i olyckor. Men ett fåtal av dem en eller
              två personer gör det därför att de är smittade av hiv och har
              utvecklat aids.
            </seg>
            <seg xml:id="i-87053f50cebcf14f-0">
              Men med fria sprutor underhåller samhället i stället det missbruk
              som många av dem senare kommer att dö i.
            </seg>
            <seg xml:id="i-076436e0ed177764-0">
              Skåne har flest narkotikarelaterade dödsfall i landet, trots
              fria sprutor.
            </seg>
            <seg xml:id="i-636856e3678cc33c-0">
              I den betydligt större Göteborgsregionen är dödligheten inte
              ens hälften så stor som i Skåne, trots eller tack vare att man
              inte delar ut sprutor.
            </seg>
            <seg xml:id="i-98c92928b06a5a2d-0">
              Ett annat argument är att sprutmottagningar kommer att hjälpa
              till att motivera missbrukarna att söka vård. Men snälla tror
              ni själva på det här?
            </seg>
            <seg xml:id="i-4fa11d615ce0545b-0">
              I Skåne har det gjorts ytterst få LVM-anmälningar från sprututbytesmottagningarna
              trots att i princip alla där uppfyller kraven för LVM. Socialtjänsten
              i Skåne har förlitat sig på de glesa rapporterna som man får från
              sprututbytesmottagningarna i stället för att själv aktivera sig
              för att få in missbrukarna i vård.
            </seg>
            <seg xml:id="i-fa4084425679667f-0">
              Det är förbjudet att knarka i Sverige, fru talman. Det är förbjudet
              att sälja narkotika. Men vid sprutmottagningarna i Skåne har personalen
              enligt en omfattande rapport från Helsingforss förra socialläkare
              Anders Anell motsatt sig att polisen ska agera mot den narkotikaförsäljning
              som sker i anslutning till mottagningen. Motivet från personalen
              är att området ska vara en frizon där missbrukarna inte ska vara
              oroliga för att polisen ska gripa in. Vad är det för signaler?
            </seg>
            <seg xml:id="i-c6985cf877c62479-0">
              Och vad blir nästa steg? Är det skattefinansierade sprutrum,
              som man har i Oslo, där narkomanerna kan få hjälp att injicera?
              Erfarenheterna därifrån med den så kallade sprutbussen visar att
              75 % delar verktyg, som det kallas, trots att de har fått rena
              sprutor. Det ser ut som en tanke att Oslo har den högsta dödligheten
              bland narkomaner i Norden.
            </seg>
            <seg xml:id="i-9eed4c2d62e50713-0">
              Är det svårt att få tag på rena sprutor? Nej, det är det inte
              heller. Det kan de flesta narkomaner vittna om. Sprutorna kostar
              ungefär en tia styck. Men det är naturligtvis bekvämt att få dem
              gratis. Jag har en spruta med mig här som jag har köpt på apoteket
              i Helsingfors. Den kostade ungefär 1 euro. I Helsingfors har man
              fria sprutor. Jag besökte en mottagning där. Där finns en epidemi
              med hiv bland missbrukare. Den här kopplingen finns alltså inte.
            </seg>
            <seg xml:id="i-5ad78f43e67237e9-0">
              Mottagningarna ska underlätta kontakten med missbrukare. Men
              i stort sett samtliga organisationer på fältet, från Kriminellas
              Revansch i Samhället till Föräldraföreningen Mot Narkotika eller
              Sveriges Invandrare Mot Narkotika, förnekar att det skulle vara
              svårt att få kontakt med missbrukare eller för den delen att få
              dem att vilja testa sig för hepatit.
            </seg>
            <seg xml:id="i-e947c99b64d6c5bc-0">
              Mycket av det arbete som sker i dag på mottagningarna i Lund
              och Malmö är bra. Det kan fortsätta, anser vi, utan någon utdelning
              av sprutor. Sådana här goda erfarenheter finns redan på flera
              andra håll i landet. I Helsingfors finns Hållpunkt Maria. De finns
              också i Uppsala och på andra håll. Bygg vidare på detta!
            </seg>
            <seg xml:id="i-b0173252717f3f35-0">
              Det är också en myt att fria sprutor skulle skydda mot hepatit
              B. Häromåret var det 34 fall av hepatit B i Skåne mot 20 i Helsingfors.
              Det handlar om vaccinering och att landstinget satsar resurser
              på det.
            </seg>
            <seg xml:id="i-fa5464915b8425bc-0">
              Däremot finns det fortfarande stora brister på vårdområdet. Avgiftnings-
              och vårdplatser saknas på många håll. I de drygt 50 remissvar
              som har kommit in är ett återkommande tema att uppsökande arbete
              är en mycket effektivare motivation än det sprututbyte som här
              föreslås.
            </seg>
            <seg xml:id="i-819754572fae73d9-0">
              Det är inte, fru talman, hjälp att kunna fortsätta knarka som
              behövs utan hjälp att kunna sluta.
            </seg>
          </u>
          <note xml:id="i-372eee69bfdea318-0">
            I detta anförande instämde Magdalena Andersson, Maud Ekendahl,
            Cristina Husmark Pehrsson och Cecilia Magnusson (alla m) samt
            Ulrik Lindgren och Chatrine Pålsson (båda kd).
          </note>
          <note type="speaker" xml:id="i-35e496622aec108a-0">
            Anf. 97 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-9">
            <seg xml:id="i-58dad04f7d06877b-0">
              Fru talman! När man lyssnar på Lena Adelsohn Liljeroth ställer
              man sig en första fråga. Om nu detta som har genomförts i Skåne
              under 20 års tid är så hemskt varför har ni då inte avbrutit det?
              Har Lena Adelsohn Liljeroth talat med sina moderata partikolleger
              i Skåne om detta? Varför har inte Moderaterna där engagerat sig
              mot det?
            </seg>
            <seg xml:id="i-f0557760a5dac927-0">
              När ni var i regeringsställning allra senast hade ni justitieministerposten
              Gun Hellsvik. Då pågick sprututbytesverksamheten. Varför såg ni
              inte till att den avbröts då? I stället lade ni frågan i utredning
              efter utredning. Jag tror att Socialstyrelsen har gjort fyra utvärderingar.
              Förr eller senare kommer man till en punkt då man inte kan fortsätta
              med detta och då man tappar sitt ledarskap om man inte klarar
              av att bestämma sig. Ska detta fortsatt vara tillåtet eller ska
              det inte var tillåtet?
            </seg>
            <seg xml:id="i-a77c548d27d2a495-0">
              Slutargumenten låter så här: När det gäller hivsituationen var
              det förra året 15 narkomaner som fick hiv i Sverige totalt sett.
              14 av dem fanns i Helsingfors, och ingen i Skåne. Den bilden har
              funnits år efter år. Det hjälper inte hur mycket Lena Adelsohn
              Liljeroth diskuterar detta och försöker dra fram andra länder
              eller andra exempel. De siffrorna står kvar.
            </seg>
            <seg xml:id="i-52708d91fb8dd662-0">
              Jag säger att riksdagen inte bör tvinga Region Skåne att lägga
              ned. Riksdagen bör säga att man får lov att fortsätta men att
              det då gäller att man skärper framför allt vårdsituationen i regionen.
              Det är också det som man landar på i slutändan. Jag instämmer
              absolut i att det behöver göras mycket större insatser när det
              gäller missbrukarvården. Det är därför vi går fram med över 800
              miljoner i öronmärkta pengar till missbrukarvården under de här
              åren.
            </seg>
          </u>
          <note type="speaker" xml:id="i-34d8ff68fff58728-0">
            Anf. 98 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-85aa7d6bd4bf388a-1">
            <seg xml:id="i-25493da8cd25c28a-0">
              Fru talman! Jag ska börja bakifrån. Om ni ska hålla på att slåss
              om vem som ger mest pengar så kan jag glädja er med att säga att
              Moderaterna ger mer till missbrukarvård än vad Socialdemokraterna
              gör visserligen bara 25 miljoner. Det skulle kunna göras mer,
              men i alla fall.
            </seg>
            <seg xml:id="i-b618658fb91a3307-0">
              Jag kan instämma i detta. Också för mig är det obegripligt att
              det finns moderater i Skåne som försvarar projektet. Vi har noterat
              att detta är en fråga som går genom partierna. Ingrid Burman,
              som företräder Vänsterpartiet och som jag vet är en stark motståndare
              till det här, tvingas nu hålla god min. Hennes parti är totalt
              delat, och så ser det också ut på flera andra håll. Inom Folkpartiet
              är man klart emot detta i Helsingfors, men för här i riksdagen.
              Detta är en fråga som så många andra tack och lov eller tyvärr,
              beroende på hur man ser det skär rakt igenom.
            </seg>
            <seg xml:id="i-84d45cc08335fa43-0">
              Dem som jag har haft kontakt med, det vill säga många av de organisationer
              som verkar på fältet, har en kunskap om missbruksmiljöerna som
              jag tror att besökare och politiker ibland saknar. Det säger jag
              utan att för den skull vilja nedvärdera de argument som även mina
              kolleger bland de moderata företrädarna i Skåne har. Vi har fört
              långa diskussioner om det här. Det handlar om de ökade kraven
              som statsrådet var inne på och som nu kommer att gälla enligt
              Socialstyrelsens normer i förslaget. De skulle innebära att mottagningarna
              i Skåne får slå igen bums, för de har mycket att bevisa innan
              de når upp till de krav som ställs trots att de har hållit på
              i över 20 år.
            </seg>
          </u>
          <note type="speaker" xml:id="i-b6b74a3d555ed206-0">
            Anf. 99 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-10">
            <seg xml:id="i-fb178eee28c39d69-0">
              Fru talman! Det är det som är det fina med förslaget. Det skärper
              de krav som ska gälla. Jag tycker inte att det är okej att samhället
              står för fria sprutor till aktiva narkomaner när det samtidigt
              inte orkar stå för avgiftning för dem som vill sluta. Det tycker
              inte jag är en bra ordning.
            </seg>
            <seg xml:id="i-98aab272183a788e-0">
              Det är precis därför vi gör den här regleringen. Vi knyter detta
              till att det måste finnas en väl fungerande vårdkedja så att man
              kan komma in i avgiftning, vård, behandling och sedan eftervård
              som också fungerar. Sedan späder vi på med öronmärkta pengar från
              statens sida för att underbygga missbrukarvårdssatsningen.
            </seg>
            <seg xml:id="i-730f5a8f3db5dda2-0">
              Lena Adelsohn Liljeroth konstaterar att moderaterna i Skåne har
              en annan linje. Det kan ju vara så att de har sett att detta inte
              leder till en ökning av nyrekryteringen av narkomaner. För övrigt
              finns det ingen forskningsrapport som har lyckats peka på ett
              sådant samband. Det är så enkelt att det inte är tillgång på sprutor
              som gör människor till narkomaner, lika lite som det är tillgång
              på glas som gör människor till alkoholister. Det är helt andra
              faktorer som ligger bakom att man hamnar i ett missbruk.
            </seg>
            <seg xml:id="i-912db2b0931a7ac0-0">
              Däremot måste man, inte minst som smittskyddsansvarig, ta den
              problematik som finns när det gäller hivsituationen på allvar.
            </seg>
            <seg xml:id="i-88f9fbdd526a0486-0">
              I mitten av 80-talet smittades över hälften av alla sprutnarkomaner
              i Helsingfors inom loppet av åtta månader. Det kan gå oerhört
              snabbt om smittan kommer in i missbrukargruppen, och det var precis
              det som inträffade. Vi ser nu en pågående hivepidemi också på
              andra ställen om man går utomlands, till exempel i Estland och
              S:t Petersburgsområdet. Förringa inte problematiken här! Förringa
              inte den smittspridning av hiv som sker i missbrukargruppen! Den
              är ett väldigt stort och påtagligt problem. Vi vet att vi har
              noll i kolumnen år efter år i Skåne, medan vi alltjämt har en
              förhållandevis förskräckande spridning i missbrukargruppen i Helsingfors.
            </seg>
          </u>
          <note type="speaker" xml:id="i-3d373585d71d3e50-0">
            Anf. 100 LENA ADELSOHN LILJEROTH (m) replik:
          </note>
          <u who="lena_adelsohn_liljeroth_39a94c" xml:id="i-85aa7d6bd4bf388a-2">
            <seg xml:id="i-1e4b6eca4c43f931-0">
              Fru talman! Snälla statsrådet! Om han har lyssnat på det jag
              sade tidigare i mitt anförande kan han inte komma och säga att
              jag förringar problemet. Det är ju just det jag inte gör. Däremot
              har vi helt olika uppfattningar om hur vi löser det.
            </seg>
            <seg xml:id="i-3c335e6b37957e16-0">
              Det är mycket riktigt att nu kommer steg 2. Jag vet att åtminstone
              fyra landsting, bland annat stora Västra Götaland, har sagt nej.
              De kommer inte att genomföra det här. De kommer i stället att
              satsa resurserna på någonting annat. De tror inte att det här
              är lösningen. Det gör inte jag heller.
            </seg>
            <seg xml:id="i-4ca73351d799e166-0">
              Den stora hivsmitta som vi har handlar om så kallat annat sexuellt
              beteende. Det gäller nästan alla dem som i dag drabbas av hiv.
              Det är ett väldigt litet fåtal som tragiskt nog det sade jag också
              i mitt anförande får det genom orena sprutor. Det är inte ens
              en garanti med rena sprutor, eftersom smittan kan finnas i själva
              injektionslösningen. De som tar sin jungfrusil kan faktiskt också
              bli smittade första gången, och då är det inte en ren spruta som
              man frågar efter.
            </seg>
            <seg xml:id="i-d4f0926a31178f3f-0">
              Jo, jag tror att det här sprututbytet faktiskt kan leda till
              att fler börjar knarka. De som redan i dag får sprutor värvar
              ju nya narkomaner och får också någonstans tillstånd att fortsätta
              knarka. Det är via andra som man dras in i narkotikamissbruket.
              Dessutom riskerar de att dö av en överdos innan de ens haft en
              chans, eller risk, att utveckla hiv.
            </seg>
            <seg xml:id="i-e63316d7a5455af9-0">
              Jag tror inte att det här förslaget är bra. Jag hoppas innerligt
              att det heller inte kommer att bli någon uppföljning av detta
              ute i landet utan att man satsar på information, vård och avgiftning.
              Det är enda sättet att lösa detta.
            </seg>
          </u>
          <note type="speaker" xml:id="i-dd041da0e352eb6c-0">
            Anf. 101 KARIN GRANBOM (fp):
          </note>
          <u who="karin_granbom_4b656d" xml:id="i-82a4398ac0665633-0">
            <seg xml:id="i-40904fa292876a38-0">
              Fru talman! En stor del, kanske alla, av Sveriges tunga narkotikamissbrukare
              hittar man i svensk kriminalvård om man ser över en lite längre
              tidsperiod. Varje dag finns det i kriminalvårdens anstalter och
              i frivården mellan 8 000 och 9 000 personer som har problem med
              narkotika. Flera av dem återfinns just i kriminalvården för att
              de missbrukar. De har på ett olagligt sätt finansierat sitt missbruk,
              och blir de inte fria från sitt missbruk kommer de att hamna där
              igen.
            </seg>
            <seg xml:id="i-c212fabd56547cb6-0">
              Det här betyder att om vi skulle satsa ordentligt på behandling
              för dömda skulle vi nå en stor del av Sveriges narkotikamissbrukare.
              Vi skulle också inleda en verkligt stor reform mot brottslighet.
              Behandling av missbruk är i högsta grad ett återfallsförebyggande
              arbete.
            </seg>
            <seg xml:id="i-050775885bcfd325-0">
              Men det finns i dag ett antal problem som omöjliggör visionen
              om en kriminalvård som statistiskt märkbart lyckas minska antalet
              missbrukare.
            </seg>
            <seg xml:id="i-d1207a8369c3f0a8-0">
              Vi i Folkpartiet har två reservationer, 22 och 23, som handlar
              om differentiering i anstalt och kontroll av narkotika på anstalter
              och häkten. De här reservationerna står vi förstås bakom. Jag
              kommer att tala utifrån dessa och börjar med det som kallas differentiering.
            </seg>
            <seg xml:id="i-9ea10198771e0bbb-0">
              Det handlar om att de som inte missbrukar inte ska behöva befinna
              sig i miljöer med missbrukare och uppenbar tillgång till narkotika.
              I dag har man inrättat sju anstalter där det bara ska finnas intagna
              som vill ha stöd för att bli av med sitt missbruk. Det är en bra
              ambition. På fyra av de här anstalterna ska det vara strikt narkotikafritt.
              Det ska inte finnas några intagna som har ett pågående missbruk.
              Men man lyckas inte med den här differentieringen. Även på de
              beslutade fyra anstalterna som ska vara narkotikafria finns det
              intagna med missbruksproblem. Det är överbeläggningen som gör
              det mycket svårt att skapa anstalter utan missbruk. Kan man inte
              fylla de här fyra anstalterna som jag pratar om med personer som
              inte använder narkotika måste man fylla på med dem som har pågående
              missbruksproblem, och det är sorgligt.
            </seg>
            <seg xml:id="i-8b7a8f817f4892ab-0">
              Kriminalvården har också i andra anstalter inrättat olika typer
              av avdelningar graderade efter drogfrihet och motivation att sluta
              med missbruk. Inte heller där klarar man att differentiera. Det
              här innebär tydliga problem. En person som har en negativ inställning,
              och som kanske dessutom ser till att det kommer in narkotika på
              avdelningar och anstalter, kan sabotera för väldigt många andra
              individers framåtskridande. Därför måste differentieringen bli
              bättre och fler anstaltsplatser skapas.
            </seg>
            <seg xml:id="i-704305a6bf276a20-0">
              Därutöver vill jag säga att eftersom resurserna för narkotikabekämpning
              och kriminalvården i allmänhet är starkt begränsade ska det vara
              tydligt att den största satsningen ska gå till dem som verkligen
              själva vill ha stöd för att leva ett narkotikafritt liv. Vi kan
              ha en ambition att lyfta alla, men vi kommer inte att klara det.
              Därför tycker jag att man ska vara så rak att man ska säga att
              det är viktigt att vi tar reda på vilka som verkligen vill bli
              narkotikafria, och sedan ska vi satsa på dem. Då hjälper vi mest
              för de pengar som vi har.
            </seg>
            <seg xml:id="i-a5e219fd866b875e-0">
              Vi vet att sysselsättningen i anstalt har minskat kraftigt. Nu
              är den i stort sett nere på ett minimum. Har man ingenting att
              göra är det lätt att falla i apati och destruktiva beteendemönster.
              Sysslolösheten i anstalt är definitivt en bidragande orsak till
              att intagna fortsätter med ett missbruk. Arbete på anstalt måste
              därför få ett uppsving.
            </seg>
            <seg xml:id="i-54c93878cdf5a711-0">
              Behandlingsverksamhet finns på anstalterna, och ibland är den
              mycket bra, men det är långtifrån alla som behöver som får gå
              en kurs. Fler programledare måste utbildas för att fler intagna
              ska kunna genomgå behandling. Dessutom är det viktigt att se till
              att kursen inte ges i början av en påföljd, och sedan händer ingenting
              fram till frigivningen. Uppföljningen av påverkansinsatser måste
              ske kontinuerligt. Dessutom ska det finnas avtal klara med socialen
              och andra organisationer som tar vid efter frigivningen, annars
              kan hela satsningen i kriminalvården vara intet värd.
            </seg>
            <seg xml:id="i-9c96737e55bf3cec-0">
              Frivården, som tyvärr ofta glöms bort när vi diskuterar kriminalvård,
              har ett mycket viktigt arbete att bedriva när det gäller att ge
              stöd till missbrukare. De träffar årligen 5 000 missbrukare.
            </seg>
            <seg xml:id="i-8d4295c344e0ed9e-0">
              Kontraktsvård som genomförs inom frivården kan vara ett mycket
              effektivt sätt att behandla missbruk. Många gånger är det effektivare
              än om samma behandling skulle ske i anstalt. Men då är det viktigt
              att vi tar tag i frågan om att domstolar ibland anser sig tvingade
              att döma till fängelse just därför att kommunerna inte har pengar
              att satsa på kriminalvård.
            </seg>
            <seg xml:id="i-105e0de0c5568b39-0">
              Frivården är hårt ansträngd, och den kommer i framtiden att bli
              ännu mer tyngd med intagna som tillåts omvandla sina fängelsestraff
              till fotboja och andra påföljder. Detta för mig in på frågan om
              förmånssystem i anstalt.
            </seg>
            <seg xml:id="i-e284315a29f78e47-0">
              Kriminalvårdskommittén har presenterat ett system för att belöna
              skötsamhet respektive bestraffa misskötsamhet i anstalt. Nu har
              regeringen lyft ut den allra största belöningen som kommittén
              föreslog, nämligen att intagna som skött sig exemplariskt i anstalt
              ska få vistas helt utanför anstalten efter halva tiden. Frivården
              ska i framtiden få ta ansvaret också för de här personerna.
            </seg>
            <seg xml:id="i-1a51641e81b976e7-0">
              Nästa debatt som vi ska ha om kriminalvården kommer att handla
              om regeringens förslag, som jag pratade om. Om det förslaget finns
              det mycket att säga, men jag tänkte inte föregripa den debatten
              i dag. En sak vill jag dock ha sagt, som är särskilt relevant
              för den här debatten. Det är att det är beklagligt att regeringen
              inte lyckats lägga fram ett förslag som ger intagna möjlighet
              att få belöningar och också bestraffningar omedelbart efter ett
              beteende, och att denna konsekvens också kan komma i anstalt.
              Mindre belöningar i anstalt för dem som har hållit sig fria från
              droger en tid skulle definitivt ge drivkrafter att hålla sig borta
              från narkotika. En vägran att följa behandlingsplan eller avge
              urinprov borde också snabbt följas av tydliga konsekvenser.
            </seg>
            <seg xml:id="i-6b98833e0759db87-0">
              I det här sammanhanget vill jag också säga att det för oss folkpartister
              är självklart att vägran att lämna ett urinprov ska likställas
              med att ha lämnat ett positivt sådant.
            </seg>
            <seg xml:id="i-09a1d079035a5e2c-0">
              Slutligen vill jag understryka vikten av att motverka att narkotika
              kommer in på anstalter. Det mesta av narkotikan kommer in besöksvägen.
              För att stoppa den finns det inget mer effektivt än att köpa in
              narkotikahundar och satsa på personal. Personalen är kriminalvårdens
              allra viktigaste resurs. Ska vi lyckas med visionen om en kriminalvård
              som lyckas göra avtryck i både missbrukarstatistiken och i brottsåterfallsstatistiken
              behöver vi personal som är välutbildad i säkerhet och behandlingsmetoder
              och som också tillåts jobba förebyggande och uppbyggande genom
              att ha god kontakt med de intagna. Svensk kriminalvård måste bli
              något annat än en förvaringsplats för missbrukande människor och
              andra dömda.
            </seg>
          </u>
          <note type="speaker" xml:id="i-2588d6e4be096c68-0">
            Anf. 102 CHATRINE PÅLSSON (kd):
          </note>
          <u who="chatrine_palsson_167827" xml:id="i-2aff2a2f17b7da68-0">
            <seg xml:id="i-1e63e8613f8062c2-0">
              Fru talman! Kära vänner! Den nationella handlingsplanen för att
              minska missbruket av alkohol och narkotika var välkommen. Den
              kraftigt ökade alkoholkonsumtionen är ett mycket stort hot mot
              folkhälsan, och missbruket av narkotika ökar stadigt. Antalet
              missbrukare av tung narkotika omfattar i dag uppskattningsvis
              30 000 individer, och samhällets kapacitet för att förebygga missbruk
              och behandla missbrukare av alkohol och narkotika är faktiskt
              under all kritik.
            </seg>
            <seg xml:id="i-9db2ca3d049fd20d-0">
              Fru talman! Den här propositionen var en besvikelse för oss kristdemokrater.
              Den erbjuder inga bättre utsikter för missbrukarna enligt vad
              vi tycker inte heller för deras anhöriga eller andra som drabbas
              av missbrukets konsekvenser. Inte heller kommer handlingsplanen
              att i någon större utsträckning förebygga missbruk av alkohol
              och narkotika.
            </seg>
            <seg xml:id="i-a456ef5a663b2320-0">
              Den socialdemokratiska regeringen med stöd av Miljöpartiet och
              Vänsterpartiet har släppt ifrån sig en proposition som i mycket
              stor utsträckning saknar konkreta förslag och åtgärder, och det
              är på den punkten vi är kritiska. Det är mest en upprepning av
              tidigare väl kända ståndpunkter och nya utredningsuppdrag till
              myndigheter. Det beklagar vi kraftfullt. Det saknas också en konkretisering
              av vad en mätbar måluppfyllelse i praktiken innebär, och därför
              verkar det som om den här propositionen mest är visioner.
            </seg>
            <seg xml:id="i-f63f91d4b2d74fc0-0">
              Fru talman! Jag ska beröra några punkter för att ägna den största
              delen av min tid åt sprututbytesfrågan. Jag vill inleda med att
              vi på alla sätt är tvungna att se till att vi förebygger missbruk.
              Personligen tror jag att den så kallade sekundärpreventionen,
              när man ingriper mot personer som bedöms förknippade med särskild
              risk, har kommit i skymundan när det gäller narkotikaprevention.
              Främst tror jag att det rör sig om ungdomar som experimenterar
              med narkotika men ännu inte har hunnit utveckla något reellt missbruk.
              Därför måste arbetet mot missbruk bland unga ske gemensamt med
              ideella organisationer. Idrottsrörelsen är en sådan. Det finns
              andra ideella organisationer, men i idrottsrörelsen har vi jättemånga
              ungdomar som ofta möts flera gånger i veckan. Vi måste också ha
              föräldragrupper, skolor och andra aktörer som når ut och som finns
              där ungdomarna är. Föräldraansvaret kan vi kristdemokrater inte
              nog poängtera som en oerhört viktig resurs för våra barn på alla
              sätt. Ju mer man är med sina barn, desto större är möjligheten
              att få kunskap om var barnen är och vad barnen gör. I den relationen
              kan inte vi politiker besluta, men vi kan göra allt för att underlätta
              för föräldrarna att få mer tid med barnen. Här har Kristdemokraterna
              många bra förslag, som vi återkommer till i annat sammanhang.
            </seg>
            <seg xml:id="i-b4469e2afc0f44b0-0">
              Samtidigt är det för mig som gammal sjuksköterska självklart
              att personer med missbruk också ska få rätt till behandling med
              vetenskap och belagd effekt. Inom andra områden inom sjukvården
              är vetenskap och beprövad erfarenhet principer som aldrig får
              tummas på, men inom den här verksamheten har vi inte ställt tydliga
              mål på hur behandlingen ska ske.
            </seg>
            <seg xml:id="i-d772abcf07f43a02-0">
              Som kristdemokrat säger jag också att alla ska ha rätt under
              livsfärden att komma igen. Det är aldrig för sent att komma igen
              när man har misslyckats, och det måste vi ge optimala förutsättningar
              för.
            </seg>
            <seg xml:id="i-823e6093d06c237a-0">
              Jag går därmed över till sprututbytesfrågan. Jag ska gärna erkänna,
              både för Morgan Johansson och er andra, att det här har varit
              en besvärlig resa inom Kristdemokraternas parti, och jag säger
              det med stor ödmjukhet. Vi har haft rikstingsbeslut på att säga
              ja till det här, och det senaste rikstingsbeslutet är att säga
              nej till det. Våndan har legat precis i de frågor som rör just
              smittskyddsfrågan. Kan vi hjälpa någon extra att slippa bli smittad
              med både hepatit och hiv är det ju oerhört behjärtansvärt. Det
              här är ju kontroversiellt. Det finns få i Sverige som inte är
              intresserade och för vilka det inte spelar någon roll. Antingen
              tycker man att det här är bra, eller också säger man nej till
              det. I alla partier finns båda uppfattningarna.
            </seg>
            <seg xml:id="i-ebd20169d94aa0d3-0">
              Men jag vill också säga en sak med anledning av det replikskifte
              som ägde rum här och gällde den långa försöksverksamheten, Morgan
              Johansson. Jag har haft förmånen att arbeta i socialutskottet
              sedan 1991. Varje år, vågar jag säga, sedan åtminstone 1994 har
              vi upprepat att vi vill ha en utvärdering av MalmöLund-projektet.
              Inget parti har haft en avvikande åsikt. Det är bara det att med
              de premisser som det här försöksprojektet har gjorts på så har
              det varit svårt att utvärdera. Jag beklagar verkligen att det
              ska ta 20 år att få ett försöksprojekt, men samtidigt: Om man
              har startat ett försök är man ju tvungen att se till att det också
              utvärderas på ett tydligt sätt! Jag tycker att det finns all anledning
              till detta.
            </seg>
            <seg xml:id="i-2e960ad69bce8046-0">
              Jag delar inte Morgan Johanssons uppfattning att det finns vetenskapliga
              bevis för att det här är ett bra projekt. Det är inte bara jag
              som tycker så, utan det är många andra som gör det. Ingrid Burman,
              som är socialutskottets ordförande och som jag i sak har stor
              respekt för, vet ju inte heller att det finns. Det kanske ni,
              Morgan Johansson och hon, skulle ha kommit överens om när ni förhandlade
              om propositionen.
            </seg>
            <seg xml:id="i-ccc207adc0d9aac7-0">
              I det informationsflöde som jag fått mig till del finns inte
              vetenskapliga bevis vare sig för att det är farligt eller för
              att det är bra. Den realismen måste vi väl alla ha. Då är frågan
              vad man lutar sig mot, var man tror att det är bäst.
            </seg>
            <seg xml:id="i-bb8f238440e6f426-0">
              Jag har fått kontakt med Anders Anell som varit socialläkare
              i Helsingfors, den siste innehavaren av en socialläkartjänst,
              och även jobbat som psykiatrikerkonsult vid Skarpnäcksgårdens
              boendeinstitution för hemlösa med psykiska störningar. Han har
              utvärderat projektet, haft jättemånga kontakter i Helsingfors
              och tycker inte att sprututbytet är bra.
            </seg>
            <seg xml:id="i-24daebdce506d756-0">
              Sjuksköterskorna på infektionsmottagningarna i Helsingfors, där
              80 % av de hivinfekterade narkomanerna vistas, smittspårningskuratorerna
              på infektionsmottagningarna, stadsepidemiologerna sedan 80-talets
              början, internationella epidemiologer, smittskyddsläkarna i Helsingforss
              län under samma tid, professorn i infektionssjukdomar vid Huddinge
              sjukhus, flertalet narkomanöverläkare i Helsingfors genom åren
              och så vidare säger alla nej till detta. Vän av ordning måste
              väl fråga sig var kompetensen finns om inte där. De har gjort
              en professionell bedömning av projektet, och jag sätter mig inte
              över all den kunskap och kompetens som de har.
            </seg>
            <seg xml:id="i-0090e388986dafc7-0">
              Jag har blivit mycket illa berörd när Riksförbundet Föräldraföreningen
              Mot Narkotika uppvaktat mig och mitt parti. Flera gånger har jag
              haft kontakt med dem. De är föräldrar till barn som är missbrukare,
              narkomaner. De vet vad det handlar om, och varje gång jag talat
              med dem har jag tänkt: Tänk om jag som mamma till fyra barn hade
              suttit och kämpat för något av mina barn. Dessa föräldrar, som
              känner sina barn bättre än både Göran Persson, Morgan Johansson
              och Göran Hägglund, säger nej till detta.
            </seg>
            <seg xml:id="i-5842d0056cffef9c-0">
              Det är klart att man kan ställa sig upp här och säga att föräldrarna
              inte begriper någonting. Men det gör inte jag. Jag tror nämligen
              att alla föräldrar vill sina barns bästa, och dessa föräldrar
              har genomlidit många nätter i skräck, kaos och förtvivlan över
              att deras barn missbrukar och de inte vet hur det kommer att gå.
              Det har jag verkligen tagit ad notam.
            </seg>
            <seg xml:id="i-7bfb08e28e43e20e-0">
              Jag ska avsluta med att läsa ur ett brev som vi fick, fru talman;
              jag vet att min talartid egentligen är slut. Brevet är daterat
              i går, den 25 april, och det börjar: Rösta efter ditt samvete
              i sprutfrågan. Vi anser att narkotikamissbrukarna i stället för
              sprutor borde få hjälp att sluta missbruka narkotika. Det är undertecknat
              av Sveriges Invandrare Mot Narkotika, Riksförbundet Narkotikafritt
              Samhälle, Kriminellas Revansch i Samhället Kris, alkohol- och
              narkotikapolitiskt ansvarig i IOGT-NTO, Föräldraföreningen Mot
              Narkotika, Svenska Narkomanvårdsförbundet, Sveriges Blåbandsförbund,
              Svenska Narkotikapolisföreningen, Hassela Gotland och Nykterhetsrörelsens
              samorganisation i Helsingfors. Alla dessa organisationer har enats
              om att säga nej till sprututbytet. Det gör Kristdemokraterna också.
            </seg>
          </u>
          <note xml:id="i-fed0bd78fd60253d-0">
            Jag yrkar bifall till reservation nr 19.
          </note>
          <note type="speaker" xml:id="i-fe6f2d1da463b8f2-0">
            Anf. 103 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-11">
            <seg xml:id="i-83743cd12cf30b5f-0">
              Fru talman! Jag erkänner gärna att det här är en svår fråga.
              Det vittnar inte minst den långa handläggningstiden om.
            </seg>
            <seg xml:id="i-b981da4ae5daf343-0">
              Chatrine Pålsson vill ha en ny utvärdering, en ny utredning.
              Socialstyrelsen har gjort fyra utvärderingar. Att begära nya utvärderingar,
              nya utredningar, är ett sätt för oss politiker att ibland skjuta
              svåra frågor framför oss. Det går att göra ett år, två år och
              kanske till och med fem år, men när det börjar bli tjugo år fungerar
              det inte längre. Då tappar man ledarskapet helt. Därför måste
              man förr eller senare komma fram till vad man egentligen ska tycka.
            </seg>
            <seg xml:id="i-0dad18a7b8a46a15-0">
              Det låter nästan på Chatrine Pålsson som att vi vill införa sprututbyte
              över hela landet. Det är inte det lagregleringen handlar om, utan
              det handlar om att lagreglera en verksamhet som funnits i vårt
              land i tjugo års tid samt om att ställa högre krav på verksamheten.
              Därmed avgör vi också att staten inte kommer att tvinga Region
              Skåne att stänga.
            </seg>
            <seg xml:id="i-0265d776f784756f-0">
              Min raka fråga till Chatrine Pålsson är: Vill Kristdemokraterna
              att Region Skåne ska tvingas stänga? Är det själva grundbulten?
              I så fall tycker jag nog att hon borde prata med sina kristdemokratiska
              kolleger i Skåne, för där har man en helt annan uppfattning.
            </seg>
            <seg xml:id="i-4a57c053ddeea0ca-0">
              Chatrine Pålsson säger att hon tagit del av utvärderingar av
              verksamheten. Ja, genom att fråga läkare och sjuksköterskor i
              Helsingfors. Varför frågar hon inte dem som i Skåne jobbat med
              detta under 1520 år? Varför behöver hon söka sig till Helsingfors
              för att göra det? Är det inte lättare att helt enkelt gå till
              dem som har förstahandsinformation i stället för att gå över ån
              efter vatten?
            </seg>
            <seg xml:id="i-8585b8a8f880418a-0">
              Sedan finns det olika syn när det gäller både frivilligorganisationerna
              och föräldraorganisationerna. Jag har träffat föräldrar som säger
              att deras flicka är prostituerad. Hon går på heroin. Hon kan sluta
              med heroinet. Hon kan sluta med prostitutionen. Men om hon får
              hiv kan hon aldrig sluta med det. Det är också en syn på denna
              fråga.
            </seg>
          </u>
          <note type="speaker" xml:id="i-6a770c7786460c47-0">
            Anf. 104 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-2aff2a2f17b7da68-1">
            <seg xml:id="i-72d7eedf0c713abf-0">
              Fru talman! Jag ska säga vad Kristdemokraternas syn är. Vi avstyrker
              regeringens förslag i den delen och anser att regeringen ska kunna
              återkomma. Vi har i vår motion inte sagt att MalmöLund ska stängas.
              Det har vi inte gjort. Även om det kan kännas inkonsekvent tycker
              vi att de har en upparbetad verksamhet, även om det säkert behöver
              resoneras om den ytterligare. De har patienter i verksamhet och
              det ena med det andra.
            </seg>
            <seg xml:id="i-d716d4ea9a35552c-0">
              Men om man inte kunnat bevisa att ett projekt, som pågått i 20
              år, har någon effekt är frågan om man då ska införa det i hela
              landet. Jag har fått rapporter om att man i Uppsala och Helsingfors
              har uppsökande verksamhet där man nått jättelångt när det gäller
              att hitta dessa ungdomar, även dem under 20 år, för att kunna
              ge dem hjälp och möjligheter till rehabilitering.
            </seg>
            <seg xml:id="i-22844b971899d054-0">
              Beträffande vem i professionen man ska fråga vill jag säga att
              jag inte är särskilt förvånad över att de som jobbat i ett projekt
              i 20 år tycker att det är bra. Annars hade de ju inte jobbat kvar.
              Därför tycker jag att det är klokare att se sig omkring lite grann
              så att man inte så att säga utvärderar sig själv.
            </seg>
            <seg xml:id="i-31599a95fe87ceb5-0">
              Jag vill emellertid fråga Morgan Johansson: Vad säger Morgan
              Johansson till de föräldrar som har missbrukande barn och som
              är oerhört kritiska till detta? Vad säger Morgan Johansson till
              alla de ideella organisationer som jobbar med dessa frågor? Och
              vad säger Morgan Johansson till den läkare i Helsingfors som under
              många år jobbat med detta och som är helt emot sprutprojektet?
              Jag vet att det finns socialdemokratiska partidistrikt som är
              lika kritiska.
            </seg>
          </u>
          <note type="speaker" xml:id="i-cfd88a4c1eb15234-0">
            Anf. 105 Statsrådet MORGAN JOHANSSON (s) replik:
          </note>
          <u who="mikael_johansson_ec52c2" xml:id="i-759d1e64bb9553e2-12">
            <seg xml:id="i-82091aa084e4354b-0">
              Fru talman! Det är just därför som vi löser frågan på det sätt
              som vi gör. Det är landstingen som ska få bestämma om de vill
              ha detta eller inte. Vill man ha det i Skåne ska man få ha det,
              men då måste man också leva upp till vissa krav. Vill man ha det
              i Helsingfors ska man få ha det, men med samma krav. Vill man
              inte ha det så slipper man.
            </seg>
            <seg xml:id="i-fd8801f8e9ba97b2-0">
              Det är så vi löser frågan just för att vi vet att synen, och
              kanske också behoven, kan vara olika i skilda delar av landet.
              I Skåne kan det vara speciellt inte minst eftersom där finns en
              gemensam narkotikamarknad och gemensamma narkotikaproblem med
              Köpenhamn och Själland. Det kan ge speciella effekter just där.
            </seg>
            <seg xml:id="i-6b08c1633903bceb-0">
              Samtidigt ser vi att i fråga om smittspridning och hiv står Helsingfors
              för den absoluta merparten och har gjort det under åratal. Återigen:
              15 fall förra året, 14 av dem i Helsingfors och inget i Skåne.
              Det är så det ser ut.
            </seg>
            <seg xml:id="i-fb634657dc00d5d2-0">
              Sedan gällde det de ideella organisationerna. Ja, det beror ju
              på vem man frågar. Man kan fråga de organisationer som jobbar
              med hiv, varav många också inriktar sig just på dem som har det
              största problemet med missbruk. Ta bara Röda Korset, Noaks Ark!
              Man kan även ta dem som jobbar med de hemlösa, Stadsmissionen
              i Helsingfors till exempel. Man har en helt annan bild där. Där
              ser man det på ett annat sätt. Och man ska nog göra den nyanseringen.
            </seg>
            <seg xml:id="i-48cb13733cc3a241-0">
              Organisationer som jobbar mot hiv är mangrant, skulle jag vilja
              säga, för sprututbytesverksamheten därför att de helt enkelt ser
              att den kan ha effekt. Men från statens sida säger vi egentligen
              bara att landstingen själva bör få avgöra denna fråga. På det
              sättet skiljer sig staten från frågan, men vi skärper då också
              kraven bland annat när det gäller vilken typ av missbrukarvård
              som ska gälla för respektive område.
            </seg>
          </u>
          <note type="speaker" xml:id="i-5aa20a60f379c087-0">
            Anf. 106 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-2aff2a2f17b7da68-2">
            <seg xml:id="i-4a3173514e5a2257-0">
              Fru talman! Det är vällovligt att använda sig av det kommunala
              självstyret i olika frågor, men jag tycker att det här är en fråga
              om ett signalsystem ut till landet. Vi är överens om ett narkotikafritt
              samhälle. Men jag är övertygad om att den här signalen, som det
              kommer att fattas beslut om här i Sveriges riksdag i eftermiddag
              kl. 16, är ett helt nytt avsteg från principen om ett narkotikafritt
              samhälle. Föräldrarna skriver också att man ju inte gör det lättare
              för de knarkande ungdomarna att sluta, utan de får i princip veta
              att det inte är olagligt att knarka bara de använder landstingets
              sprutor, som någon förälder uttryckte det. Jag tror att det här,
              på det viset, är en allvarlig situation. Jag ser det här som en
              signal mot det som vi är överens om, ett narkotikafritt samhälle.
              Har Morgan Johansson fått den reaktionen av någon annan?
            </seg>
          </u>
          <note type="speaker" xml:id="i-8e008e48be492c11-0">
            Anf. 107 ROLF OLSSON (v):
          </note>
          <u who="rolf_olsson_4e3cd0" xml:id="i-ce949241d8ac909d-0">
            <seg xml:id="i-ce93c14b9792b2ec-0">
              Fru talman! Först vill jag understryka och instämma i Ingrid
              Burmans tidigare anförande. Jag konstaterar att den här debatten
              enligt betänkandet ska behandla svensk narkotikapolitik. Jag tänkte
              hålla mig till det. Något avsnitt om buggning finns inte i det
              här betänkandet. Det finns inte heller i propositionerna, som
              har behandlats. Och några reservationer eller särskilda yttranden
              i den riktningen har jag inte lyckats upptäcka. Däremot vet jag
              bestämt att vi ska ha en debatt om just buggning om några veckor
              i den här kammaren. I den debatten ska jag delta det lovar jag
              med liv och lust. Jag ska nu gå över till dagens egentliga ämne.
            </seg>
            <seg xml:id="i-b86fd2b42bb48969-0">
              För Vänsterpartiet är det grundläggande att söka förena en restriktiv
              och solidarisk narkotika- och drogpolitik. Vi menar att en framgångsrik
              narkotikapolitik måste vara oupplösligt förenad och integrerad
              med en aktiv social välfärdspolitik, en politik som jag håller
              med Morgan Johansson tydligt vill åtgärda de faktiska klass- och
              könsklyftorna. Ensidiga repressiva förslag är inte ägnade att
              i grunden framgångsrikt motverka narkotikamissbruket och uppnå
              det övergripande målet, ett narkotikafritt samhälle. Det krävs
              samlade insatser på flera områden. Det handlar om att arbeta förebyggande
              och minska nyrekryteringen. Det handlar om att erbjuda bra behandling
              och vård för missbrukare, och det handlar om att minska tillgången
              på narkotika.
            </seg>
            <seg xml:id="i-44253bb0390da0cf-0">
              De mål som har satts i handlingsplanen är formulerade utifrån
              denna insikt. Där framhålls också att vård och behandling och
              andra rehabiliteringsinsatser utgör grunden när det gäller att
              hjälpa personer med missbruksproblem att komma från sitt beroende.
              Jag ska därför ägna mitt anförande åt aspekter inom detta centrala
              område av narkotikapolitiken, vård och behandling. Vänsterpartiet
              har också i två särskilda yttranden lagt några för oss viktiga
              synpunkter på vård- och behandlingsarbete som vi förutsätter kommer
              att beaktas i det kommande arbetet.
            </seg>
            <seg xml:id="i-0769f6701137ae23-0">
              Fru talman! Under 90-talet skedde en tydlig ökning av drogmissbruket
              samtidigt som tillgången på narkotika ökade i Sverige. Parallellt
              med denna utveckling skedde på väldigt många håll runtom i Sverige
              en nedrustning av missbrukarvården, till följd av den dåliga ekonomin
              under en stor del av 90-talet. Denna samtidiga utveckling ledde
              till att många människor for rejält illa, och en hel del människor
              som aktivt efterfrågade behandlingsinsatser hade svårt att få
              gehör för sin begäran. Det utgjorde bakgrunden när den förra handlingsplanen
              för åren 20022005 förbereddes och beslutades och där också medel
              avsattes. Sedan dess har faktiskt situationen förbättrats i flera
              viktiga avseenden.
            </seg>
            <seg xml:id="i-efa66e6387ed88b0-0">
              Det görs samordnade satsningar i de allra flesta kommuner. Ett
              brett opinionsarbete har bedrivits, och glädjande nog visar ett
              flertal mätningar bland ungdomar att andelen som provat narkotika
              nu tenderar att sjunka. Det är bra, men vi kan självklart inte
              nöja oss med detta. Arbetet måste fortsätta. Vi kan identifiera
              många kvarstående brister. Därför är handlingsplanen, innefattande
              fortsatta satsningar, som presenteras i betänkandet alldeles nödvändig
              att fullfölja. Men det är också viktigt att peka på de positiva
              tecknen och inte bara peka på de mörka sidorna. Det här visar
              just att uthålliga satsningar på en restriktiv och solidarisk
              narkotikapolitik ger resultat. Det är också en utveckling som
              mycket aktivt bör presenteras för omvärlden, inte för att vi ska
              skryta utan för att vi ska hävda att samordnade satsningar på
              en restriktiv och solidarisk politik ger resultat. Den bör aktivt
              visas upp för att motverka den uppgivna låt-gå-politik som tyvärr
              är ett faktum på en hel del håll i Europa.
            </seg>
            <seg xml:id="i-bd62b646c182aa3a-0">
              Fru talman! Ansvaret för vård och behandling av personer med
              missbruksproblem ligger på flera huvudmän. Socialtjänsten ska
              svara för den långsiktiga planeringen och rehabiliteringen, medan
              hälso- och sjukvården svarar för avgiftning, psykiska komplikationer
              och eventuell substitutionsbehandling. En fungerande samverkan
              mellan huvudmännen är en nyckeluppgift. Här har det brustit i
              alltför många fall. Numera finns möjligheter att inrätta gemensamma
              nämnder med samverkande personal inom vård- och omsorgsområdet
              mellan huvudmännen. Det är en möjlighet. En fungerande samverkan
              kommer också framgent att vara en nyckeluppgift. Missbrukarvård
              får inte fungera som svartepetter. Det handlar om människor som
              vi har skyldighet att erbjuda god vård. I det sammanhanget är
              det också viktigt att påminna om att betänkandet innehåller ett
              tillkännagivande, att regeringen i samtal med sjukvårdshuvudmännen
              ska tillse att det runtom i landet finns ett tillräckligt antal
              särskilda avgiftningsplatser för kvinnor. Detta är ett mycket
              viktigt förslag som jag utgår från att vi alla ställer oss bakom.
            </seg>
            <seg xml:id="i-2071c268123783fd-0">
              Fru talman! Under åren 20052007 har majoriteten i riksdagen beslutat
              om en satsning för att stärka missbrukarvården. Den här satsningen
              kallas Ett kontrakt för livet och omfattar 820 miljoner, varav
              120 till kriminalvården. I denna satsning finns också riktade
              medel för kommunerna när det gäller att nå de allra mest utsatta
              missbrukarna. Det handlar om de hemlösa. Det handlar om prostituerade
              kvinnor med missbruk. Det handlar om injektionsmissbrukarna. Det
              handlar också om personer med så kallad dubbel diagnos, det vill
              säga personer med såväl missbruk som psykisk sjukdom. Som Vänsterpartiet
              påpekar i reservation 15 är det av synnerlig vikt att använda
              möjligheterna till förstärkt samarbete mellan huvudmännen för
              att förbättra situationen för dessa de allra mest utsatta.
            </seg>
            <seg xml:id="i-446fbd4640dc55f8-0">
              Fru talman! Ett viktigt område i handlingsplanen är arbetet mot
              narkotikamissbruk inom kriminalvården. Det redovisas att andelen
              intagna som hade missbruksproblem när de togs in var strax under
              60 % år 2004. Det är självklart en mycket hög siffra, och den
              visar på att det är utomordentligt viktigt med motivations- och
              behandlingsinsatser för att åstadkomma bestående förändringar
              under verkställigheten. Därvid är det givetvis avgörande att så
              tidigt som möjligt komma i kontakt med och utreda personer med
              missbruksproblem. Det uppsökande arbete som bedrivs i dag på landets
              häkten är strategiskt viktigt att utveckla. Likaså är satsningen
              på differentierade platser beroende på motivationsgraden en positiv
              utveckling liksom att man inrättar särskilda platser för personer
              som inte har missbruksproblem.
            </seg>
            <seg xml:id="i-5c1a623d6f9d1328-0">
              Fru talman! Även när det gäller de dömda som har missbruksproblem
              finns det anledning att se över samverkan mellan kriminalvård,
              socialtjänst, psykiatri och behandlingsinstitutioner. Det finns
              väldigt mycket mer att åstadkomma i dessa gränslinjer. Det finns
              det gott om vittnesmål om.
            </seg>
            <seg xml:id="i-11481abfc4472d7f-0">
              Vi har mycket snart anledning att återkomma också i de här frågorna.
              Om några veckor ska vi nämligen i kammaren debattera och fatta
              beslut om en ny kriminalvårdslag. Regeringen, Vänsterpartiet och
              Miljöpartiet har gemensamt lagt fram propositionen En modernare
              kriminalvårdslag . Den handlar till stor del om förbättrade insatser
              och förberedelser för utslussning och frigivning.
            </seg>
            <seg xml:id="i-69a7f65041a17e2a-0">
              Där lanseras en del nya begrepp och tankar som vårdvistelse,
              halvvägshus och utökad frigång. Naturligtvis är dessa åtgärder
              i viktiga avseenden anpassade för de intagna som har missbruksproblem
              och som vill ändra på detta. De ska ges bättre förutsättningar.
              Men vi ska inte heller i detta fall gå händelsen i förväg. Vi
              återkommer snart till den diskussionen.
            </seg>
          </u>
          <note xml:id="i-7dda0c518c397077-0">
            Fru talman! Jag yrkar bifall till reservation 4.
          </note>
          <note type="speaker" xml:id="i-07a1e7ab886588e9-0">
            Anf. 108 HELENA FRISK (s):
          </note>
          <u who="helena_frisk_ee5d8e" xml:id="i-6a786813d50a9920-0">
            <seg xml:id="i-b970df2a44acc0fc-0">
              Fru talman! En lång dags debatt börjar nu lida mot sitt slut,
              men än är vi några talare kvar. Dagens debatt handlar om svensk
              narkotikapolitik. Det är ett ämne som rör, berör och engagerar
              många människor i vårt samhälle. Åsikterna är många och i allra
              högsta grad skiftande.
            </seg>
            <seg xml:id="i-ff24202188cea4a2-0">
              Jag är övertygad om, vilket också debatten här i dag vittnat
              om, att vi som finns här i kammaren har ett stort och äkta engagemang
              och en gemensam grundsyn när det gäller den restriktiva narkotikapolitiken.
              Vi är i mångt och mycket överens om målen. Men vägen dit skiljer
              sig dock en hel del åt.
            </seg>
            <seg xml:id="i-f5731e56311b2ed6-0">
              För mig är det viktigt att se narkotikapolitiken ur ett bredare
              perspektiv. Vi måste våga höja blicken och se till hela samhället
              i stort. Ingen kedja är starkare än dess svagaste länk, brukar
              man säga. Det gäller även här.
            </seg>
            <seg xml:id="i-24eb0d2e228de4bb-0">
              Vi måste ha ett samhälle där alla får plats. Våra barn måste
              få växa upp i trygghet. Därför är vår välfärd så viktig och har
              sin givna plats även i dagens debatt. Att vård, behandling och
              andra rehabiliteringsåtgärder utgör grunden för att förmå missbrukare
              att komma ifrån sitt beroende är för mig fullständigt självklart.
            </seg>
            <seg xml:id="i-e6d6588f715ac5ab-0">
              Det handlar likaså om kunskaper om missbrukets omfattning, vilka
              vårdbehov som finns och inte minst om vilken kvalitet vården faktiskt
              har och vilka effekter de olika insatser som görs har. Här spelar
              Socialstyrelsens arbete med nationella riktlinjer för missbrukarvården
              samt utveckling av kvalitetskriterier en central roll.
            </seg>
            <seg xml:id="i-b2171e9affd3cc17-0">
              Även Socialstyrelsens och Läkemedelsverkets föreskrifter för
              behandling med narkotikaklassificerade läkemedel vid opiatmissbruk
              är av stor betydelse. När det gäller möjligheten att få läkemedelsassisterad
              behandling måste väntetiderna kortas.
            </seg>
            <seg xml:id="i-9e77805205848062-0">
              När det gäller åtgärder och insatser mot missbruk över huvud
              taget måste de vara uthålliga och långsiktiga. Därför är den särskilda
              satsning på missbrukarvården som nu pågår och heter Ett kontrakt
              för livet så oerhört viktig. Det är avsatt 700 miljoner specifikt
              för den satsningen.
            </seg>
            <seg xml:id="i-a633e56e62a4870e-0">
              Att ha en nära anhörig som missbrukar är oerhört frustrerande
              på många sätt. Man känner maktlöshet och frustration. Det är uttryck
              jag ofta hör. Jag vet, för jag är en av dem. På det här området
              måste socialtjänsten bli bättre. Man måste se till att det finns
              resurser att arbeta med hela familjen och särskilt uppmärksamma
              barn som lever i familjer med missbruksproblem.
            </seg>
            <seg xml:id="i-fda01140da82e253-0">
              Nära samverkan mellan kommuner är en förutsättning när det gäller
              att utveckla fungerande vårdkedjor. Det är också möjligt inom
              ramen för en gemensam nämnd. Det har också talats om tidigare
              att det måste finnas tillräckligt med avgiftningsplatser. De måste
              naturligtvis utformas utifrån de olika behov som vuxna och barn
              har.
            </seg>
            <seg xml:id="i-277348fa28d70717-0">
              I handlingsplanen står bland annat att behandlingsinsatser ska
              vara rätt avpassade och utformade och att hänsyn ska tas till
              bland annat kön och ålder. Det är förstås bra. Vi delar den uppfattningen.
              Men som tidigare har sagts anser vi också att det behövs fler
              särskilda avgiftningsplatser för kvinnor. Vi vill ge regeringen
              till känna att man på lämpligt sätt ska ta fram ett tillräckligt
              antal platser speciellt för kvinnor.
            </seg>
            <seg xml:id="i-5ddbd63d0afd75c2-0">
              Narkotikan på våra anstalter är ett gissel och något vi alltid
              måste ha för ögonen. Därför har regeringen även där avsatt särskilda
              pengar. Det är 120 miljoner år 20052007 för att fortsätta den
              satsning som inleddes år 2002.
            </seg>
            <seg xml:id="i-dfbf8bfc25fe0229-0">
              Exempel på åtgärder som har vidtagits är bland annat de 23 tjänster
              som har inrättats som uppsökare på våra häkten. De utgör en viktig
              samarbetslänk mellan den häktade, frivården och anstalten.
            </seg>
            <seg xml:id="i-73c573b40c124d3b-0">
              Antalet specialiserade narkotikaplatser har ökat från 630 till
              1 400 sedan narkotikasatsningen inleddes. Utöver dessa platser
              finns det ca 300 helt narkotikafria platser avsedda för personer
              som aldrig tidigare varit i kontakt med narkotika.
            </seg>
            <seg xml:id="i-46a975521caba416-0">
              Under sommaren 2005 inrättades sju renodlade behandlingsanstalter
              varav två är kvinnoanstalter. Antalet narkotikahundar har ökat
              från två till tretton. Det här arbetet måste naturligtvis fortsätta.
              Det är oerhört viktigt att våra anstalter så långt det bara är
              möjligt är narkotikafria.
            </seg>
            <seg xml:id="i-cc29be9185d550c4-0">
              När det gäller säkerhet och kontroll måste man finna en rimlig
              balans. Det ena behöver inte utesluta det andra. De åtgärder vi
              har vidtagit för förbättrad säkerhet och kontroll ger också kriminalvården
              relativt goda möjligheter att förhindra att narkotika kommer in
              på våra anstalter.
            </seg>
            <seg xml:id="i-f35e30616aba0cc2-0">
              Att hermetiskt tillsluta våra anstalter tror jag inte på. Det
              gör det bara ännu svårare för de intagna att komma tillbaka till
              samhället igen. Det finns så mycket mer att göra.
            </seg>
            <seg xml:id="i-e1b758956f67d113-0">
              Vi behöver fortsätta att utveckla självförvaltningen på våra
              anstalter. Det är saker som kan tyckas självklara för oss men
              som kan vara nog så tuffa utmaningar för många av våra intagna.
              Det handlar om vardagsnära saker för att göra livet på anstalt
              mer likt det som finns utanför murarna.
            </seg>
            <seg xml:id="i-b4d6157b6f50df5f-0">
              Jag är övertygad om att kriminalvården måste individanpassas
              på ett helt annat sätt än i dag. Det behövs tydliga och enkla
              regelsystem. Det efterlyses av alla, och inte minst av de intagna
              själva.
            </seg>
            <seg xml:id="i-692c270f5059bd2f-0">
              Bättre frigivningsmöjligheter är självklart. Det måste väl vara
              allas vår vilja att när frigivningen väl kommer ska man vara så
              förberedd inför detta som det bara är möjligt. Man behöver förstås
              också bostad och arbete. Där måste samhället i stort ta ett större
              ansvar.
            </seg>
            <seg xml:id="i-fda66fa435ad6ab7-0">
              Tyvärr är det ofta så som det beskrivs i en av reservationerna
              i betänkandet. Har man suttit i fängelse står man inte precis
              högst upp på kommunens prioriteringslista. Det är minsann inte
              lätt när man gång efter annan får nej från arbetsgivarhåll och
              från bostadsföretag. Där har vi ett gemensamt ansvar.
            </seg>
            <seg xml:id="i-1ce91f58d514ae76-0">
              Samhället behöver också komma in på anstalterna. Kriminalvården
              kommer ju inte ut. Därför är samverkan mellan berörda myndigheter
              oerhört viktig. Även om den särskilda narkotikasatsningen har
              bidragit till förbättrade vårdkedjor finns det fortfarande mycket
              kvar att göra.
            </seg>
            <seg xml:id="i-75512abe45f5071d-0">
              Kriminalvården har också i uppdrag att upprätta samverkansavtal
              med kommunerna både när det gäller kontraktsvård och placeringar
              på behandlingshem och att fortsätta utvecklingen av lokalt utformade
              baskontrakt för kontraktsvård. Syftet med det uppdraget är att
              i ökad uträckning ge intagna möjlighet att få vård och behandling.
              Det uppdraget ska delredovisas den 15 mars 2007 och slutredovisas
              senast den 15 mars 2008.
            </seg>
            <seg xml:id="i-980e5aad80eb3520-0">
              Självklart spelar också frivilligorganisationerna en stor roll
              i det här arbetet. Jag nämner bara en, och då pratar jag om Kris
              eftersom jag har pratat om kriminalvården. Där gör de ett väldigt
              gott arbete, skulle jag vilja säga, och spelar en jätteviktig
              roll när det gäller hjälp och stöd när man kommer ut.
            </seg>
            <seg xml:id="i-5ae936d4f0dd1dab-0">
              Många av de frågor som jag har tagit upp nu kommer vi också att
              arbeta vidare med under våren det har också sagts här när vi börjar
              arbeta med Kriminalvårdskommitténs förslag, som handlar om en
              modernare kriminalvårdslag. Jag hoppas jättemycket på den nya
              lagstiftningen och ser fram emot det kommande arbetet beträffande
              den.
            </seg>
          </u>
          <note xml:id="i-9320146a7f4ee822-0">
            Med det, fru talman, yrkar jag bifall till förslaget i betänkandet
            och avslag på reservationerna.
          </note>
          <note type="speaker" xml:id="i-e2afc148cff9a859-0">
            Anf. 109 MARITA ARONSON (fp):
          </note>
          <u who="unknown" xml:id="i-fa53a51bce524839-2">
            <seg xml:id="i-6b87fea7ce100e1a-0">
              Fru talman! Det har varit en engagerad debatt med engagerade
              debattörer under lång tid. Men jag ska lite grann från Folkpartiets
              sida beröra de frågor som rör vård och behandling, alltså insatser
              för att minska rekrytering och förmå personer med missbruksproblem
              att upphöra med sitt missbruk.
            </seg>
            <seg xml:id="i-81e04aea1992fbbf-0">
              Alla bor vi i kommuner, och jag tror att det är ute i kommunerna
              som det här arbetet egentligen börjar, inte så mycket här i riksdagen
              kanske. Det behövs alltså ett förebyggande arbete, som man tar
              upp i betänkandet. Men det behöver vara av en helt annan kaliber
              än det som står där. Jag tror att vi vuxna är alldeles för naiva
              och ljusblå ibland när vi träffar ungdomar. Vi säger att den här
              trevliga killen kan väl inte knarka, han kan väl inte använda
              droger.
            </seg>
            <seg xml:id="i-54f0e1a4e1505aec-0">
              Jag var för ett tag sedan i en skola. Där var representanter
              för lärare, representanter för föräldrar och representanter för
              elever. Jag frågade, som jag alltid brukar göra när jag är i skolor:
              Hur är det nu med drogmissbruket i den här skolan? Nej, sade läraren,
              vi har inga bekymmer med det. Det finns inte något drogmissbruk.
              Ungdomarna är så fina. Och föräldrarna sade: Nej, vi har inga
              tecken på att det finns något drogmissbruk. Då sade killen som
              gick i åttan: Är ni helt dumma eller? Jag kan gå ut och fixa knark
              varenda rast utanför skolgården.
            </seg>
            <seg xml:id="i-746a4ff290595319-0">
              Det är väl lite så att det finns närmare än vi tror, fast vi
              inte riktigt orkar eller vågar se, eller också är vi för gamla
              så att vi inte tror att det finns. Det ska vara som det var förr.
            </seg>
            <seg xml:id="i-3586205a202e6573-0">
              En del har sagt att drogmissbruket ökar, och en del har sagt
              att det har minskat. Det kanske har minskat något, men fortfarande
              är det enormt stort. Det är en stor fråga som vi måste möta på
              alla plan med mängder av insatser. Det behövs alltså ett väldigt
              bra samarbete med föräldrar, ideella organisationer, skolor och
              lokala aktionsgrupper. Föräldraföreningen mot narkotika gör också
              en stor insats.
            </seg>
            <seg xml:id="i-3119745f7996fbd9-0">
              Ministern var här nyss och skröt om att kuratorer och psykologer
              har blivit så många fler i våra skolor. Det är klart att om man
              först monterar ned hela systemet med kuratorer och psykologer
              så att det nästan inte finns en enda en blir det 3040 % ökning
              om man tillsätter några fler. Men det är inte jättemånga fler,
              utan det finns fortfarande ett stort behov av kuratorer och psykologer
              i vårt land.
            </seg>
            <seg xml:id="i-544fb824e2f5de47-0">
              Jag jobbade en period av mitt liv med kvinnliga missbrukare.
              Då lärde jag mig så många saker, bland annat just hur viktigt
              det är med den förebyggande insatsen, att man tidigt hittar och
              upptäcker. Många av dem sade: Hade någon sett mig, hade någon
              stoppat mig de första gångerna jag tog knark hade jag kanske inte
              kommit så djupt ned i mitt missbruk.
            </seg>
            <seg xml:id="i-0c63127e3fcd2149-0">
              Det är också viktigt, som vi har sagt i några av våra motioner
              och sedan i våra reservationer, att nå ungdomar med stor risk,
              att man ser vilka som har den största risken. Jag saknar en grupp.
              De gravida missbrukarna kan jag inte hitta att man har tagit upp
              någonstans i betänkandet. Det är också en viktig grupp, för det
              är viktigt för fostret som mamman bär i sin mage. Det behövs alltså
              en sekundär prevention riktad mot stora riskgrupper.
            </seg>
            <seg xml:id="i-2e130387c831d0c2-0">
              Dessutom tror jag att man behöver ha en samlande funktion på
              ett annat sätt än som står i betänkandet. Jag tycker att en sådan
              institution som Folkhälsoinstitutet, som vi värnar om i Folkpartiet,
              skulle kunna ha en sådan samordnande funktion och ta upp detta
              ännu tydligare än de gör nu. I dag är de ju nästan splittrade
              eftersom de håller på och flyttar, så de ligger i malpåse. Men
              det kanske tar sig om ett tag igen. Men man skulle ha en samordnande
              funktion också när det gäller alkohol, förstås, och narkotika,
              tobak och spelberoende. Det är samma delar av hjärnan som är engagerade
              när vi får missbruk.
            </seg>
            <seg xml:id="i-b97006c6df30a4d0-0">
              Vi har också i Folkpartiet föreslagit en nationell ledningsgrupp
              för alla berörda myndigheters chefer. Det ansvariga statsrådet
              skulle till exempel samla cheferna för de olika berörda myndigheterna
              för att få en nationell ledning på ett annat sätt än det är i
              dag.
            </seg>
            <seg xml:id="i-e03c3d83aeb1a815-0">
              Det har tidigare talats om de kommunala drogsamordnarna, som
              vi absolut inte vill ska försvinna. De bör vara kvar. Jag tror
              att det är viktigt att det också finns en samordning ute i kommunerna.
              Vi hade i Göteborgsregionen för något år sedan det var på den
              tiden jag var kommunalråd engagerat just polis och en kurator
              som gick från kommun till kommun och försökte se var det fanns
              langargrupper och så vidare. Det visade sig att när vi hade satt
              in dem hemma i vår kommun i Mölndal försvann nästan alla langare.
              I och för sig försvann de till en annan kommun, men det var ett
              orosmoment. Jag tror att det är viktigt att det finns professionella
              personer ute som vet hur man stör sådana här konstellationer av
              langare.
            </seg>
            <seg xml:id="i-d60d215e3deb38de-0">
              Hur ska vi då få personer med missbruk att upphöra med sitt missbruk?
              Jag tror att behandling med vetenskapligt belagd effekt är viktig.
              Jag tror inte att någon har sagt det i dag, men en SBU-rapport
              som har gjorts av Socialstyrelsen är på väg fram. Där har man
              tittat över hela alkohol- och narkotikaområdet. Där finns narkotikan
              med när man tittar på forskning, men det visar sig att det finns
              väldigt lite forskning. Det behövs mer forskning, som också har
              sagts här tidigare i dag.
            </seg>
            <seg xml:id="i-36b482d395aed851-0">
              Det som visar sig i den forskning som finns är ju att det ofta
              behövs en kombination. Det är inte bara Subutex eller Metadon
              som behövs, och som det också behövs forskning om, utan i kombination
              med kognitiv beteendeterapi till exempel gör de väldigt mycket
              mer nytta. Jag tror att det är den vägen man måste gå, som vi
              också har sagt i en reservation. Man behöver titta på just den
              typen av kombinationer av psykoterapi och mediciner som Subutex
              och Metadon.
            </seg>
            <seg xml:id="i-92c3c4f839016a88-0">
              Man kanske också hittar nya former för tvångsvård och får in
              missbrukare i en vårdkedjemodell där de först har ett boende på
              något ställe där de får avgiftas. Sedan kan de sakta slussas ut.
              Men då ska man följa upp den här vården så att det inte bara blir
              pengar i sjön, så att säga, och sedan går tillbaka i samma gamla
              hjulspår igen. Det har vi sett nog av. Det tycker jag inte riktigt
              har framkommit i betänkandet heller.
            </seg>
            <seg xml:id="i-3ede08a4fdeaad30-0">
              Dessutom har vi i Folkpartiet sagt att det behövs en anhörigombudsman,
              alltså någon som hjälper till. Det är faktiskt så att anhöriga
              har det jättesvårt i den här situationen. Vi har hört föräldraföreningarna
              berätta om hur svårt det är. Det behövs någon som hjälper till
              i den här situationen. Vi tror att det behövs en anhörigombudsman
              som skulle kunna hjälpa till på ett helt annat sätt.
            </seg>
            <seg xml:id="i-e3a9e9822dd43c14-0">
              Det var lite snabbt om alla de förslag som vi har tryckt lite
              extra på. Jag kan väl säga att det finns en hel del positivt i
              betänkandet, men vi hade varit mycket nöjdare om det hade varit
              lite vassare och tydligare förslag. Det hade gjort narkotikapolitiken
              mer fruktbar. Det är ett jättestort problem. En särskild utredare
              för tullen har nyss verkligen fått uppleva inpå skinnet hur narkotikan
              flödar in i vårt land. Det är jättebekymmersamt att ungdomar använder
              detta. Vi behöver satsa allt och hjälpas åt allihop för att få
              det att fungera bra.
            </seg>
            <seg xml:id="i-d2b46ca9ee540cfa-0">
              Vi står förstås bakom alla våra reservationer, men jag yrkar
              bifall till enbart reservation 9.
            </seg>
          </u>
          <note type="speaker" xml:id="i-210a9b5381649a22-0">
            Anf. 110 LARS LILJA (s):
          </note>
          <u who="lars_lilja_db6c41" xml:id="i-bf8d94516ee4521c-0">
            <seg xml:id="i-3c02deb08a48459a-0">
              Fru talman! Som social- och justitieutskottets ledamöter numera
              känner till är jag starkt engagerad i frågor som rör dopning.
              Definitionen av dopningsmedel i detta sammanhang, som i huvudsak
              rör dopning utanför idrotten, är androgena anabola steroider,
              förkortat AAS. Jag har lyckats få mina tre motionsyrkanden behandlade
              i tre olika betänkanden, och därför ser ni mig i denna talarstol
              ytterligare en gång i dag. Men detta är den sista, åtminstone
              i denna fråga under detta riksmöte.
            </seg>
            <seg xml:id="i-cb8259ec84a5c81c-0">
              Mitt första yrkande, som tidigare behandlats av socialutskottet,
              handlade om att de insatser som ska göras för att utveckla missbrukarvården
              även ska omfatta personer som missbrukar androgena anabola steroider.
              Anledningen till det yrkandet är att det i praktiken är nästan
              omöjligt att få hjälp om man missbrukar AAS. Dopningsjourens och
              Maria Beroendecentrums resurser i dessa sammanhang är minimala.
            </seg>
            <seg xml:id="i-cbbd32e70da5b39d-0">
              Det andra yrkandet handlade om att straffsatserna för dopningsbrott
              ska jämställas med dem för narkotikabrott. Där har enligt tidigare
              betänkande från justitieutskottet och även i detta betänkande
              aviserats en översyn av straffsatserna för bland annat dopningsbrott.
            </seg>
            <seg xml:id="i-ad428def050f271d-0">
              Fru talman! Det tredje yrkandet som jag nu ska ta upp handlar
              om möjligheten att dopningstesta utanför idrotten. Alla som är
              medlemmar i en idrottsförening ansluten till Riksidrottsförbundet
              är på begäran av förbundets dopningskontrollanter skyldiga att
              underkasta sig en dopningskontroll. Denna kontroll kan ske var
              och när som helst och i princip alltid utan förvarning. Kontrollen
              innebär att den som testas ska avlämna ett urinprov som sedan
              analyseras av ett ackrediterat laboratorium. Om testet utfaller
              positivt är straffet i normalfallet avstängning från all idrott
              i två år. Om personen vägrar att låta sig testas eller smiter
              innebär det automatiskt två års avstängning från all idrott.
            </seg>
            <seg xml:id="i-2c146ec531cdec2c-0">
              Som jag sagt i mina tidigare anföranden är dopningen ett betydligt
              större problem utanför idrotten. Det handlar nästan uteslutande
              om missbruk av androgena anabola steroider i styrketräningsmiljöer.
              Det gäller både privata gym och gym som drivs av kommuner. Ägarna
              till dessa anläggningar sysslar med friskvård, och de accepterar
              inte på några villkor att deras kunder missbrukar AAS. På ett
              antal orter i landet bedrivs samarbetsprojekt mellan gym och idrottsrörelsen,
              polisen, tullen, landstinget med flera för att motverka bruket
              av dopningsmedel.
            </seg>
            <seg xml:id="i-4898d79ca53521d4-0">
              För att ett sådant här arbete ska vara effektivt krävs och efterfrågas
              möjligheter att kontrollera om de tränande använder dopningspreparat.
              Om den tränande inte tillhör en RF-ansluten förening är det mycket
              tveksamt om det är möjligt att göra sådana kontroller, detta med
              stöd av 2 kap. 6 § i regeringsformen, som skyddar medborgare mot
              påtvingat kroppsligt ingrepp och kroppsvisitation. Blod-, urin-
              och utandningsprov är åtgärder som faller inom begreppet kroppsligt
              ingrepp. Trots detta är utandningsprov utan misstanke om rattonykterhet
              tillåtna i trafiken.
            </seg>
            <seg xml:id="i-aaa0c683d7179272-0">
              Detta har lett till en diskussion om det är möjligt att i ett
              skriftligt kontrakt mellan gymägare och kund avtala om att kunden
              är beredd att på uppmaning lämna urinprov för dopningstest och
              vid positivt resultat acceptera tillträdesförbud till lokalen
              under en viss tid. Ett sådant test skulle naturligtvis bara kunna
              ske när den tränande befinner sig i den aktuella anläggningen.
              Här är rättsläget oklart.
            </seg>
            <seg xml:id="i-b1b52e3734174028-0">
              Jag var ordförande i den arbetsgrupp som tog fram Ds 2002:4,
              Handlingsplan mot dopning inom idrotten . Departementsskrivelsen
              resulterade inte i någon proposition, men flera av de förslag
              som arbetsgruppen lade fram har på annat sätt förtjänstfullt genomförts
              av regeringen.
            </seg>
            <seg xml:id="i-6b34a4aa4b79946b-0">
              Vi konstaterade i arbetsgruppen att det var högst osäkert om
              det är juridiskt hållbart att teckna den typ av kontrakt som jag
              nyss har nämnt och att det kan vara svårigheter med en tillträdesförbudsklausul
              i ett sådant kontrakt. Vi konstaterade dessutom att det med stor
              sannolikhet var olika förutsättningar för den typen av kontrakt
              beroende på om det var ett privatägt gym eller ett kommunalt gym.
              Dessa frågor är fortfarande obesvarade, och min förhoppning är
              att de jurister som finns på Regeringskansliet och hos Sveriges
              Kommuner och Landsting så snart som möjligt kan räta ut dessa
              frågetecken.
            </seg>
            <seg xml:id="i-8a063f3588f32e67-0">
              Fru talman! Jag är övertygad om att möjligheten att skriva kontrakt
              om att acceptera dopningstester i kombination med tillträdesförbud
              vid positivt testresultat på ett markant sätt skulle underlätta
              kampen mot dopning utanför idrotten.
            </seg>
          </u>
          <note type="speaker" xml:id="i-9ef9e5e7c777c268-0">
            Anf. 111 LARS-IVAR ERICSON (c):
          </note>
          <u who="unknown" xml:id="i-fa53a51bce524839-3">
            <seg xml:id="i-d8dd62be3d7d6c13-0">
              Fru talman! Jag hade en gång tillfälle att samtala med en erfaren
              läkare som hade jobbat länge med narkotikamissbrukare, och jag
              frågade honom om det fanns hopp. Jag ville veta de vanligaste
              orsakerna till att människor lyckas ta sig ur sitt missbruk. Om
              jag kommer ihåg rätt nämnde han dessa skäl i denna ordning: förälskelse
              och familjebildning, religiös omvändelse, att ha fått ett jobb,
              att ha fått insikt om att jag håller på att ödelägga mitt liv
              eller att jag har fått ersättningspreparat som Metadon. På den
              tiden fanns inte Subutex.
            </seg>
            <seg xml:id="i-654cf541b4101e91-0">
              Jag antar att vi alla som har fått privilegiet att vara riksdagsledamöter
              är helt överens om att när det gäller narkotika gäller missbruksetiketten.
              Till skillnad från alkohol kan inte narkotikan brukas, utan användandet
              är alltid ett missbruk.
            </seg>
            <seg xml:id="i-a16266463f2b8e39-0">
              Besöker jag fristaden Christiania i Köpenhamn och får en guidad
              tur får jag en idylliserad skildring av livet med narkotika. Är
              jag på hembesök hos en missbrukare får jag den rätta bilden av
              en svår situation som dock inte är hopplös, för den nyssnämnde
              läkaren hade sett att det går att ta sig ur missbruket.
            </seg>
            <seg xml:id="i-f5db163600cc287c-0">
              I mina yrken som fritidsledare och präst har jag många gånger
              sett hur det oväntade kan ske och att ett liv i narkotikamissbruk
              kan vändas till ett gott liv. Men hur hjälper vi på bästa sätt
              dem som har hamnat i narkotikaträsket och hotas av att sjunka
              allt djupare? I betänkandet finns många goda tankar men även sådant
              som ska ifrågasättas och sådant som skulle behöva vidareutvecklas.
              Därför finns det ett antal reservationer, och jag vill ta upp
              några av dem.
            </seg>
            <seg xml:id="i-df303a7a972d4ed0-0">
              Förra året fick jag ett brev från en intern. Han beskrev hur
              han fick en god vård i fängelset. Med hjälp av Subutex kunde han
              avstå från alla de tillfällen som fanns att köpa narkotika, i
              fängelset och när han var ute på permission. Problemet var nu
              att när han skulle friges gavs inte i hans hemkommun något tillfälle
              till Subutexbehandling. Han funderade mycket: Skulle han behöva
              flytta till den stora staden för att få tillgång till detta som
              medverkat till att han fått en positivare syn på tillvaron och
              framtiden? Familjen ville definitivt inte flytta.
            </seg>
            <seg xml:id="i-853be4b8e3807013-0">
              Det var ett svårt dilemma, som vi bara kan lösa om alla får rätt
              till kontrollerad behandling med Subutex, inte att bostadsort
              och myndigheters inställning och välvilja ska styra detta.
            </seg>
            <seg xml:id="i-38ff894b55062045-0">
              Den brevskrivande internen hade vistats på häktet under en längre
              tid. Han kunde då jämföra omhändertagandet där med fängelsetiden.
              På häktet fanns inte de personer som kunde motivera honom att
              omedelbart ta itu med sitt missbruk. Att direkta motivationsinsatser
              sätts in redan från häktestidens början är mycket viktigt. Vi
              önskar därför att fler narkotikateam ska inrättas så att landets
              häkten kan erbjuda hjälp till dem som vill bli fria från sitt
              missbruk. Här måste finnas mera utrymme för rådgivning och kortare
              påverkansprogram.
            </seg>
            <seg xml:id="i-7fad4fcad7d9fb74-0">
              Att sitta i fängelse är ingen lätt situation. Det innebär isolering,
              att man inte får träffa sina anhöriga så ofta. Det är samma rutiner
              dag för dag. Det är naturligtvis lätt att återfalla i missbruk,
              naturligtvis också lätt för att man bor tillsammans med andra
              missbrukare.
            </seg>
            <seg xml:id="i-5ce7020faceca411-0">
              Det är lätt att konstatera att vi under de senaste åren har fått
              en överbeläggning inom kriminalvården. Vi väntar fortfarande på
              att de av minister Bodström utlovade fängelseplatserna ska komma.
              Det finns alltför många intagna som förgäves har vädjat om att
              få en plats på en behandlings- eller motivationsavdelning. Risken
              för fortsatt missbruk eller ett återfall blir större om man kan
              fortsätta drogandet i fängelsemiljön. Att motivera till behandling
              för missbruk är ett mål som bör prioriteras under tiden i fängelset.
              Då finns det större förutsättningar för att kunna lyckas med ett
              liv utanför murarna.
            </seg>
            <seg xml:id="i-67909c30a3220621-0">
              Det är över huvud taget beklagligt och besynnerligt att häkten
              och fängelser inte kan hållas drogfria. Som besökare på häktet
              har jag alltid utsatts för noggrann kontroll. Detsamma gäller
              när jag har besökt fängelser. Men det är tydligen så att denna
              kontroll inte fungerar lika effektivt överallt. Det finns vägar
              för drogerna som vaktpersonalen inte klarar av att bevaka.
            </seg>
            <seg xml:id="i-29c937c8313e4de3-0">
              Vi kan aldrig acceptera pågående missbruk på anstalter och häkten.
              Det är tragiskt att få höra om personer som har blivit missbrukare
              under fängelsetiden, hur åren där har blivit vidareutbildning
              i brott och början på ett missbruk.
            </seg>
            <seg xml:id="i-e465700728af9662-0">
              I stället behövs större resurser för att drogtesta. Effektivare
              kroppsvisitation, bättre besöksregler, narkotikahundar, utstörning
              av mobiltelefoner är några exempel på sådant som måste till.
            </seg>
            <seg xml:id="i-82d0f947924d4a23-0">
              Det är också viktigt att följa upp narkotikamissbrukares frivårdspåföljd.
              När en missbrukare inte följer det planerade vårdprogrammet gäller
              snabb och tydlig reaktion från samhällets sida. Här behövs ett
              bättre samarbete mellan kriminalvård och socialtjänst.
            </seg>
            <seg xml:id="i-f53e055dda202d78-0">
              Fru talman! Det fanns en tid då behandlingshemmen, för att använda
              ett talesätt, växte upp som svampar ur jorden. Som tur är har
              det nu skett en självsanering. I dag har vi många seriösa behandlingshem
              som gör oerhört fina insatser. Men det är förstås viktigt med
              en noggrann uppföljning och kvalitetskontroll. När man besöker
              ett behandlingshem kan man ibland reagera över vissa metoder som
              används här och där. Men om jag är övertygad om att sakkunniga
              har granskat dem får jag ändå acceptera metoderna och tänka att
              min skepsis väl är överdriven. Eftersom missbrukare inte är en
              grupp utan egentligen individer behövs alla dessa behandlingshem
              med olika metoder, olika pedagogik. Jag får konstatera med tacksamhet
              att om bara någon enda människa kan räddas tillbaka till ett någorlunda
              normalt liv genom en unik metod får jag som utomstående acceptera
              detta. Men här gäller ändå rätt person på rätt plats.
            </seg>
            <seg xml:id="i-da720d91011dd57d-0">
              Jag är den siste talaren i en debatt som har varat i fyra och
              en halv timme snart. Jag skulle kanske kunna recensera det som
              har sagts här från talarstolen och då använda ett latinskt citat
              eftersom jag ser att Christer Engelhardt har kommit till kammaren
              du får ett senare i dag också. Jag har använt det här tidigare
              från talarstolen. Jag tycker att det också passar bra in på dagens
              debatt. Så här låter det: Ut desint vires tamen est laudanda voluntas.
              Även om krafterna fattas är dock den goda viljan berömvärd.
            </seg>
          </u>
          <note xml:id="i-291f7c8667d5a2c4-0">
            12 § Genetisk integritet m.m.
          </note>
          <note xml:id="i-67aafc2e724910a6-1">
            Föredrogs
          </note>
          <note type="speaker" xml:id="i-86bc2600b146fadc-0">
            Anf. 112 MARGARETA ISRAELSSON (s):
          </note>
          <u who="margareta_israelsson_7565a2" next="cont" xml:id="i-045b0414ea48075f-0"/>
          <note xml:id="i-29ddb7483f865b29-0">
            Fru talman! I betänkandet behandlas proposition 2005/06:64 Genetisk
            integritet m.m. samt 13 motionsyrkanden som väckts med anledning
            av propositionen. Vidare behandlas 39 motionsyrkanden från den
            allmänna motionstiden 2005.
          </note>
          <note xml:id="i-3f947be687889f4a-0">
            Utskottet ställer sig i betänkandet i huvudsak bakom regeringens
            förslag till lag om genetisk integritet m.m. Den nya lagen ska
            vara en samlad lag för genetisk undersökning och information inom
            hälso- och sjukvården, medicinsk forskning samt genterapi med
            mera. Den ska även reglera befruktning utanför kroppen och insemination.
          </note>
          <note xml:id="i-bdcddf0ab9571e54-0">
            Lagen föreslås ersätta lagen från 1991 om användning av viss
            genteknik vid allmänna hälsoundersökningar, lagen från 1991 om
            åtgärder i forsknings- eller behandlingssyfte med ägg från människa,
            lagen från 1991 om insemination och lagen från 1988 om befruktning
            utanför kroppen. Kommersialisering av humanbiologiskt material
            föreslås också bli reglerat i den nya lagen.
          </note>
          <u who="margareta_israelsson_7565a2" prev="cont" xml:id="i-43791332ca92486f-0">
            <seg xml:id="i-87ce004d97af0926-0">
              Den nya lagen innebär att ingen utan stöd i lag ska få ställa
              som villkor för ett avtal att den andra parten genomgår en genetisk
              undersökning eller lämnar genetisk information om sig själv. Vidare
              ska gälla att ingen utan stöd i lag i samband med avtal får efterforska
              eller använda genetisk information om den andre. Det föreslås
              också förbud mot att olovligen bereda sig tillgång till genetisk
              information om någon annan.
            </seg>
            <seg xml:id="i-3cedb4db4b9f5079-0">
              För försäkringsbolag ska gälla undantag från förbudet att efterforska
              och använda genetisk information vid riskbedömda personförsäkringar
              på mycket höga belopp. Försäkringsbolag ska dock inte få efterforska
              eller använda genetisk information vid så kallade barnförsäkringar.
            </seg>
            <seg xml:id="i-5604296bdac744f6-0">
              Forskning med syfte att utveckla metoder för att åstadkomma genetiska
              effekter som kan gå i arv föreslås vara tillåten. Men försök i
              forsknings- eller behandlingssyfte samt behandlingsmetoder som
              medför genetiska förändringar som kan gå i arv hos en människa
              ska även i fortsättningen vara förbjudna.
            </seg>
            <seg xml:id="i-897ec7b9b700bc87-0">
              Den nya lagen föreslås innehålla grundläggande bestämmelser för
              användning av fosterdiagnostik samt förutsättningarna för att
              få använda preimplantatorisk genetisk diagnostik, PGD. PGD ska
              inte få användas för blivande syskon till svårt sjuka barn utan
              tillstånd av Socialstyrelsen. För sådant tillstånd ska det krävas
              synnerliga skäl. Så kallad givarinsemination ska efter tillstånd
              från Socialstyrelsen få utföras även vid andra sjukhus än offentligt
              finansierade sjukhus.
            </seg>
            <seg xml:id="i-e9e954e1a992553b-1">
              Fru talman! Med denna inledning överlämnar jag ärendet till debattörerna.
            </seg>
            <seg xml:id="i-3ed280adb8fab6cc-0">
              Fru talman! Jag vill börja med att yrka bifall till reservation
              6 under punkt 6, men jag står naturligtvis bakom samtliga reservationer
              där vi moderater finns med.
            </seg>
            <seg xml:id="i-3f40f1d97f3e32e8-0">
              I detta betänkande om genetisk integritet läggs det fram förslag
              om en ny lag som ersätter flera befintliga lagar, precis som vi
              har hört här tidigare. Det är bra. En samlad lagstiftning innebär
              bättre överskådlighet inom ett stort och komplicerat område. Lagen
              innebär ett stärkt skydd för individen gällande hanteringen av
              information om den egna hälsan och de egna arvsanlagen. Den grundläggande
              principen är att genetisk information är den enskilda människans
              privatsak.
            </seg>
            <seg xml:id="i-6352933bc365a0bb-0">
              Regeringen föreslår att ingen olovligen ska få bereda sig tillgång
              till genetisk information om någon annan. Vi moderater anser att
              skyddet för genetisk integritet är oerhört viktigt och stöder
              i stort sett förslaget. Men det finns även brister som behöver
              rättas till.
            </seg>
            <seg xml:id="i-6dfb3465416b2008-0">
              Utskottet har enats om att avstyrka regeringens förslag om generell
              sekretessregel på försäkringsområdet. Här behövs ett nytt förslag
              som avser genetisk undersökning och information och inte, som
              föreslagits i denna proposition, en generell sekretessregel som
              skulle få konsekvenser på hela försäkringsområdet.
            </seg>
            <seg xml:id="i-a357110ae033e198-0">
              Fru talman! Det finns några frågor som vi moderater speciellt
              vill lyfta fram och där vi har reserverat oss tillsammans med
              Folkpartiet och Centerpartiet. Det handlar om genetiska självtester,
              där vi anser att det finns anledning att känna oro för utvecklingen.
              Det är komplicerat att tolka gentester, och bedömningen av vad
              till exempel ökad risk för någon genetisk sjukdom innebär är svår
              att göra. Vi anser att det vore önskvärt att professionell rådgivning
              kopplades till försäljningen av genetiska självtester. Detta är
              svårt att uppnå med tanke på att försäljningen även sker via Internet,
              men det är angeläget att vården har kunskap och lyhördhet för
              att möta de behov av vägledning som kan uppkomma.
            </seg>
            <seg xml:id="i-723c0d83b913a7fd-0">
              Vidare vill vi lyfta fram frågan om PGD, som handlar om att barn
              med en eller två föräldrar som har anlag för svår sjukdom kan
              födas friska. Denna metod är ur etisk synpunkt bättre än att göra
              fosterdiagnostik när graviditeten redan är ett faktum, som sedan
              eventuellt leder till en abort om barnet kommer att bli sjukt.
            </seg>
            <seg xml:id="i-3072913bdaf2524c-0">
              PGD är i grunden positivt. Regeringen föreslår att PGD inte ska
              få användas med syfte att försöka få ett barn som ska fungera
              som donator av blodstamceller till ett svårt sjukt syskon utan
              tillstånd av Socialstyrelsen.
            </seg>
            <seg xml:id="i-f4a20a36c1b13218-0">
              Kommittén för genetisk integritet ansåg dock i sitt betänkande,
              fru talman, att det behövdes ytterligare underlag för ett ställningstagande
              om att tillåta detta. Förslaget har visserligen en restriktiv
              hållning men kan ändå få konsekvenser som är svåra att överblicka,
              inte minst av etiska skäl. Barn får aldrig uppleva att de föds
              med avsikten att fungera som donator för en annan person. Vi anser
              därför, i enlighet med vad kommittén föreslagit, att denna fråga
              behöver utredas vidare innan ställning tas i frågan.
            </seg>
            <seg xml:id="i-ee06e91527f8bd68-0">
              Den tredje fråga jag vill lyfta fram är frågan om privata vårdgivare.
              Propositionens förslag innebär att så kallad givarinsemination
              efter tillstånd av Socialstyrelsen kommer att få utföras vid andra
              sjukhus än offentligt finansierade sjukhus. Vi välkomnar förslaget
              i denna del. Provrörsbefruktning där ägg eller spermier kommer
              från en givare kommer dock i fortsättningen att få utföras endast
              på universitetssjukhus. Enligt vår uppfattning bör seriösa privata
              aktörer kunna beviljas tillstånd att genomföra assisterad befruktning
              på samma villkor som offentligt finansierade sjukhus, givetvis
              med tillstånd av Socialstyrelsen.
            </seg>
            <seg xml:id="i-bf85d2aa5883fa93-0">
              Till sist, fru talman, vill jag beröra försäkringsbolagens möjlighet
              att efterforska och använda genetisk information.
            </seg>
            <seg xml:id="i-864667629cf422bc-0">
              Det vore olämpligt om genetisk information skulle få efterforskas
              och användas när det är fråga om ordinära liv- och sjukförsäkringar.
              Vore detta möjligt är risken stor att det skulle skada förtroendet
              för försäkringsväsendet och för forskning och behandling med genetisk
              inriktning. Dessutom skulle för den enskilde individen försäkringspremien
              kunna skjuta i höjden på ett orimligt vis för ordinära försäkringar
              och på så sätt riskera att skada den enskilde försäkringstagarens
              möjlighet att få en försäkring. I dag skyddar de gränser som finns
              i avtalet mellan försäkringsbranschen och staten den genetiska
              integriteten vid de flesta normala svenska liv- och sjukförsäkringar,
              dock inte alla.
            </seg>
            <seg xml:id="i-767e78ca882d4954-0">
              En drastisk modell vore att följa Norge och Danmark, som helt
              förbjudit efterforskning eller användande av genetisk information
              i alla försäkringssammanhang. Det skulle säkerställa fullständig
              genetisk integritet men samtidigt skapa bekymmer och begränsningar
              för försäkringslösningar.
            </seg>
            <seg xml:id="i-f9dcd788a5c97ac6-0">
              Fru talman! I denna proposition föreslås att förbud ska gälla
              för försäkringsbolag att utan stöd i lag ställa som villkor för
              ett avtal att en försäkringssökande ska genomgå genetisk undersökning
              eller lämna genetisk information om sig själv. Det innebär att
              bestämmelser ska ges i lag om i vilken utsträckning ett försäkringsbolag
              får efterforska eller använda genetisk information. Det kommer
              att finnas möjlighet till undantag för försäkringsbolagen i särskilda
              fall. Här anser vi moderater att det måste vara en ytterst restriktiv
              bestämmelse när det gäller särskilda fall.
            </seg>
            <seg xml:id="i-095cd22138cfb309-0">
              Avslutningsvis, fru talman, är vi glada över att utskottet har
              fört in undantaget att försäkringsbolagen inte i något fall ska
              få efterforska eller använda genetisk information när det gäller
              så kallade barnförsäkringar. Tack för det!
            </seg>
          </u>
          <note xml:id="i-fa6e2312d10ae1b2-0">
            Utskottet avstyrker regeringens förslag om en generell sekretessregel
            på försäkringsområdet. Utskottet förutsätter att regeringen återkommer
            till riksdagen med ett förslag till reglering av sekretess på
            försäkringsområdet, i varje fall såvitt avser genetisk undersökning
            och information. Vidare förutsätter utskottet att förslaget lämnas
            till riksdagen i sådan tid att bestämmelsen kan träda i kraft
            senast den 1 januari 2007.
          </note>
          <note xml:id="i-8a307f03ac6a384f-0">
            Utskottet tillstyrker i huvudsak övriga lagförslag. Samtliga
            motioner avstyrks.
          </note>
          <note xml:id="i-3271e71a0da63f82-0">
            Samtliga lagförslag föreslås träda i kraft den 1 juli 2006. Bestämmelserna
            i lagen om genetisk integritet om användning av genetisk undersökning
            och information på försäkringsområdet föreslås dock börja tillämpas
            först från och med den 1 januari 2007.
          </note>
          <note xml:id="i-2f345d4ec87d9dd5-0">
            Till betänkandet finns fogat 16 reservationer och tre särskilda
            yttranden.
          </note>
          <note xml:id="i-62782b1274ca752a-0">
            Anf. 113 ANNE MARIE BRODÉN (m):
          </note>
          <note type="speaker" xml:id="i-54b4556a1bda2c1c-0">
            Anf. 114 MARITA ARONSON (fp):
          </note>
          <u who="unknown" xml:id="i-fa53a51bce524839-4">
            <seg xml:id="i-76d1165eec37c381-0">
              Fru talman! Detta betänkande om förslaget till lag om genetisk
              integritet är ett viktigt betänkande inom ett väldigt svårt område.
              Den nya lagen ska, som sagts här tidigare, vara en samlad lag
              för genetisk undersökning och information inom hälso- och sjukvården
              och medicinsk forskning samt genterapi. Den ska också reglera
              befruktning utanför kroppen och insemination alltså ett väldigt
              brett område.
            </seg>
            <seg xml:id="i-c8a0d9a7328e8b71-0">
              Vi får en rad viktiga förbud. Att till exempel ingen utan stöd
              i lag i samband med avtal kan efterforska eller använda genetisk
              information om den andre känns viktigt. Vi i Folkpartiet tycker
              dock att det finns anledning att närmare utreda hur lagstiftningen
              ska vara utformad så att den inte i onödan försvårar till exempel
              identifierande av offer efter katastrofer och stora olyckor. Här
              behöver man arbeta vidare för att få en större klarhet. Den synpunkten
              har också Svenska Kriminalteknikföreningen haft. Just vid stora
              olyckor är det svårt att identifiera vissa offer. Därför är det
              viktigt att titta över den här lagstiftningen och se om man ska
              utforma den på annat sätt.
            </seg>
            <seg xml:id="i-2ac496ead6d065a3-0">
              Vi var tidigare inne på att det förslag som fanns om en generell
              försäkringsregel har tagits bort. Det tycker jag är väldigt bra.
              Däremot är det viktigt att försäkringsbolag kan ha undantag i
              vissa speciella fall. Det är också viktigt att försäkringsbolag
              inte får efterforska eller använda genetisk information till exempel
              vid så kallade barnförsäkringar.
            </seg>
            <seg xml:id="i-1f6223cf062aabfb-0">
              Båda de föregående talarna har talat om preimplantatorisk genetisk
              diagnostik, PGD. Vi tycker att den frågan behöver utredas ytterligare.
              Det behövs ytterligare ställningstaganden om att tillåta just
              PGD/HLA, som det heter. Detta kan få konsekvenser som vi i dag
              inte kan överblicka ur etisk synvinkel. Vi känner stor oro för
              att barn kan komma att uppleva att de fötts med avsikten att fungera
              som donatorer av blodstamceller till ett svårt sjukt barn.
            </seg>
            <seg xml:id="i-683204ebca713272-0">
              Det här är en svår materia att handha. Jag tror att det är viktigt
              att se över den ordentligt innan man sätter ned foten.
            </seg>
            <seg xml:id="i-04df814678a1b1f9-0">
              En annan fråga som vi tar upp i våra reservationer är den om
              professionell rådgivning i samband med gentester självtester som
              vi säger. Förslaget är att Läkemedelsverket bland annat ska få
              i uppdrag att belysa hur dessa produkter bör regleras. Vi anser
              att det är viktigt att professionell rådgivning alltid kopplas
              till försäljningen av genetiska självtester. Det behövs alltså
              kunskap och lyhördhet inom vården för att kunna fånga upp vad
              detta egentligen handlar om det gäller att veta vad det handlar
              om. I dag finns det ju självtester att göra, men det finns också
              möjligheter via Internet. Många som inte har möjlighet att nå
              en professionell rådgivning utsätts kanske för detta. Där finns
              det ingen expertis så det behövs ett större kunnande i vården
              för att kunna hjälpa till på ett annat sätt.
            </seg>
            <seg xml:id="i-5748146df936174b-0">
              När det gäller vårdgivares behörighet vid assisterad befruktning
              innebär propositionens förslag att så kallad givarinsemination
              för tillstånd av Socialstyrelsen kommer att få utföras vid andra
              sjukhus än officiellt finansierade. Det tycker vi är bra, men
              vi tycker inte att det här ska utföras bara på universitetssjukhus,
              som Anne Marie också sade. Även seriösa privata aktörer bör kunna
              få tillstånd att genomföra assisterad befruktning på samma villkor
              som offentligt finansierade sjukhus, förstås under tillsyn av
              Socialstyrelsen.
            </seg>
            <seg xml:id="i-efbe1af2932db7f1-0">
              Det finns mycket bra här som klargör, för det behövs en tydlighet
              gentemot allmänheten om individens rättigheter gällande genetisk
              integritet. Men en hel del återstår som hade behövt finnas med.
            </seg>
            <seg xml:id="i-85d4460354b14028-0">
              Vi står förstås bakom alla våra reservationer, men jag yrkar
              bifall bara till reservation 9.
            </seg>
          </u>
          <note type="speaker" xml:id="i-f015f44689d832c3-0">
            Anf. 115 CHATRINE PÅLSSON (kd):
          </note>
          <u who="chatrine_palsson_167827" xml:id="i-2aff2a2f17b7da68-3">
            <seg xml:id="i-7c4b8d21059effdd-0">
              Herr talman! Jag vill börja med att säga att Kristdemokraterna
              naturligtvis ställer upp på alla reservationer där vi finns med.
              Men för tids vinnande yrkar jag bifall bara till reservation 6.
            </seg>
            <seg xml:id="i-fb4bd28388f9c996-0">
              Genetisk integritet är svårt. Över huvud taget är vad jag brukar
              kalla för biopolitik utomordentligt svåra frågor där det ofta
              finns många etiska dilemman. Jag tror att vi måste vara modigare
              och våga problematisera de olika frågorna.
            </seg>
            <seg xml:id="i-f8b4e25dd85b8c5c-0">
              Vad kan ett ställningstagande i en förlängning ha för effekt
              på människovärdet, på hela den demokratiska principen? Jag och
              Kristdemokraterna säger inte att vi i alla lägen vet bäst i de
              frågor som vi tar upp och där vi problematiserar. Men jag är helt
              övertygad om att vi som politiker måste stimulera även allmänheten
              att på olika sätt delta i de här samtalen och diskussionerna.
            </seg>
            <seg xml:id="i-b44b734bcdff76f2-0">
              Jag vet att man i många andra länder haft en enorm debatt i olika
              tidningar om till exempel stamcellsforskningen. Man har alltså
              deltagit och varit med i processen. Jag tror att man i Sverige
              ibland är lite för rädd. Nej, det här är svårt. Det vågar vi inte
              säga någonting om. Forskarna vet bäst. Det händer så enormt mycket.
            </seg>
            <seg xml:id="i-450dfd59467a419f-0">
              Och visst vet forskarna enormt mycket och har en kunskap, men
              den måste också i samklang med samhällets grundvärderingar finnas
              med i samma diskussion för att man ska kunna se en helhet.
            </seg>
            <seg xml:id="i-f673e751e0f442d0-0">
              Biopolitiken, som jag kallar den, väntas faktiskt tillsammans
              med informationstekniken bli det viktigaste utvecklingsområdet
              under det närmaste århundradet. Potentialen är helt enorm. Det
              som för 1015 år sedan var science fiction är faktiskt verklighet
              i dag. Förmågan att hantera gener och genfragment har blivit en
              basteknologi som revolutionerat kunskapsbilden inom många discipliner.
            </seg>
            <seg xml:id="i-1d8380ebfa03e92b-0">
              Samtidigt ställs vi med denna forskning och teknik inför svåra
              etiska avvägningar. Möjligheterna att snabbt och radikalt förändra
              och använda oss av genmaterialet i växter, djur och människa tvingar
              oss faktiskt till att etiskt bedöma och värdera allt från teknik
              till syften och effekter.
            </seg>
            <seg xml:id="i-6d4bbd77aee01e21-0">
              Men med vilken etik, med vilken måttstock, ska vi som politiker
              bedöma detta? Vilken människosyn ligger som grund?
            </seg>
            <seg xml:id="i-f63029ebbdbb06e8-0">
              En särställning bland de grundläggande etiska principerna har
              människovärdesprincipen. Människan är ett mål i sig. Ingen annan
              människa får äga henne eller på ett kränkande sätt använda henne
              som ett medel.
            </seg>
            <seg xml:id="i-521ad27fed5073e8-0">
              Denna människosyn brukar beskrivas som att människan är en person.
              Det innebär att varje människa är unik och oersättlig som individ
              och har samma absoluta och okränkbara värde, oavsett kön, ålder,
              social position, etnisk och religiös tillhörighet eller sexuell
              identitet.
            </seg>
            <seg xml:id="i-2c8d5457496eae5c-0">
              Människovärdet är alltså knutet till existensen, inte till olika
              stadier eller situationer i den enskilda människans livscykel
              eller till hennes förmågor eller egenskaper. Denna människosyn
              tycker jag är en god grund inför de här svåra avvägningarna och
              de svåra dilemman som det här är.
            </seg>
            <seg xml:id="i-67cde1df47b4402e-0">
              I detta betänkande behandlas många olika frågor, vilket Margareta
              Israelsson inledningsvis har berättat om. Här finns det ett antal
              reservationer utifrån de grundvärderingar som vi som politiska
              företrädare har.
            </seg>
            <seg xml:id="i-ce48cf8ae0d4c780-0">
              Jag vill gärna säga några ord om PGD, preimplantatorisk genetisk
              diagnostistik. Det handlar alltså om att man efter en provrörsbefruktning
              kan undersöka arvsmassan eller genernas beskaffenhet. Det är väldigt
              bra att vi lagstiftar. Mycket i den här propositionen handlar
              om att lagstifta. Det välkomnar jag. Jag tycker att det inom de
              här områdena är bra att veta vad som gäller. Det ska vara lika
              för alla. Men vi ska ha klart för oss att när man öppnade för
              IVF, provrörsbefruktning, var det därför att par själva inte kunde
              få biologiska barn. Det var alltså en hjälp till att bli föräldrar.
              Möjligen används nu den här provrörsbefruktningen för att se till
              att det blir rätt barn; man har förmåga att göra en utsortering.
            </seg>
            <seg xml:id="i-2f11869ac43d9eef-0">
              År 1995 fattade vi här i riksdagen beslut om den här preimplantatoriska
              genetiska diagnostiken. Det gjorde vi i full enighet. Den skulle
              användas vid svåra sjukdomar som leder till för tidig död och
              för vilka ingen bot och behandling finns.
            </seg>
            <seg xml:id="i-44b1de570e7222bc-0">
              Fortfarande anser jag att det är en bra princip att det är detta
              som gäller och att vi bör lagfästa det beslut som vi tog år 1995
              för att inte glida undan. Men allteftersom tekniken har utvecklats
              kan vi hitta mycket mer som gör att vi kan vara på ett sluttande
              plan. Vi kan välja både det ena och det andra. Det ställer inte
              vi kristdemokrater oss bakom.
            </seg>
            <seg xml:id="i-6f9013bee10fde2c-0">
              När det gäller den fråga som både Anne Marie och Marita tog upp
              frågan om PGD/HLA, i vissa sammanhang kallat designbaby instämmer
              jag i problematiserandet.
            </seg>
            <seg xml:id="i-fd3f1a69c7d2ca87-0">
              Det är oerhört viktigt att vi går sakta framåt för att se vad
              det kan få för effekter för det barn som kommer till. Vad kan
              det få för effekter längre fram, och vilka sjukdomar kan man egentligen
              bota och behandla på det här sättet? Vi vet att det tar ungefär
              ett år om man ska hormonstimuleras för att man ska få ett nytt
              syskon. Många svårt sjuka barn klarar inte det året ens en gång.
            </seg>
            <seg xml:id="i-b5eab8f99390c9f9-0">
              Abortfrågan är också behandlad i det här betänkandet. Där har
              det under det senaste året kommit propåer om förändringar i abortlagen,
              bland annat utländska kvinnors rätt att få abort i Sverige. Jag
              tycker att det är hög tid att göra en översyn av abortlagstiftningen,
              som faktiskt har varit i kraft sedan 1975, alltså 31 år, utan
              att man sett över den. Det borde vara dags, innan man ändrar och
              utvecklar andra saker, att göra en utvärdering av de förebyggande
              insatserna, hur de fungerar, kvinnans fysiska och psykiska hälsa,
              mannens roll och det ena med det andra. Men det måste slås fast
              att kvinnan är den som tar det slutgiltiga beslutet, eftersom
              det är hon som ska bära fostret.
            </seg>
            <seg xml:id="i-006729acfa18babb-0">
              Jag tror också att självtesterna, som tas upp i reservation 9,
              är någonting viktigt. Det är svårt att på egen hand klara av att
              avläsa testerna. Samtidigt kan det, när man sitter ensam i en
              situation, bli ångestladdat om man ser någonting. Där behöver
              vi mer utbildning och kunskap om den genetiska och etiska dimensionen
              för att i många andra sammanhang kunna hjälpa människor att fatta
              ett rätt och riktigt beslut. När det gäller en själv och ens familj
              är det jätteviktigt att man får all information som finns att
              få för att kunna fatta beslut. Då är denna fråga oerhört viktig.
            </seg>
            <seg xml:id="i-a01695dd87f4dfab-0">
              Jag ser fram emot, herr talman, att vi ska kunna fortsätta att
              stimulera den etiska debatten ännu mer än vad vi har gjort så
              att alla känner att de är med på förändringar som sker i samhället.
              Människovärdet och människolivet är unikt, och vi måste för kommande
              generationer och för oss själva säkerställa att vi fattar rätt
              beslut.
            </seg>
          </u>
          <note type="speaker" xml:id="i-3be108de1aa45379-0">
            Anf. 116 ELINA LINNA (v):
          </note>
          <u who="elina_linna_f9793a" xml:id="i-ff08ff6e3fe9ffb8-0">
            <seg xml:id="i-03e080fcae270eef-0">
              Herr talman! Vänsterpartiet har samarbetat med regeringen i framtagandet
              av propositionen. Vi står bakom förslaget till lagen om genetisk
              integritet, och jag yrkar bifall till den delen av betänkandet.
            </seg>
            <seg xml:id="i-63de70619fdff56c-0">
              Vänsterpartiet ser det som ett framsteg att vi nu får en samlad
              lag för genetiska undersökningar och genetisk information inom
              hälso- och sjukvården och medicinsk forskning samt genterapi med
              mera. För oss är det viktigt att bland annat skydda forskningen
              inom detta område från de kommersiella krafterna. Det nuvarande
              förbudet mot kommersiell hantering av humanbiologiskt material
              förtydligas genom att det i lagen anges att förbudet även omfattar
              material från mänskliga ägg samt från celler och cellinjer från
              sådana ägg. Det är också bra att till exempel arbetsgivare och
              försäkringsbolag inte ska kunna kräva genetiska undersökningar
              eller information av den enskilde.
            </seg>
            <seg xml:id="i-5d8d190fb171d588-0">
              Några av oss som deltar i debatten har haft förmånen att fördjupa
              sig i frågan om genetisk integritet under längre tid som ledamöter
              i Smer, Statens medicinsk-etiska råd. Jag tror att det var under
              ett par års tid vi diskuterade ämnet i Smer. En stor fråga, både
              i Smer och i den utredning som föregick propositionen, var frågan
              om möjligheten att med hjälp av en metod som kallas för PGD/HLA
              göra en vävnadstypsbestämning i syfte att det barn som planeras
              ska kunna donera benmärg till ett sjukt syskon. Och då talar vi
              om ärftliga immunbristsjukdomar som ger allvarliga defekter i
              förmågan att bekämpa infektioner, om allvarliga blodsjukdomar
              och om enstaka andra sjukdomar som ger allvarliga störningar i
              ämnesomsättningen. Uppskattningsvis skulle det för svensk del
              röra sig om någon enstaka behandling per år eller vartannat år.
            </seg>
            <seg xml:id="i-5ee56ed00ff07d58-0">
              Möjligheten till PGD/HLA ställer oss inför ett svårt etiskt dilemma.
              Men ska vi låta bli att handla för att frågan är svår? Jag tycker
              inte att vi ska värja oss för det etiska dilemmat.
            </seg>
            <seg xml:id="i-be2aab8ed9bf4f89-0">
              Det finns onekligen fall där man med PGD/HLA med god prognos
              kan bota vad som annars vore obotligt. Därför anser Vänsterpartiet
              att det är rätt och riktigt att ge möjlighet till PGD/HLA under
              de förutsättningar och restriktioner som beskrivs i lagförslaget.
            </seg>
            <seg xml:id="i-57841cb18ae7f726-0">
              Herr talman! Utskottet är inte överens i frågan om PGD/HLA; det
              har vi hört här tidigare. Kristdemokraterna framställer sin kritik
              som om föräldrarna hade möjlighet eller rätt att begära en provrörsbefruktning
              med syfte att skaffa ett syskon som kan bli en donator. Så är
              det inte. De föräldrar som kan få hjälp med provrörsbefruktning
              är par som redan har en konstaterad svår genetisk sjukdom som
              kan drabba ett barn och som därmed har fått prövat att de får
              genomföra en provrörsbefruktning för att inte riskera ett barn
              med mycket svår sjukdom förenat med lidande. När detta är uppfyllt
              ges nu möjligheten för Socialstyrelsen att i synnerliga fall också
              vid valet av embryo välja ett embryo vars genetiska uppsättning
              möjliggör en donation. Det verkar som att kd vill anklaga andra
              för att inte ta ett etiskt ansvar, men jag menar att vi inte ska
              värja oss för det etiska dilemmat. Chatrine Pålsson verkar ha
              lämnat kammaren, och det är synd.
            </seg>
            <seg xml:id="i-a9b763e89b508afa-0">
              Utöver kd har Moderaterna och Folkpartiet reserverat sig mot
              förslaget att tillåta PGD/HLA. Nu är inte Centerpartiet med i
              reservationen men ändå funderar jag: Innebär den gemensamma reservationen
              att det i en eventuell framtida borgerlig regering är kd som kommer
              att formulera politiken inom dessa områden? Chatrine Pålsson tog
              själv upp frågan om abort. Jag har noga läst kd:s partimotion
              om biopolitik. Där tar man upp frågan om abort, insemination,
              stamcellsforskning med mera. Och linjen är klar det är nej som
              gäller. Står de andra partierna i alliansen också för det? Jag
              tror att väljarna skulle vilja veta det.
            </seg>
            <seg xml:id="i-105124fb8b4edba0-0">
              Herr talman! I betänkandet behandlas också ett antal motioner
              från allmänna motionstiden. Vänsterpartiet har här en motion som
              handlar om assisterad befruktning och äggdonation. Lagen som antogs
              för cirka fyra år sedan är skriven enbart med tanke på heterosexuella
              kvinnor som lider av infertilitet och ofrivillig barnlöshet. Som
              en konsekvens av att lesbiska kvinnor har fått tillgång till assisterad
              befruktning menar vi att möjligheten för lesbiska att även få
              tillgång till donerade ägg måste utredas. Tyvärr fick vi inte
              majoritet för vårt förslag i utskottet.
            </seg>
          </u>
          <note xml:id="i-b134daeea1e315cc-0">
            Avslutningsvis, herr talman, yrkar jag bifall till reservation
            nr 12.
          </note>
          <note type="speaker" xml:id="i-dc89eb9ec19f9b80-0">
            Anf. 117 LARS-IVAR ERICSON (c):
          </note>
          <u who="unknown" xml:id="i-fa53a51bce524839-5">
            <seg xml:id="i-e69a6964db65aff5-0">
              Herr talman! Integritet är ett svårt ord som väcker känslor.
              Det berör vårt innersta, det privata. Och rubriken för dagens
              betänkande, Genetisk integritet m.m. , manar oss till eftertanke.
              Jag antar att dagens debattörer har reflekterat mer över dessa
              frågor än vad jag som andre ersättare i socialutskottet har kunnat
              göra, men låt mig ändå som katt bland hermelinerna försöka ge
              några synpunkter på ämnet.
            </seg>
            <seg xml:id="i-314fbf9d3dc61316-0">
              Jag delar synen på det som framkommer i reservation nr 9, där
              genetiska självtester tas upp. Hur hanterar man den information
              som erhålls? Det finns behov av sakkunnig vägledning. Det känns
              viktigt att aktualisera detta i det här sammanhanget. Och vården
              måste visa lyhördhet och kunskap och vara beredd att ge råd och
              stöd, för att tolka gentester är inte lätt.
            </seg>
            <seg xml:id="i-ecb4f3bf3950c5ac-0">
              Att alla goda krafter ska samverka inom vård och omsorg är en
              självklarhet för Centerpartiet. Vi vet att de privata vårdgivarna
              gör oerhört viktiga insatser inom hälso- och sjukvård. Vi välkomnar
              förslaget att så kallad givarinsemination ska kunna utföras även
              vid andra sjukhus än offentligt finansierade. Vidare känns det
              riktigt och viktigt att seriösa privata aktörer kan beviljas tillstånd
              att genomföra assisterad befruktning på samma villkor som offentligt
              finansierade sjukhus. Givetvis ska då detta ske under Socialstyrelsens
              tillsyn.
            </seg>
            <seg xml:id="i-ceebbb133adc8021-0">
              Vi har anledning att uppmärksamma de möjligheter som ges till
              dem som längtar efter barn att söka råd och hjälp hos privata
              vårdgivare. Dessa vårdgivare, vet jag, har även ambitionen att
              forska och bidra till utvecklingen av nya behandlingsmetoder.
            </seg>
            <seg xml:id="i-96f1ca7f0e134369-0">
              Herr talman! Av propositionen framgår att det finns en påtaglig
              brist på kunskap i genetik inom hälso- och sjukvården. Inför utskottsbetänkandet
              föreslog Centerpartiets socialpolitiske talesman Kenneth Johansson
              att Socialstyrelsens synpunkter skulle inhämtas, och det gjordes
              också. Socialstyrelsen avser att göra en samlad analys av utbildningsbehovet
              för läkare och sjuksköterskor. Från Svensk förening för medicinsk
              genetik har utskottet fått ett brev där det påpekas att redan
              1999 uppmärksammade Socialstyrelsen behovet av utbildning i genetik.
              Föreningen anför vidare att ska de nya landvinningarna inom genetiken
              kunna användas inom hälso- och sjukvården, krävs det att personalen
              har tillräckliga kunskaper inom området. En studie som kallas
              för Gen Ed visar även på brister i sjukvårdspersonalens omhändertagande
              av patienterna och deras anhöriga.
            </seg>
            <seg xml:id="i-c6911a87f7f278ff-0">
              Svensk förening för medicinsk genetik efterlyser i första hand
              en utredning av utbildningsbehovet och i andra hand åtgärder från
              socialutskottet för att stödja sjukvårdshuvudmännen som har det
              direkta ansvaret för att hälso- och sjukvårdens medarbetare har
              den utbildning inom genetiken som vården kräver. Centerpartiet
              instämmer i att det är mycket viktigt att öka kunskaperna i just
              genetik.
            </seg>
            <seg xml:id="i-b1c4a08407ffae66-0">
              Dagens ämne ger oss både möjligheter och risker, och det har
              denna debatt visat. Det är säkert inte sista gången som vi aktualiserar
              genetisk integritet. Mycket mer kunde sägas, men jag stannar här.
            </seg>
            <seg xml:id="i-da8d73f762f08ab2-0">
              Jag står givetvis bakom de reservationer där Centerpartiet deltar
              men nöjer mig med att yrka bifall till reservation nr 10.
            </seg>
          </u>
          <note type="speaker" xml:id="i-f21f5cc08d022af7-0">
            Anf. 118 JAN LINDHOLM (mp):
          </note>
          <u who="jan_lindholm_258194" xml:id="i-b0b8e6afff1fc1fb-1">
            <seg xml:id="i-99674acedd9fb88f-0">
              Herr talman! Jag tänkte börja på ungefär samma sätt som Chatrine
              Pålsson. Det här med gen-etik och genteknik är minsann inte enkelt.
              Jag tänker starta i en annan hörna för att förklara varför jag
              tycker att det är knepigt.
            </seg>
            <seg xml:id="i-de156da29433b236-0">
              Människorna har faktiskt laborerat med gener väldigt länge. Vi
              kanske inte riktigt tänker på det, för när vi pratar om genteknik
              handlar det om att bygga om gener hos en art. Men faktum är att
              när vi väl kunde börja röra oss mellan kontinenterna flyttade
              vi genetiskt material, oftast utan att veta om det, från en kontinent
              till en annan där det inte fanns några naturliga predatorer, där
              miljön inte var lämpad eller kanske till och med var väldigt lämpad
              för den nya genetiska arvsmassan som vi tog med oss dit när vi
              kanske av misstag flyttade. Det mest omtalade är väl råttor som
              följde med båtar till Australien. Men det finns många exempel
              på hur man mellan den europeiska och den amerikanska kontinenten
              har flyttat växter och djur utan att tänka på det, som faktiskt
              har fått rätt rejäla konsekvenser i växtriket och djurriket. Det
              är ett tidigt exempel på att det här med genteknik får stora konsekvenser.
            </seg>
            <seg xml:id="i-f0820f6f8734c171-0">
              Jag läste för inte så länge sedan om bönder som har fått sin
              mark Kravmärkt efter många års arbete när de har bytt från odling
              där man har använt sig av bekämpningsmedel, konstgödsel etcetera.
              Att sedan efter att några år ha jobbat som kravodlare och upptäcka
              att det man odlar på åkern har blivit infiltrerat av gener från
              andra bönders odlingar är inte så roligt, för då uppfyller man
              ju inte kraven och kan inte få det pris man har räknat med för
              den produkt man har. Genetik är alltså en viktig fråga, och det
              är ett väldigt ansvar vi tar på oss när vi börjar laborera med
              gener.
            </seg>
            <seg xml:id="i-0036e021276e54a9-0">
              Jag ska inte säga särskilt mycket alls, utan jag ska i huvudsak
              yrka bifall till utskottets förslag. Jag tycker att det är bra,
              väl genomarbetat och övervägt. I och för sig har vi från Miljöpartiets
              sida två särskilda yttranden. Jag vill också yrka bifall till
              reservation 13. Den handlar väldigt generellt om att vi tycker
              att det är viktigt att alla behandlas lika i vården oavsett vilken
              sexuell läggning man har. Den handlar lite mer specifikt om assisterad
              befruktning, där vi skriver om den diskriminering som i dag sker
              och som vi tycker att regeringen ska lämna förslag på hur man
              hanterar.
            </seg>
            <seg xml:id="i-167dce1a9efda958-0">
              I ett av de särskilda yttrandena har vi bland annat tagit upp
              stamcellsforskningen. Vi lämnar egentligen inte några konstruktiva
              förslag, utan vi pekar bara på problem. Det är fortfarande en
              så stor fråga så vi vill inte binda oss på något sätt. Men vi
              skulle vilja att man jobbade mer med den frågan.
            </seg>
            <seg xml:id="i-1c71917dc90665ff-0">
              I övrigt delar vi alltså regeringens uppfattning i propositionen.
              Det känns lite tokigt att säga saker som många andra har sagt
              här.
            </seg>
            <seg xml:id="i-a80b157a19da3a13-0">
              Frågan om självtester har tagits upp av många. Jag tycker att
              det sätt på vilket man motiverar utskottets ställningstagande
              är väldigt bra. Man är medveten om problematiken och säger att
              Läkemedelsverket ska ha i uppdrag att titta på detta. Det är tydligt
              att om de genetiska självtesterna blir en kommersiell vara ska
              de underkastas de lagar som gäller för medicinsk-tekniska produkter.
              Då får man informationen med på köpet.
            </seg>
            <seg xml:id="i-53977cbea7651c45-0">
              De som har motionerat om detta borde känna sig ganska lugna.
              Jag tycker att det är ett riktigt förhållningssätt. Det är en
              viktig fråga.
            </seg>
            <seg xml:id="i-4cbdfadff998b258-0">
              Jag tycker som de övriga att det är bra att försäkringsbolagen
              inte får möjlighet att välja bort de barn som eventuellt har genetiska
              defekter och skador, att man inte får göra den typen av tester
              för att minska sitt risktagande och att man inte får påtvinga
              någon genetisk information inför ett kontraktsskrivande.
            </seg>
            <seg xml:id="i-cb15e71dc58eab90-0">
              Det har alla redan pratat om, så jag behöver inte göra det igen.
              Därför nöjer jag mig med detta.
            </seg>
          </u>
          <note type="speaker" xml:id="i-68468eac4fbdfd0e-0">
            Anf. 119 CONNY ÖHMAN (s):
          </note>
          <u who="conny_ohman_dab026" xml:id="i-d68d1e644a59f0f2-0">
            <seg xml:id="i-97515456d9679b09-0">
              Herr talman! Låt mig börja med att yrka bifall till förslagen
              i detta betänkande och avslag på reservationerna.
            </seg>
            <seg xml:id="i-ab5b2018e2a69892-0">
              De frågor som vi hanterar i betänkandet har dels behandlats i
              en statlig utredning och dels varit föremål för många och långa
              diskussioner i Statens medicinsk-etiska råd. Det system vi har
              när det gäller att hantera medicinsk-etiska frågor här i landet
              med ett Statens medicinsk-etiska råd där de olika politiska partierna
              är representerade är en mycket bra grund för att vi kommer så
              långt när det gäller samsyn i de här frågorna. Det sätt vi har
              att hantera medicinsk-etiska frågor i Sverige är unikt. Det normala
              i andra europeiska länder är att de medicinsk-etiska råden är
              en sammanslutning av experter och sakkunniga. Det politiska systemet
              kommer in långt senare. I och med att vi jobbar på det sätt vi
              gör med de här frågorna når vi ganska långt i samsyn efter långa
              diskussioner.
            </seg>
            <seg xml:id="i-4f503ee112802dd7-0">
              Det tycker jag är bra. De här frågorna är inte de första vi ska
              använda i den partipolitiska fajten. Vårt utskott har dessutom
              en god tradition när det gäller att hantera de här frågorna.
            </seg>
            <seg xml:id="i-009b9d8136c42ab4-0">
              Här regleras en hel del saker som i dag inte är reglerade, och
              här sammanförs mycket av det medicinsk-etiska området i en gemensam
              lagstiftning. Det är självfallet oerhört värdefullt. Kunskaperna
              på det här området ökar oerhört snabbt. Det politiska systemet
              måste vara aktivt och delta i de debatter som måste till utifrån
              etiska utgångspunkter när vetenskapen går framåt. Som många har
              sagt tidigare behövs det etisk reflexion kring de här frågorna.
              Det behövs utbildad vårdpersonal som kan hantera människor som
              är oroliga över gen-etiska problemställningar och den kunskap
              man kan ta fram om arvsmassa och annat.
            </seg>
            <seg xml:id="i-54104951b4ba6fe2-0">
              Det finns anledning att honorera Göteborgs universitet som har
              varit vägledare genom att genomföra en 40-poängsutbildning för
              vad man kallar genetiska vägledare. Det är människor som får en
              specialkompetens för att diskutera de här svåra frågorna med patienter.
            </seg>
            <seg xml:id="i-78417c5354001916-0">
              Utskottet bifaller regeringens förslag, förutom på en punkt som
              redan har nämnts. Vi vill ha sekretess kring genetisk information,
              men vi vill att regeringen ska återkomma till utformningen av
              den regeln så att den blir mer avgränsad och mer definitivt siktar
              på det som den är avsedd att sikta på.
            </seg>
            <seg xml:id="i-bf07fd16c2cdbd8b-0">
              Det ges ett mycket tydligt skydd för genetisk information med
              den här lagstiftningen när det gäller anställningar och försäkringsförhållanden.
              När Statens medicinsk-etiska råd som första instans tog upp detta
              med barnförsäkringar fick 25 % av de barn som man sökte barnförsäkringar
              för avslag på sina försäkringar eller mycket omständliga försäkringsvillkor.
              Det var självfallet ett fullständigt orimligt förhållande. Nu
              kan vi se fram emot att det regleras på ett helt nytt sätt.
            </seg>
            <seg xml:id="i-63d52598821a0ead-0">
              När det gäller självtester kan jag instämma i det som miljöpartisten
              sade. När det gäller PGD/HLA kan jag till hundra procent instämma
              i det resonemang Elina Linna förde. Jag tycker att de partier
              som reserverar sig här smiter från ansvaret att ta ställning i
              en utomordentligt svår fråga. När vi behandlade motsvarande fråga
              i Smer var flera av de partier som nu reserverar sig med på vagnen
              och tyckte att de avvägningar som Smer hade gjort i sitt yttrande
              i den här frågan var riktiga. De partierna har senare ändrat uppfattning
              i dessa frågor, kan jag konstatera. Jag ställer mig dessutom frågan:
              Vad är det som ska utredas ytterligare? Om jag ska ha respekt
              för reservationen borde ni ha påtalat vilka typer av frågeställningar
              man i så fall ska utreda ytterligare.
            </seg>
            <seg xml:id="i-517278e3d4ec1050-0">
              Chatrine Pålsson kommer med en reservation om översyn av hela
              abortproblematiken. Jag ställer samma fråga: Vad ska utredas?
              Är det kvinnans rätt till abort som ska utredas, Chatrine Pålsson,
              eller är det något annat som döljer sig bakom kravet?
            </seg>
            <seg xml:id="i-e1d00cc7dcae5c4f-0">
              Jag tycker att Kristdemokraternas skrivning om fosterdiagnostik
              är en tulipanaros. Man har en positiv inställning och räknar upp
              ett antal saker som är fullständigt självklara. När jag läser
              den reservation du har skrivit när det gäller detta undrar jag
              hur sjukvårdspersonalen ska agera om man ska följa din reservation.
              Det innebär att man ska säga att man medvetet undanhåller patienten
              information. Det måste vara slutsatsen av den reservationen. Hur
              stämmer det med att du och ditt parti i andra sammanhang pratar
              om utökade patienträttigheter? Här föreslår du något som skulle
              verka i motsatt riktning. Den reservationen är ett under av tulipanaros,
              tycker jag.
            </seg>
            <seg xml:id="i-7b823cc3f29ffc74-0">
              Jag tycker att det är en stor styrka att vi kommer så långt i
              samsyn när det gäller de här frågorna. När vi diskuterar frågor
              av den här karaktären, det kan gälla stamceller eller aborter,
              är det ett parti som utmärker sig och inte är med på vagnen, och
              det är Kristdemokraterna.
            </seg>
            <seg xml:id="i-d220d759822c831c-0">
              Jag har samtidigt blivit lite irriterad när jag har tagit del
              av några tidningsartiklar, Chatrine Pålsson. I Kyrkans Tidning
              stod det för någon månad sedan: Chatrine Pålsson är kritisk till
              riksdagskollegernas flata inställning till medicinsk-etiska spörsmål.
              Det är mycket bekymmersamt att politikerna förlitar sig på expertisen
              och inte vågar säga nej till förslaget, säger hon. Vi som politiker
              måste ta vårt ansvar i sådana här svåra frågor. Det handlar ju
              om människovärdet. Nu går livsavgörande frågor förbi med en axelryckning.
            </seg>
            <seg xml:id="i-20197110d29c58de-0">
              Är det den stämpel du vill sätta på oss övriga partier som har
              jobbat i flera år med de här frågorna och landat på de här synpunkterna?
              Det går inte, Chatrine Pålsson, att säga att man vill stimulera
              till debatt och samtidigt i en tidning säga att vi tar de här
              frågorna med en axelryckning. Detta går fullständigt tvärs emot
              vartannat.
            </seg>
          </u>
          <note type="speaker" xml:id="i-ba96aed39b305b33-0">
            Anf. 120 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-2aff2a2f17b7da68-4">
            <seg xml:id="i-f37451a7a6abb912-0">
              Herr talman! Jag fick ett antal frågor och ska försöka besvara
              dem så långt min tid räcker.
            </seg>
            <seg xml:id="i-d78960ecdb38c493-0">
              När det gäller översyn av abortlagen sade jag i mitt anförande
              att det är kvinnan som i slutänden bestämmer om abort. Det kanske
              inte Conny Öhman hörde.
            </seg>
            <seg xml:id="i-80bc021cbeca1150-0">
              Det är ju mycket som har hänt på de här 31 åren. Jag tycker att
              man ska våga se över varje lag, speciellt innan man ska förändra
              lagen, om det inte är gjort någon gång. Jag kan ställa en motfråga:
              Vad är det som är farligt med att en parlamentarisk grupp skulle
              tillsättas för att se över abortlagen utifrån de perspektiv som
              jag hade?
            </seg>
            <seg xml:id="i-c8fb8d3f6f1e7af7-0">
              När vi läser förarbetena till abortlagen ser vi att man nog inte
              hade trott att det efter 31 år skulle vara mellan 30 000 och 35
              000 aborter. Alla partier är nog överens om att ambitionen är
              att minska antalet aborter. Det är för allas skull, även för det
              par som genomgår detta och inte minst kvinnan.
            </seg>
            <seg xml:id="i-ca2ee97d9d72e0cb-0">
              När det gäller tulipanaros om fosterdiagnostik tror jag inte
              att det är någon så konstig argumentation. Jag skriver ju att
              vad gäller de nu aktuella förslagen angående fosterdiagnostik
              är jag försiktigt positiv till förslaget att alla kvinnor ska
              ha information om fosterdiagnostik.
            </seg>
            <seg xml:id="i-3d479facf7795635-0">
              Men vad jag däremot är mån om att betona är att det är viktigt
              att det utformas riktlinjer så att den information som ges inte
              uppmuntrar till abort av foster med funktionshinder eller liknande.
            </seg>
            <seg xml:id="i-af6f1205df3e00ff-0">
              Om Conny Öhman skulle ha någonting emot det, vilket jag egentligen
              inte tror, är det allvarligt, om man ska dra konsekvenserna av
              det.
            </seg>
          </u>
          <note type="speaker" xml:id="i-127150b8d7658cc1-0">
            Anf. 121 CONNY ÖHMAN (s) replik:
          </note>
          <u who="conny_ohman_dab026" xml:id="i-d68d1e644a59f0f2-1">
            <seg xml:id="i-f0183be2cec3fb3e-0">
              Herr talman! Jag skulle gärna vilja ha en synpunkt från Chatrine
              Pålsson på det citat från Kyrkans Tidning som jag läste upp. Anser
              du att vi som representerar de andra partierna här i riksdagen,
              förutom Kristdemokraterna, har en flat inställning till medicinsk-etiska
              spörsmål och att vi när vi står här i kammaren och debatterar
              dessa frågor eller när vi kommer att rösta här så småningom gör
              det med en axelryckning? Det var precis det som du sade i Kyrkans
              Tidning för en månad sedan. Vidhåller du den uppfattningen, att
              vi inte har gjort några etiska överväganden utan har en flat inställning
              och tar detta med en axelryckning?
            </seg>
          </u>
          <note type="speaker" xml:id="i-1d62cc92a9c3d3c4-0">
            Anf. 122 CHATRINE PÅLSSON (kd) replik:
          </note>
          <u who="chatrine_palsson_167827" xml:id="i-2aff2a2f17b7da68-5">
            <seg xml:id="i-98e588b6e30ee52b-0">
              Herr talman! Det var inte precis svar på det jag sade. Det här
              var en intervju där jag säkert inte har använt dessa ord. Däremot
              har jag sagt det som jag precis sade i talarstolen: Vi måste alla,
              både politiker och allmänhet, stimulera till en debatt om dessa
              frågor för att vi ska komma vidare i utvecklingen. Jag sade också
              jag vet inte var det står eftersom jag inte själv har läst det
              mycket tydligt att forskarna har sin professionalitet men att
              vi inte kan överlåta beslut enbart till dem. Det är vad jag står
              för. Jag har ingen annan åsikt än det som jag har sagt i talarstolen.
            </seg>
            <seg xml:id="i-b4651353c7ece80c-0">
              Men då kanske Conny Öhman kan svara på de frågor som jag ställde.
            </seg>
          </u>
          <note type="speaker" xml:id="i-f5058e73509634a1-0">
            Anf. 123 CONNY ÖHMAN (s) replik:
          </note>
          <u who="conny_ohman_dab026" xml:id="i-d68d1e644a59f0f2-2">
            <seg xml:id="i-5d10f7c37b2091ad-0">
              Herr talman! Den reservation som Kristdemokraterna har skrivit
              om fosterdiagnostik tolkar jag som att om patienterna frågar ska
              sjukvårdspersonalen undanhålla svaren på vissa frågor. Det är
              den enda tolkning som jag kan göra av den reservationen. Och det
              stämmer inte med hur jag ser på vad sjukvårdspersonalen ska göra.
              Och det stämmer inte med Kristdemokraternas tal om att vidga patienträttigheter.
              Och det stämmer inte med den reglering som finns i dag. I dag
              ska sjukvårdspersonalen svara på frågorna. Kristdemokraterna anser
              inte att sjukvårdspersonalen ska svara på frågor.
            </seg>
            <seg xml:id="i-f7336595110d3b3c-0">
              Det som jag har läst i Kyrkans Tidning är citat av vad du har
              sagt, Chatrine Pålsson. Du säger att vi i de andra partierna hanterar
              livsavgörande frågor med en axelryckning. Och du säger att vi
              andra har en flat inställning till medicinsk-etiska spörsmål.
              Jag tycker att det är lite oförskämt att säga det i en tidning
              och samtidigt säga här i kammaren att du vill stimulera debatt
              i frågan.
            </seg>
          </u>
          <note xml:id="i-a28e786dd85e3ed4-0">
            Överläggningen var härmed avslutad.
          </note>
          <note xml:id="i-7f56d7bc49c863c8-0">
            13 § Socialtjänst
          </note>
          <note xml:id="i-67aafc2e724910a6-2">
            Föredrogs
          </note>
          <note type="speaker" xml:id="i-301f4d033c356998-0">
            Anf. 124 INGRID BURMAN (v):
          </note>
          <u who="ingrid_burman_114164" next="cont" xml:id="i-a0cd4c867d2cfab0-0">
            <seg xml:id="i-6c574fb674c06e53-0">
              Herr talman! Socialtjänsten är en central del av välfärdspolitiken.
              Den finns där när det gäller att säkra att människor har rimliga
              villkor under perioder i livet när de behöver stöd och hjälp.
              Då kan det handla om ett ekonomiskt bistånd eller om bistånd i
              annan form.
            </seg>
            <seg xml:id="i-aa23a046eb0f3952-0">
              I det betänkande som vi nu ska debattera behandlas ett stort
              antal motioner från den senaste allmänna motionstiden och från
              tidigare inom just socialtjänstens område.
            </seg>
            <seg xml:id="i-65e1f9052ecbe5b9-0">
              I detta betänkande finns det också två tillkännagivanden. Det
              ena lyfter fram barnperspektivet när man så småningom ska utforma
              ett lagförslag om en behandlingsplan för den sociala barn- och
              ungdomsvården. Det andra handlar också om barn. Det handlar om
              att stärka Socialstyrelsens roll och att vi ska se till att det
              i regleringsbrevet för Socialstyrelsen framgår att de har ett
              utökat ansvar när det gäller att se till att myndigheter följer
              upp hur verksamheter med anmälningsskyldighet kan bli bättre på
              att upptäcka och anmäla misstanke om barnmisshandel. Det är alltså
              två tillkännagivanden som lyfter fram och stärker barnperspektivet
              som finns i detta betänkande.
            </seg>
            <seg xml:id="i-6787f9290b11f0ce-0">
              Jag tycker att det är bra att det finns en så bred samsyn över
              partigränser när det gäller just att stärka barnens rättigheter.
            </seg>
            <seg xml:id="i-5928e7e3be19b107-0">
              Men det finns också en rad reservationer i detta betänkande.
              Vänsterpartiet har tolv. Jag tänker använda min tid här i talarstolen
              till att lyfta fram några av dessa reservationer.
            </seg>
            <seg xml:id="i-1bbff30ab39019d4-0">
              Jag ska börja med att ta upp reservation 4 som handlar om den
              så kallade Skärholmsmodellen. Socialtjänsten och socialnämnden
              i Skärholmen tillämpar en modell som innebär att man inte betalar
              ut försörjningsstöd om människor inte är aktivt arbetssökande.
              Och att vara aktiv kan till exempel innebära att vara tre timmar
              på ett jobbcentrum varje dag. Och det ska du vara även om du inte
              ens kan läsa.
            </seg>
            <seg xml:id="i-5cbfdebfb105811e-0">
              Historien om den medelålders kvinnan som kom från ett annat land
              och var analfabet är nämligen sann. Hon visste att om hon inte
              var aktiv på jobbcentret skulle man dra in hennes försörjningsstöd.
              Och hon kunde inte använda datorn och inte läsa tidningarna. Men
              så kom hon på vad hon skulle göra. Så hon stod tre timmar varje
              dag framför anslagstavlan och låtsades läsa. Då var hon ju aktiv.
            </seg>
            <seg xml:id="i-0e8048c29fd46cc6-0">
              Jag tror inte att detta bidrog till att hon kom ut på arbetsmarknaden
              eller att hon integrerades snabbare i samhället.
            </seg>
            <seg xml:id="i-82ac4fdf08f10af4-0">
              Vi menar att det är dags att se över vilka förändringar som man
              faktiskt behöver göra nu i socialtjänstlagen, så att människor
              som är i behov av försörjningsstöd ska behandlas i enlighet med
              den första paragrafen i socialtjänstlagen, portalparagrafen. Där
              står nämligen bland annat att verksamheten ska bygga på respekt
              för människors självbestämmanderätt och integritet. Och vi tror
              att det är dags att lyfta fram den portalparagrafen igen.
            </seg>
            <seg xml:id="i-31a663ab42921d3d-0">
              Reservation 10, som också är en viktig reservation för oss, handlar
              om barnbidrag och försörjningsstöd. I dag minskar föräldrarnas
              försörjningsstöd när barnbidraget höjs, alltså när vi höjer det
              generella barnbidraget. Det innebär att när vi beslutar om att
              öka den generella välfärden, den som vi tror då ska öka för alla,
              så hjälper det alla utom dem som är ekonomiskt fattiga. Alla barnfamiljer
              utom dem med försörjningsstöd får en inkomstökning. Och så kan
              vi inte ha det.
            </seg>
            <seg xml:id="i-7651e8b3d5c49b3c-0">
              Jag läste nämligen vad som hade sagts vid några debatter tidigare.
              Vi har tagit upp denna fråga år 2000, 2002, 2004 och nu år 2006.
              Och när vi försöker lyfta fram denna fråga får vi bland annat
              svaret att man inte kan göra det eftersom det då blir marginaleffekter
              när dessa människor ska övergå till egen försörjning.
            </seg>
            <seg xml:id="i-e8d8350433ee24ba-0">
              Vad man då säger är att om de familjer som uppbär försörjningsstöd
              får samma del av generella bidragshöjningar som andra så uppstår
              det marginaleffekter när de sedan övergår till en annan försörjning.
              Men för det första är detta ett vuxenperspektiv. Nu talar man
              enbart om de vuxna, och man glömmer barnen. Många av de barn som
              lever i familjer med försörjningsstöd lever med så små marginaler
              att de inte kan delta i skolans utflykter eller i olika fritidsaktiviteter
              nu när fritidsgården stängts och fritiden lagts ut på marknaden.
              Och för det andra kan generella bidrag inte ge marginaleffekter.
              Det går inte ihop. Däremot kan de ge ekonomiskt utsatta barn hjälp
              på marginalen.
            </seg>
            <seg xml:id="i-d12c0f5aa6f6d474-0">
              Nu har jag tagit upp detta i debatter i riksdagen under många
              år och dessvärre utan resultat. Men nu har det socialdemokratiska
              partiet, om än inte regeringen, fattat beslut i frågan på sin
              kongress. Jag förutsätter därför att även regeringen kommer med
              ett förslag som säkrar alla barns rätt till generella bidragshöjningar.
            </seg>
            <seg xml:id="i-094593e09a28d10c-0">
              Och för att ge alla riksdagspartier möjlighet att redan nu skicka
              detta meddelande till regeringen yrkar jag bifall till reservation
              10.
            </seg>
            <seg xml:id="i-a2bcf9b0b647f4d6-0">
              I betänkandet avhandlas en rad motioner om kommunens skyldighet
              att hjälpa och stödja kvinnor som utsätts för mäns våld. Vänsterpartiet
              har tillsammans med Miljöpartiet en reservation, där vi menar
              att kommunerna bör ta ett ansvar för att se till att kvinnor som
              utsätts för mäns våld får ett kompetent stöd.
            </seg>
            <seg xml:id="i-98d06307247beb96-0">
              Vi hänvisar till att länsstyrelsens granskning av kommunernas
              arbete på området visar att frågan om mäns våld mot kvinnor är
              eftersatt. Flera kommuner saknar handlingsplaner och riktlinjer
              för arbetet. I budgeten för 2006 anslog samarbetspartierna ekonomiska
              medel för att stödja och utveckla kvinnojourerna och deras arbete.
              Men vi vet att det inte räcker med enbart budgetmedel. Det måste
              också finnas handlingsplaner, riktlinjer och politisk vilja ute
              i kommunerna. Och vet ni vad? För två år sedan i den här debatten
              antog vi ett tillkännagivande om att komplettera en utredning
              just med handlingsplaner. Jag ska återkomma till det.
            </seg>
            <seg xml:id="i-8a16fbb56b634c05-0">
              Nu menar vi att det är dags att stärka lagen. Vi har tillfört
              budgetmedel, och det är dags att stärka lagen. Då, herr talman,
              blir man glad när man hör att socialtjänstminister Morgan Johansson
              redovisar i nyheterna att även han vill lagstifta om att det ska
              finnas kvinnojourer i varje kommun. Riksdagen har i dag alla möjligheter
              att stödja Morgan Johansson i detta genom att rösta på Vänsterpartiets
              och Miljöpartiets reservation nr 23. Jag vet att Miljöpartiet
              kommer att yrka bifall till den så jag avstår just nu själv från
              att göra det.
            </seg>
            <seg xml:id="i-a012d77ae0603aba-0">
              Där lyfter vi bland annat fram frågan om kommunernas ansvar för
              att det ska finnas ett kompetent stöd till kvinnor som har utsatts
              för mäns våld och som söker hjälp. Vi lyfter också fram behovet
              av att utreda hur man kan koppla en tillsyn till länsstyrelserna
              över den här verksamheten så att vi kan följa upp den. Det är
              också någonting som brister.
            </seg>
            <seg xml:id="i-9261550e04fe24d8-0">
              Man kan också stödja vår reservation nr 19, som jag nu yrkar
              bifall till. Jag yrkar alltså bifall till reservationerna nr 10
              och 19. Där vill vi ha en ändring i socialtjänstlagen för att
              stärka socialnämndens skyldighet att ge stöd och hjälp till brottsoffer.
              Vi vill byta ut det redan starka ordet bör mot det absolut förpliktigande
              ordet skall på två ställen i 5 kap. 11 § socialtjänstlagen. Det
              här är någonting som både Brottsofferjouren och utredningen Slag
              i luften har tillstyrkt. Det behövs en sådan förändring.
            </seg>
            <seg xml:id="i-fab36e3388138865-0">
              Med anledning av den senaste tidens debatt hoppas jag att vi
              kan få gehör för vår reservation nr 19. Det här är angelägna frågor.
              Socialutskottet har under perioder tagit steg framåt när det gäller
              handlingsplaner. Det finns en utredning som nu går mot sitt slut.
              Det finns en socialtjänstminister som säger att vi ska göra slag
              i saken nu och se till att alla kommuner har beredskap för detta.
              Och det finns två reservationer här med tillkännagivanden som
              det går bra att stödja om riksdagen vill stödja Morgan Johansson
              i hans ambitioner!
            </seg>
          </u>
          <note xml:id="i-b0921c05b51deb21-0">
            Ajournering
          </note>
          <note xml:id="i-97391dbd3a91a703-0">
            Kammaren beslutade kl. 15.53 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="ingrid_burman_114164" prev="cont" xml:id="i-36c6a5871fdaa63e-0">
            <seg xml:id="i-d890b2b48c523770-0">
              Återupptagna förhandlingar
            </seg>
          </u>
          <note xml:id="i-4e13587b47fd3765-0">
            Förhandlingarna återupptogs kl. 16.00.
          </note>
          <note xml:id="i-35ca8e1a64da038c-0">
            14 § Beslut om ärenden som slutdebatterats vid dagens sammanträde
          </note>
          <note xml:id="i-89e5f6bbd8a81a58-2">
            Punkt 2
          </note>
          <note xml:id="i-319df4b688e0c278-0">
            Punkt 5
          </note>
          <note xml:id="i-580550e198f320f5-0">
            Punkt 10
          </note>
          <note xml:id="i-9e3fdfabbe21b245-0">
            Punkt 19
          </note>
          <note xml:id="i-ea14dedd40e2b5d9-0">
            Punkt 40
          </note>
          <note xml:id="i-869fc0c7d890c3c6-0">
            Punkt 46
          </note>
          <note xml:id="i-2cab83dad42228e0-0">
            Punkt 6
          </note>
          <note xml:id="i-580550e198f320f5-1">
            Punkt 10
          </note>
          <note xml:id="i-ea59e6e00d77915f-0">
            Punkt 14
          </note>
          <note xml:id="i-e91a165a48047946-0">
            Punkt 15
          </note>
          <note xml:id="i-4db11dfefb372517-0">
            Punkt 17
          </note>
          <note xml:id="i-61e8397ca96f9494-2">
            Övriga punkter
          </note>
          <note xml:id="i-6210bf5c0ecd7487-0">
            15 § (forts. från 13 §) Socialtjänst (forts. SoU19)
          </note>
          <note type="speaker" xml:id="i-aa1aba55a6b03662-0">
            Anf. 125 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-ca6184304527f3c1-0">
            <seg xml:id="i-f4b71d5f620af54d-0">
              Herr talman! Socialtjänst handlar om det allra mest privata.
              Det gäller hushållsekonomi, att få allt att gå ihop när det är
              för många dagar kvar i slutet av lönen. Det handlar om unga barn
              och unga som ibland lever i en familj med missbrukande föräldrar.
              Det kan handla om de allra mest fantastiska föräldrar som har
              en son eller dotter som har hamnat på glid och behöver stöd och
              hjälp. Det handlar också om kvinnor som blir utsatta för våld
              och flickor från hedersrelaterade miljöer som behöver hjälp för
              att kunna fungera självständigt. Det gäller mammor och pappor
              som missbrukar. Det handlar om vuxna som drar till sig unga till
              alldeles fel miljöer. Men det handlar också om de människor som
              arbetar inom socialtjänsten med ett stort och brinnande intresse
              för andra människor.
            </seg>
            <seg xml:id="i-017bf1074a082454-0">
              I dag står socialpolitiken inför ett vägval. Det krävs nytänkande,
              och det krävs andra infallsvinklar än tidigare. Alldeles för många
              är inlåsta i gamla system. Regeringen och stödpartierna står inte
              för något nytänkande. Man är inte intresserad av att lyssna på
              idéer och tankar från andra. I stället kramar man det bestående.
              Det är ett tydligt intryck för den som tar del av majoritetens
              ställningstagande i det här betänkandet.
            </seg>
            <seg xml:id="i-534cfff1b338bf7b-0">
              Här presenteras en myckenhet av bra och goda förslag, förslag
              som skulle kunna göra socialpolitiken mer nytänkande ibland lite
              fastare, ibland mer öppen, ibland med krav på individerna själva
              men också på olika myndigheter som har socialpolitiska uppgifter
              förslag som regeringen och utskottets majoritet säger nej till.
            </seg>
            <seg xml:id="i-bbbc043b5dd9633e-0">
              Från moderat sida vill vi ändra på dagens system där den kommun
              man vistas i är den som har det totala ansvaret. Det är något
              som har medfört alldeles orimliga belastningar för de kommuner
              som är extra populära på sommaren. Det är självklart för oss att
              det är den kommun man är bosatt i som ska betala den hemtjänst
              man behöver när man är i sin sommarstuga och inte den kommun som
              man tillfälligt bor i och inte betalar ett öre i skatt till. Det
              här vill inte majoriteten.
            </seg>
            <seg xml:id="i-5c8f5ca5db51cf63-0">
              Vi vill se över regelverket för ideella skadestånd. Vi tycker
              att det är orimligt att skadestånd till ett brottsoffer ska finnas
              med i beräkningen av kvinnans eller mannens inkomst i samband
              med att man ansöker om socialbidrag. Det är också orimligt att
              personer som är beroende av ekonomiskt bistånd för sin försörjning
              i domstol inte får samma skadeståndsersättningar som andra något
              som vi vet i första hand drabbar kvinnor och barn. Det vill vi
              ändra på, men det vill inte majoriteten.
            </seg>
            <seg xml:id="i-439cd2b924532fae-0">
              Vi vill ta bort den så kallade riksnormen och låta det kommunala
              självstyret få vara självständigt. Den riksnorm vi har, har inte
              så stor inverkan på socialbidragskostnaderna, men eftersom vi
              har den minskar möjligheten för kommunerna att hitta egna lösningar.
              Det vill vi ändra på, men det vill inte majoriteten.
            </seg>
            <seg xml:id="i-8287278262a870d2-0">
              Vi vill kunna ställa krav på en motprestation från arbetsföra
              personer som söker ekonomiskt bistånd. Det vill inte majoriteten.
            </seg>
            <seg xml:id="i-49601b38e967eba7-0">
              Från moderat sida är vi positiva till att det finns fler aktörer
              i socialtjänsten och vill gå vidare och släppa in flera enskilda
              alternativ där. Det vill inte majoriteten.
            </seg>
            <seg xml:id="i-b644b9530b7f9ca9-0">
              Vi vill ha en förändring till stånd så att barnfamiljer inte
              kan vräkas lika lätt som i dag. Vi vet att det trist nog finns
              familjer som inte klarar att hantera det bostadsbidrag man får
              utan prioriterar andra utgifter i stället. För dem vill vi återinföra
              möjligheten att bostadsbidraget ska kunna gå direkt till hyresvärden.
              Då får man ingen hyresskuld för de pengarna. Det skulle underlätta
              för de familjerna. Det vill vi ändra på, men det vill inte majoriteten.
            </seg>
            <seg xml:id="i-3794777d486b10ab-0">
              Vi vill att kommunerna ska ha en större skyldighet att ge stöd
              till brottsoffer och deras anhöriga än vad man har i dag. Vi vill
              ändra lagen så att det där det i dag står bör ska stå skall. Det
              vill inte majoriteten.
            </seg>
            <seg xml:id="i-7d58f1d68d2bbcbe-0">
              Vi vill se över problematiken med det som kallas hedersrelaterat
              våld och föreslår flera olika åtgärder för att bättre möta flickor
              och unga kvinnor från de kulturerna. Vi vill också förtydliga
              socialtjänstens ansvar för sexuellt exploaterade barn och kvinnor.
              Inte heller där är majoriteten med oss.
            </seg>
            <seg xml:id="i-7cc426904c33d960-0">
              När socialtjänsten ska placera barn i familjehem säger lagen
              att man i första hand ska överväga en placering hos någon anhörig
              eller närstående. Det har kommit signaler om att det inte sker,
              och vi vill göra en utvärdering av den tillämpningen av lagen.
              Inte heller det vill majoriteten.
            </seg>
            <seg xml:id="i-c18f175070229f15-0">
              Vi vill att socialtjänsten ska vara skyldig att polisanmäla de
              brott man får reda på. I dag finns denna skyldighet bara om brotten
              skulle betyda två år i straffskalan. Detta vill inte majoriteten.
            </seg>
            <seg xml:id="i-21392a11137d2efd-0">
              I dag kan socialtjänst och polis inte alltid kommunicera med
              varandra på ett sätt som skulle vara värdefullt, framför allt
              när det gäller unga personer. Sekretesslagen lägger hinder i vägen.
              Vi vill ändra på det, men inte majoriteten.
            </seg>
            <seg xml:id="i-e6d53d57cd419782-0">
              Vi tycker att det ska finnas en lagreglerad skyldighet för socialtjänsten
              att polisanmäla brott som rör brott och hot mot person som kommer
              till dess kännedom, inte bara brott som skulle ge två års fängelse.
              Det vill inte majoriteten.
            </seg>
            <seg xml:id="i-08f7973e1a0b01e0-0">
              Ibland behöver unga skyddas från sina föräldrar, det vet vi.
              Det gäller till exempel de avskyvärda hedersmorden. Vi vill ändra
              socialtjänstlagen för att skydda dessa flickor, och ibland pojkar,
              så att det i undantagsfall ska kunna råda sekretess i förhållande
              till föräldrarna, alltså när den normala informationen från socialtjänsten
              skulle kunna leda till att den unga personen kan skadas fysiskt
              eller psykiskt. Det vill inte majoriteten.
            </seg>
            <seg xml:id="i-2e227e19c515d7b2-0">
              Faktum talar för sig själv och faktum kvarstår. Regeringen står
              inte för mycket, om ens något, nytänkande i socialtjänsten. Den
              är fastlåst vid det bestående. Det är det som är det slutliga
              intrycket av hanteringen av detta betänkande.
            </seg>
            <seg xml:id="i-4c6acfff5a7589ec-0">
              Slutligen, herr talman, vill vi att kvinnor som utsätts för våld
              ska uppmärksammas mer. Vi menar att det ska finnas kvinnohus med
              möjligheter till skyddat boende i egen lägenhet eller i gemensamt
              boende över hela landet. I dagarna har vi fått höra att regeringen
              ska tillsätta ytterligare en utredning. Socialtjänstministern
              lovar nu utsatta kvinnor bättre hjälp. Det handlar om en kvinnoskyddslag
              som ska ge rätt till skydd om man blir slagen eller hotad, oavsett
              var man bor.
            </seg>
            <seg xml:id="i-14dc7219402ca468-0">
              Jag delar ministerns uppfattning och vill säga att det är glädjande
              att han tar frågan om våld mot kvinnor på stort allvar. Alla kvinnor
              som blir slagna eller hotade ska ha rätt och möjlighet till hjälp
              och skydd var de än bor i landet. Jag vill dock höja ett varningens
              finger. Det är inte alls sant och säkert att det är det ultimata
              rätta att ha en jour eller ett kvinnohus i varje kommun. En del
              kommuner är alldeles för små för att bära detta. En del kommuner
              är så små att de kvinnor som skulle behöva skydd inte kan tänka
              sig att vilja ha det i sin egen kommun. De vill vara mer anonyma
              än vad de kan vara på den mindre orten. Det viktiga är att det
              finns tillgång till hjälp, inte att den finns i samtliga Sveriges
              290 kommuner.
            </seg>
            <seg xml:id="i-0c5492b210833a39-0">
              I det här betänkandet behandlas många motioner som handlar om
              denna viktiga fråga. Det skulle glädja mig mycket om vi kunde
              få en enighet i kammaren i dag, eller kanske vid voteringen i
              morgon, om att hantera frågan fortare. Det kanske går att komma
              överens om bättre stöd och hjälp till kvinnor utan att göra en
              utredning först.
            </seg>
            <seg xml:id="i-ce1a48523432de8a-0">
              Herr talman! Moderaterna står självfallet bakom samtliga sina
              reservationer i betänkandet, men för tids vinnande yrkar jag bifall
              endast till reservation nr 1.
            </seg>
          </u>
          <note type="speaker" xml:id="i-16a9b728f2173752-0">
            Anf. 126 MARITA ARONSON (fp):
          </note>
          <u who="unknown" xml:id="i-fa53a51bce524839-6">
            <seg xml:id="i-18a6f9afe2479e79-0">
              Herr talman! Socialtjänsten har en mycket viktig funktion. Det
              vet vi, och det är det vi ska debattera en stund framöver. Den
              ska vara stödjande men också agera och vidta åtgärder när något
              inte fungerar. Den har därmed även en myndighetsutövande funktion.
              De dubbla roller som socialtjänsten på det sättet har är ett bekymmer,
              och de bör skiljas från varandra. Det behövs alltså en skilsmässa
              inom socialtjänsten, för det blir ingen ordentlig fart på socialtjänsten
              om den både ska hjälpa och till exempel omhänderta. Det är en
              av de frågor som vi tagit upp. Jag ska ta upp flera av de saker
              som vi inte fått igenom i det här betänkandet.
            </seg>
            <seg xml:id="i-56e18de307ada04d-0">
              Först vill jag emellertid säga att vi har två viktiga tillkännagivanden
              som handlar om barn, vilket ligger mig varmt om hjärtat. Det ena
              handlar om att barnperspektivet ska prioriteras i socialtjänstens
              arbete. Det andra tillkännagivandet gäller barnmisshandel, att
              man ska jobba mot det och ta upp det särskilt. Det tycker jag
              är jätteviktigt, och det gläder mig att det finns med. Men, som
              sagt, det finns flera saker som vi inte fått igenom. Bland annat
              gäller det de dubbla rollerna.
            </seg>
            <seg xml:id="i-cb7f74825389a9a3-0">
              Vi tycker att det behövs en ökad mångfald inom socialtjänsten
              och vill gärna se fler aktörer. Man kanske kan ha ett pengasystem,
              vilket ju fungerat i många andra verksamheter. En annan fråga
              som vi inte fått igenom gäller barn som vräks. Man säger att det
              nu ska göras en utredning och att det behövs mer kunskap. Det
              är förfärligt att det fortfarande finns barn som vräks i det här
              landet.
            </seg>
            <seg xml:id="i-0ba3c34168548cd4-0">
              Nu finns en utredning som arbetar, men problemet är ju inte nytt.
              Dessutom tycker jag att utredningen kommer väldigt sent. Barn
              har drabbats hårt när familjen vräkts från sin bostad. Socialtjänsten
              kan inte sköta ekonomin åt någon mot dennes vilja, och därför
              behöver socialtjänsten få ökade befogenheter i samband med vräkningar.
              Det behövs också ett bättre samarbete mellan socialtjänst, kronofogde
              och bostadsföretag.
            </seg>
            <seg xml:id="i-42ba5c14e97ba65e-0">
              En annan fråga gäller vistelsebegreppet, vilket också Magdalena
              var inne på. Det drabbar kommuner med en hög andel fritidsboende
              med hemvist i en annan kommun. Den behovsprövande kommunen, som
              ansvarar för hemtjänsten oavsett vistelseort, bör förstås ha ansvaret.
              Jag kan inte riktigt förstå att inte detta kan gå igenom. Det
              finns verkligen behov av att se över vistelsebegreppet. Jag tror
              att även flera socialdemokrater skulle vilja rösta för det förslaget,
              och det tycker jag att de ska göra.
            </seg>
            <seg xml:id="i-b69c30929524feaa-0">
              Vi som bor på västkusten har sett många exempel på detta problem.
              Nästan varje sommar ringer någon till mig och säger: Marita, varför
              kan inte jag få hjälp där? De stackars kommunerna som finns på
              västkusten bågnar under alla bekymmer och den enskilde individen
              känner att han eller hon är till besvär.
            </seg>
            <seg xml:id="i-15a02c3e64f5b417-0">
              Det behövs också ett bättre samarbete mellan ideella organisationer
              och socialtjänsten. Inte heller det tycker jag har lyfts upp i
              detta betänkande.
            </seg>
            <seg xml:id="i-772dcf5b8ef74d58-0">
              Vidare behövs en handlingsplan för arbetet med våldsutsatta kvinnor,
              vilket också Magdalena var inne på, tror jag. Dessa kvinnors barn
              bör få det stöd som de behöver, oavsett vilken kommun de bor i.
              Jag har under många år känt en flicka som vi kan kalla Eva. Hon
              blev nyligen misshandlad och behövde därför ett kvinnoboende vid
              en kvinnojour i Göteborg. Hon fick dock ingen plats där utan fick
              i stället först åka till Stenungsund, därefter till Kungälv, och
              sedan flyttades hon vidare till andra kommuner eftersom Göteborg
              inte kunde erbjuda någon plats. På det sättet fick barnen gå i
              skolor i olika omgångar, och det hela var mycket svårt för dem.
            </seg>
            <seg xml:id="i-220bfb3a1f8f04c2-0">
              Jag tror att länsstyrelsen här behöver ha en tydligare roll.
              Den bör utnyttja sin ställning som tillsynsmyndighet gentemot
              kommunerna, och vite bör kunna utdömas för de kommuner som inte
              uppfyller socialtjänstlagens bestämmelse om stöd och hjälp till
              våldsutsatta kvinnor.
            </seg>
            <seg xml:id="i-e52056b781b50157-0">
              Stöd till offer för hedersrelaterat våld är också en fråga där
              vi i det här betänkandet inte nått så långt som vi skulle önska.
              Lagstiftningen behöver ses över. Verksamheter som Terrafem och
              Orienthälsan är goda exempel på hur man kan jobba. Även riskerna
              för hedersrelaterade självmord bör ses över. Dessutom behöver
              unga ibland skyddas från sina föräldrar, vilket tydliggjorts i
              samband med de avskyvärda så kallade hedersmorden. Vi har länge
              tjatat om en ändring av socialtjänstlagen, vilket behövs för att
              man i vissa särskilda fall ska kunna göra en utredning beträffande
              omyndig, utan krav på information till vårdnadshavare.
            </seg>
            <seg xml:id="i-b56c50c21efb047b-0">
              Det behövs också stöd till offer för människohandel och prostitution.
              I en reservation tar vi upp att de sexuellt exponerade barnen
              behandlas väldigt olika i skilda delar av landet. Det finns inget
              skyddat boende, och de som kommer från ett annat land skickas
              ofta först hem och får sedan komma tillbaka om det blir ett rättsfall
              av det hela. Det är inte någon bra ordning, och därför behövs
              en översyn av människohandel och prostitution.
            </seg>
            <seg xml:id="i-35f5fc818626ea62-0">
              Folkpartiet vill ta ett helhetsgrepp och kraftsamla mot ungdomsbrottsligheten.
              Våra förslag på brottsförebyggande åtgärder, förändrade påföljder
              och snabba ingripanden, hänger tätt samman med krav på förbättrad
              vård för ungdomar som är dömda för brott eller är tvångsomhändertagna.
              Det behöver alltså tas ett helhetsgrepp, i samarbete med socialtjänst
              och polis till exempel.
            </seg>
            <seg xml:id="i-fe39c4d2d9ed5ad5-0">
              Varje barn bör ha en individuell handlingsplan med uppföljning
              av vården. En sådan finns inte på alla ställen i dag. Särskilt
              behöver man titta på barn med psykiatriska vårdbehov. De hamnar
              ofta i strykklass, helhetsbilden finns inte, man vet inte vad
              som händer och det hela blir lite hugget som stucket. Man vet
              egentligen inte vilka målen är. Inte heller görs någon ordentlig
              uppföljning. Även här behöver det tas mer initiativ.
            </seg>
            <seg xml:id="i-5e0fd7acc071619d-0">
              Unga flickors vårdbehov har under lång tid åsidosatts, och en
              snabb förstärkning fordras. Vi vet att unga flickor skär sig och
              har bekymmer. Man säger att det görs en del, men det krävs rejälare
              insatser. På många ställen i landet får man vänta mycket länge
              innan socialtjänsten hinner reagera.
            </seg>
            <seg xml:id="i-a2c6ace5802c701c-0">
              Det brister också i uppföljning när de har varit omhändertagna
              enligt LVU och ska tillbaka till sin hemmiljö. Det har vi också
              en reservation om, att de måste få en bättre planering i hemmiljön
              innan de kommer tillbaka. Och enligt Folkpartiet ska SiS, Statens
              institutionsstyrelse, ansvara för eftervården av unga lagöverträdare
              i samverkan med kriminalvårdens frivård. Det är förstås viktigt
              med uppföljning och kartläggning av återfall i brott, så att man
              vet hur många som verkligen blir bra och hur många som lätt återfaller.
              Jag tror att det är väldigt viktigt att man har en uppföljning
              över huvud taget av vad som händer efteråt därför att det handlar
              om jättestora kostnader.
            </seg>
            <seg xml:id="i-f606fcf3656eface-0">
              Anmälningsplikten är en fråga som vi har lyft fram. Vi har sagt
              att vi behöver en vassare och tydligare anmälningsplikt. De som
              har detta i sitt myndighetsutövande måste anmäla, och det bör
              förenas med ett straffansvar om man inte anmäler. Som det är nu
              blir anmälningarna inte heller utredda på rätt sätt. Det är bättre
              att man är vassare och tydligare när det gäller anmälningsplikten.
            </seg>
            <seg xml:id="i-7c16cccd6aef37d8-0">
              Slutligen ska jag ta upp något som är jätteviktigt och som jag
              tror att hela socialtjänsten står och faller med. Det handlar
              om att de socionomer som utbildas ska få en utökad kompetens och
              bättre utbildning, för utbildningen brister så mycket. Några av
              oss satt i den parlamentariska utredningen kring Källan till en
              chans , där vi tittade på nationella riktlinjer för den sociala
              barn- och ungdomsvården. Det visade sig till exempel att de har
              väldigt lite utbildning kring barn, andra kulturer, sexuell läggning
              och så vidare. Det här skulle göra att de får bättre möjligheter
              att utöva sitt yrke. Jag tycker att de som jobbar i socialtjänsten
              är värda allt beröm för det som de gör i dag, därför att det är
              mycket som fattas. Ibland kan jag känna att jag skulle vilja lägga
              ned alltihop och börja från början därför att det behövs ett helhetsgrepp,
              och det har vi inte.
            </seg>
            <seg xml:id="i-d2c4b4cabedaf28f-0">
              Vi har, som sagt, flera motioner. Vi står bakom alla, men vi
              yrkar bifall bara till reservationerna 16 och 41.
            </seg>
          </u>
          <note type="speaker" xml:id="i-7d08d3c8e4d5b2ae-0">
            Anf. 127 ULRIK LINDGREN (kd):
          </note>
          <u who="ulrik_lindgren_ff14fa" xml:id="i-c57df2a3d5671987-8">
            <seg xml:id="i-3c9bf4c37e1abbc1-0">
              Herr talman! Kristdemokraterna välkomnar de två tillkännagivanden
              som vi har i detta betänkande, som Socialdemokraterna har tvingats
              till. Att barnets perspektiv och rätt lyfts fram något steg ytterligare
              är naturligtvis mycket välkommet.
            </seg>
            <seg xml:id="i-7e0ed02bc2e97ccf-0">
              Det här gör vi genom en order till regeringen att den, när den
              presenterar lagförslag med anledning av nationell handlingsplan
              för den sociala barn- och ungdomsvården, särskilt ska behandla
              hur barns synpunkter ska inhämtas. Sedan har vi i betänkandet
              en order till regeringen att man ska påtala för Socialstyrelsen
              att verksamheter som är anmälningsskyldiga måste bli bättre på
              att upptäcka och anmäla misstanke om att barn misshandlas.
            </seg>
            <seg xml:id="i-8849a73e1f29fd85-0">
              Det har ju blottlagts att barns mening inte har hörts över huvud
              taget. Vi kan i dessa dagar läsa om barnhemsbarnen, som kräver
              upprättelse för de kränkningar som de utsattes för för decennier
              sedan under barnhemsvistelser i det fridsamma Sverige. Och vi
              måste fråga oss om barn får säga sin mening i dag. Vi ska vara
              konstant oroliga, enligt min mening, över att barn inte blir hörda
              och sedda, inte ens i denna dag.
            </seg>
            <seg xml:id="i-84f0a7858aacc441-0">
              Herr talman! I reservation nr 14 pekar vi på ytterligare ett
              behov av att stärka barnets ställning genom att socialtjänsten
              får möjlighet att sköta hyresinbetalningar och andra räkningar
              mot en persons vilja. Avgörande i all socialtjänst är att man
              visar en mycket stor respekt för den enskildes integritet. Därför
              kan man naturligtvis tveka inför den här punkten och tycka att
              den vuxnes integritet måste gå först och att man får ta konsekvenserna
              för barnet av att det tvingas genomlida en vräkning från en lägenhet.
              Men vi tycker tvärtom. När konsekvensen av en vräkning för barnet
              blir den här utsattheten måste faktiskt föräldrarnas integritet
              få lov att komma i andra hand, till exempel när föräldrarna inte
              har betalat sin hyra trots att de fått socialbidrag som skulle
              kunna täcka hyran. Vi väljer att sätta barnets intresse främst.
            </seg>
            <seg xml:id="i-3d1826a28192c1fe-0">
              Vänsterkartellen väljer även i det här betänkandet att sätta
              barnets intresse i andra hand. Det är dumt, tycker vi, även av
              det skälet att när en barnfamilj vräks på grund av obetald hyra
              måste socialtjänsten naturligtvis ändå gå in och ordna bostad
              på något sätt åt familjen. Varför då inte från början ge socialtjänsten
              möjligheten, verktygen, att förhindra vräkning genom att säkra
              att försörjningsstödet går till hyra och el?
            </seg>
            <seg xml:id="i-20616c36376ad88c-0">
              Vi har ingen motivering i texten i betänkandet, men i dagens
              debatt kanske man skulle kunna prestera något motiv för att välja
              den här ordningen.
            </seg>
            <seg xml:id="i-74e1f575ac4767c8-0">
              Herr talman! Efter tidigare nonchalans av regeringen gentemot
              riksdagens tillkännagivande finns nu ett pågående arbete med en
              särskild utredare som ska lämna förslag till hur socialtjänstens
              stöd till våldsutsatta kvinnor och deras barn kan stärkas. Kristdemokraterna
              har dock en reservation, i likhet med en rad reservationer av
              olika partier, inklusive Vänsterpartiet. Vi tycker att man exempelvis
              skulle kunna gå på vår reservation, 21, som jag yrkar bifall till.
              Vi skulle då alltså tillsammans kunna slå fast i denna kammare
              att skyddet för kvinnor och barn, mot våld, nu ska möjliggöras
              i hela Sverige.
            </seg>
            <seg xml:id="i-69cd217fef864e9b-0">
              Det betyder inte att vi behöver gå så långt som Morgan Johansson
              gjorde i Sveriges Radio den 24 april. Det lät som att det skulle
              vara ett fysiskt krav på att det skulle finnas kvinnojour och
              hus i varje kommun som erbjuder detta skydd. Vi skulle kunna nöja
              oss med exempelvis reservation 21, men betänkandetexten stannar
              vid att det ska pågå utredning under ytterligare en tid. Det finns
              ju en utredare tillsatt, och det ska levereras förslag från denna
              utredare före sista juni. Sedan ska det processas vidare efter
              denna utredning. Det tycker vi är lite frustrerande efter ett
              antal års ältande om hur skydd för kvinnor och barn, mot våld,
              ska säkras i Sverige.
            </seg>
            <seg xml:id="i-576818bb0ae10a71-0">
              Senare i debatten kommer vår representant för Kristdemokraterna,
              Maria Larsson, att visa på en mer elegant lösning där vi egentligen
              skulle kunna förena alla goda krafter i alla partier. Då skulle
              vi kunna slå fast att det nu ska vara plikt för kommunerna att
              på något sätt arrangera det nödvändiga skyddet mot våld för kvinnor
              och barn. Kammaren har alltså all anledning att med spänning se
              fram emot slutet på debatten.
            </seg>
            <seg xml:id="i-a9e323f90746404b-0">
              I reservation 27 markerar vi vikten av att man gör mer för offren
              för människohandel och prostitution. Här pågår det också ett arbete,
              som man i och för sig kan hänvisa till. Det är ett arbete med
              att utarbeta ett nationellt handlingsprogram mot människohandel.
              Men ingenting anges av det som begärs i reservation 27 när det
              gäller insatser för att lyfta prostituerade ur deras elände. Det
              framgår inte i texten om utredningsuppdraget innefattar rehabilitering
              och vårdinsatser för prostituerade. Därför tycker jag att det
              är angeläget också med den här reservationsmarkeringen.
            </seg>
            <seg xml:id="i-8acad7ac28df6056-0">
              Herr talman! I reservation nr 30 pläderar vi för att barn och
              fosterföräldrar måste få ett bärande stöd även efter en vårdnadsöverflyttning
              som i regel sker efter tre års placering. Vi har hört alltför
              många exempel på att stödet försvunnit efter dessa tre år, när
              vårdnadsöverflyttningen är genomförd, trots att behovet är detsamma
              även efter en vårdnadsöverflyttning. Det gäller exempelvis barnets
              behov av barnpsykiatriskt stöd och konsult och mentor för fosterföräldrarna.
              Allt sådant brukar ofta, vittnas det om, raseras efter en vårdnadsöverflyttning.
              Fosterföräldrarna får så att säga med oerhört motstånd men med
              stor energi försöka bygga upp det nätverk som barnfamiljer är
              i samma behov av som förut.
            </seg>
            <seg xml:id="i-7d28fdb904540af6-0">
              Det är ett viktigt skäl till att fosterföräldrar tvekar att ta
              på sig en vårdnadsöverflyttning. En vårdnadsöverflyttning kan
              ofta vara väldigt angelägen. Det är trist att detta försvåras.
              Det är väldigt angeläget för barnet att få fasta bestämda besked
              och förutsägbarhet om hur barnet ska få ha det framöver. Vi vet
              också att det är svårt att rekrytera familjehem. Det har minsann
              inte blivit lättare av svårigheterna med vårdnadsöverflyttning.
            </seg>
            <seg xml:id="i-364ecd6d6fcdda4b-0">
              Vi vet, som också framgår av texten, att effekterna av införandet
              av ordningen med vårdnadsöverflyttning efter tre år undersöks
              av en utredare. Denna utredare ska bli klar efter valet någon
              gång i höst. Det är angeläget att i det här betänkandet markera
              vikten av att vårdnadsöverflyttning inte blir ett tillfälle när
              barn och fosterföräldrar sviks av samhället.
            </seg>
            <seg xml:id="i-5d2dd3768440b4cf-0">
              Herr talman! Det behövs samordnade insatser för barn och ungdomar.
              Det är mycket viktigt att socialtjänsten, skolan och polisen arbetar
              tillsammans. Det brukar vi säga vid varje tillfälle vi öppnar
              munnen. Det gäller i synnerhet om barn och ungdomar befinner sig
              i kriminalitet. Den samordningen måste bli bättre. Det är angeläget
              att undanröja hinder för att denna samverkan ska fungera.
            </seg>
            <seg xml:id="i-813d91ac9bd310ec-0">
              Därför talar vi i reservation 40 för att socialtjänsten måste
              få möjlighet att lämna information till polisen för att förhindra
              att brott begås eller för att kunna sätta in samordnade åtgärder
              för den unge. Socialtjänstens möjligheter att lämna uppgifter
              till skolan borde också öka om det finns elever i skolan som väntar
              på exempelvis ett straff.
            </seg>
            <seg xml:id="i-0e8f94acab68b61e-0">
              I reservation 41 markerar vi att det inte är tillräckligt att
              socialtjänsten har möjlighet men inte skyldighet att polisanmäla
              vid misstänkta sexövergrepp mot barn. Vi måste bli mycket skarpare
              och duktigare i Sverige på att samordna insatserna mellan samhällets
              olika instanser. Vi är mycket trötta på alla möjliga olika stuprörsinsatser
              från olika samhällsinstanser.
            </seg>
            <seg xml:id="i-d124f9bd231d51a1-0">
              Med all respekt för socialtjänstens personal har den inte riktigt
              kompetens att avgöra när det är lämpligt att polisanmäla, som
              vi skriver i vår reservation. Vi anser att socialtjänstens personal
              ska vara skyldig att polisanmäla misstänkta sexövergrepp mot barn.
            </seg>
            <seg xml:id="i-548fa62c8364d4b3-0">
              I likhet med tidigare år begär vi i reservation 47 en prioriteringsutredning
              även för socialtjänsten. Vi vet att den stora prioriteringsutredning
              som genomfördes tidigare för sjukvården på 90-talet har varit
              till nytta och till vägledning för hur sjukvårdens olika aktörer
              och personal ska agera. På samma sätt menar vi att det skulle
              vara till nytta även för socialtjänsten.
            </seg>
            <seg xml:id="i-5664008d915a459c-0">
              Kommuner och landsting har visserligen fått en bättre ekonomisk
              situation i dag. Men det är ändå lika angeläget att man i en prioriteringsutredning
              får en genomgripande diskussion och vägledning för socialtjänsten
              i dess arbete om vad skulle kunna vara viktigast.
            </seg>
            <seg xml:id="i-11e7932da84eb667-0">
              I reservation 16 hävdar vi principen att den behovsprövande kommunen
              ska ansvara för hemtjänsten oavsett vistelseort. Det har vi tidigare
              haft uppe till debatt på allmänna debattimmen i dag. Vi emotser
              här att fler vågar se till sak och den viktiga principen och inte
              röstar så väldigt klavbundet till sitt parti.
            </seg>
            <seg xml:id="i-42e4292bdf86cf1c-0">
              Vi är övertygade om att det också skulle underlätta samarbetet
              mellan kommunerna om det klarades ut att det är den kommun som
              människan egentligen hör hemma i som har ansvaret även om man
              vistas utanför den ibland på exempelvis semester.
            </seg>
          </u>
          <note type="speaker" xml:id="i-69e2954ae40eead7-0">
            Anf. 128 LARS-IVAR ERICSON (c):
          </note>
          <u who="unknown" xml:id="i-fa53a51bce524839-7">
            <seg xml:id="i-0f99012af8b7ff04-0">
              Herr talman! Traditionen bjuder att jag i mina socialutskottsanföranden
              tar fram ett latinskt citat. Åtminstone utskottskollegan Christer
              Engelhardt förväntar sig det. Citatet blir: Tempora mutantur,
              nos et mutamur in illis . Tiderna förändras, och vi med dem. Citatet
              passar in på dagens ämne socialtjänst.
            </seg>
            <seg xml:id="i-b1204ecc95bab4ed-0">
              Lägg märke till ordet socialtjänst. Det är inte som förut socialvård,
              eller ännu tidigare barnavårdsnämnd, nykterhetsnämnd och, på min
              mammas tid som förtroendevald, fattigvårdsstyrelsen. Socialtjänsten
              måste ständigt verka för förändringar. Den måste ha visioner och
              anpassa sig till den bistra verklighet som vi möter i dagens Sverige.
            </seg>
            <seg xml:id="i-b72c90c52cbcef29-0">
              Vi som politiker måste våga stå upp för de svaga grupperna. Det
              krävs en attitydförändring inom både politiken, vården och de
              sociala myndigheterna. Vi måste komma bort från ovanifrånperspektivet,
              vi-och-de-tänkandet, och i stället se möjligheterna hos alla människor.
              Varje människa är unik och har något att ge genom sitt liv. Varje
              människa har rätt att bli bemött med respekt och empati.
            </seg>
            <seg xml:id="i-d9964aca6fddd6c9-0">
              Hur ser det då ut i den verklighet som socialtjänsten möter?
              Mer än 24 000 fall av kvinnomisshandel anmäls årligen. Vi kan
              anta att mörkertalen är stora.
            </seg>
            <seg xml:id="i-3f926f40cdc5fef8-0">
              Mitt i natten får polisen ett larm från grannar som hittat två
              blöjbarn i trappan. Pappan som hade barnen över helgen hade gått
              hemifrån för att träffa kompisar. Det fanns ingen socialjour som
              kunde ta hand om barnen. De fick tas om hand av en polishustru.
            </seg>
            <seg xml:id="i-66ca00d2b085be56-0">
              Det finns barn som har sommarlov och får vara hemma hela sommaren
              för att familjen inte har råd att åka på semester. Det finns en
              nyfattigdom hos många barnfamiljer.
            </seg>
            <seg xml:id="i-d64bafe942551be5-0">
              I en liten stad sitter en mamma och funderar över hur socialsekreteraren
              har kunnat låta sig duperas av hennes före detta man. Det var
              hans vältalighet, hans stora hus mot hennes lilla lägenhet, hans
              yrke som psykolog mot henne som arbetslös. Vad var det som gjorde
              att han fick vårdnaden om barnen? Hon vet inte. Men hon sörjer
              att hon så sällan får träffa sina barn. Hon vet att hennes ekonomi
              aldrig kommer att ge henne möjligheter att ställa upp med alla
              de prylar som mannen ger till barnen. Varför blev det så här?
              Hade det blivit på ett annat sätt ifall hon hade kunnat uttrycka
              sig bättre på svenska språket?
            </seg>
            <seg xml:id="i-8b8aab2f612432fd-0">
              Det var några exempel på den verklighet som finns i Sverige.
              Det är en verklighet som vi vill hjälpa regeringen att upptäcka.
              Därför finns ett antal reservationer i betänkandet. Det är reservationer
              som tillsammans pekar på brister i socialtjänsten men också ger
              förslag till förbättringar.
            </seg>
            <seg xml:id="i-1fd5c7675a8f8eaf-0">
              Men skulle kunna travestera inledningscitatet och säga: Regeringar
              förändras, och vi med dem. Men i otålig väntan på detta vill jag
              lyfta fram några av de reservationer som Centerpartiet har lagt
              fram enskilt eller tillsammans med de partier som också vill ha
              en regeringsförändring.
            </seg>
            <seg xml:id="i-540b84ae1ac4983d-0">
              Centerpartiet tycker att det är positivt att hela utskottet för
              fram barnperspektivet och att tillsynsmyndigheter ska bli bättre
              på att upptäcka och anmäla misstanke om barnmisshandel. Det är
              sorgligt när barn misshandlas och får lida.
            </seg>
            <seg xml:id="i-a2a60196b10e6ef3-0">
              Ett exempel på hur barn utsätts för onödigt lidande är när barnfamiljerna
              vräks. Barnen drabbas mycket hårt när en barnfamilj får lämna
              den trygghet som den egna bostaden innebär. För att barn inte
              ska fara illa och bli offer för föräldrarnas och samhällets brister
              bör socialtjänsten få utökade befogenheter just i samband med
              vräkningar. Vi efterlyser mer samverkan mellan socialtjänst, kronofogde
              och bostadsföretag. På så sätt kan många onödiga tragedier undvikas.
            </seg>
            <seg xml:id="i-f58bf5cec183f517-0">
              Herr talman! Vi lever i ett mångkulturellt samhälle. I år har
              vi ett mångkulturår som förhoppningsvis ska hjälpa oss att öka
              förståelsen mellan olika folkgrupper. Vi behöver öka vår kunskap
              om olika seder och bruk som påverkar våra nya svenskars liv i
              Sverige.
            </seg>
            <seg xml:id="i-6f45197879e7ca54-0">
              Vad vi däremot inte kan tolerera utan ska bekämpa är det hedersrelaterade
              våldet som drabbar främst flickor och unga kvinnor. Från Centerpartiet
              efterlyser vi mer forskning om detta och ett utökat stöd till
              offer för hedersrelaterat våld.
            </seg>
            <seg xml:id="i-9091c513353d8c0c-0">
              Efter dessa exempel från samhällets baksida väljer jag att gå
              över till någonting angenämt. Nu är det sommar och sol. Båstad
              i Skåne är en av de platser i landet som under årets ljusa tid
              får ta emot många sommargäster i olika åldrar. Det betyder att
              det också kommer många äldre och personer med funktionshinder
              för att bo där en längre eller en kortare tid. Då vill de ha ungefär
              samma stöd och hjälp som de har i sina hemkommuner.
            </seg>
            <seg xml:id="i-be4dcf5c2fc0eb14-0">
              Båstads kommuns hemtjänst utsätts då för en stor belastning,
              både personell och ekonomisk sådan. Det är en orimlig situation.
              Den måste lösas så att det är den behovsprövande kommunen som
              ansvarar för hemtjänsten oavsett vistelseort.
            </seg>
            <seg xml:id="i-5c092c7741778f47-0">
              Detta gör att det finns ett behov av att se över vistelsebegreppet
              i socialtjänstlagen. Det är också något som Småkom, Småkommunernas
              samorganisation, tycker är mycket angeläget. Jag tror att en ny
              regering i höst kommer att föreslå en lagändring som gör att hemkommunen
              får ta ett ansvar för betalningen avseende äldre omsorgstagare
              som väljer att flytta in till en annan kommun under sommartid
              och som då vill ha hemtjänst där.
            </seg>
            <seg xml:id="i-130a6c63c18e3218-0">
              I detta anförande har jag försökt visa hur socialtjänsten spänner
              över ett brett område. Den kommer in i livets olika skeden. Det
              är lätt att förstå att alla som arbetar inom socialtjänsten måste
              få uppmuntran och möjlighet till avlastningssamtal efter de många
              svåra situationer som de ställs inför. En del svåra situationer
              skulle inte behöva uppstå ifall vi kunde få en ökad kompetens
              och effektivitet i socialtjänsten.
            </seg>
            <seg xml:id="i-3e405e4a9516d35a-0">
              I reservation 46 anför Centerpartiet att det finns anledning
              att kvalitetssäkra de vårdnadsutredningar som socialtjänsten ansvarar
              för. Detta kan ske genom så kallad second opinion , alltså möjlighet
              att få ytterligare en social prövning om endera parten anser sig
              vara missbedömd. Därför tycker vi i Centerpartiet att frågan om
              kvalitetssäkring av vårdnadsutredning med en second opinion är
              angelägen och att den frågan bör utredas.
            </seg>
            <seg xml:id="i-f18d95a1894ca0cc-0">
              Herr talman! Mitt anförande närmar sig slutet. Men jag vill också
              påminna om att vi säger att riksnormen för socialbidrag bör avskaffas.
              Det skulle göra det möjligt för kommunerna att anpassa nivån på
              bidraget till de faktiska levnadsomkostnaderna och de olika förutsättningar
              som råder i kommunen.
            </seg>
            <seg xml:id="i-f941d49b80b9e000-0">
              Socialtjänsten är ett angeläget ämne att debattera. Vi i Centerpartiet
              tycker att det är viktigt att hela landet får en väl fungerande
              socialtjänst. Det vill vi verka för. Det handlar alltså om att
              människors problem blir sedda och hörda och att människor får
              ett bra bemötande dominerat av empati.
            </seg>
            <seg xml:id="i-2d07a89a91a8bc2a-0">
              Jag står förstås bakom de reservationer där Centerpartiet finns
              med men nöjer mig med att yrka bifall till reservationerna 16
              och 46.
            </seg>
          </u>
          <note type="speaker" xml:id="i-f6551abd363aac0e-0">
            Anf. 129 JAN LINDHOLM (mp):
          </note>
          <u who="jan_lindholm_258194" next="cont" xml:id="i-830bb52aaab13de5-0">
            <seg xml:id="i-d2cf182a1ca80cdc-0">
              Herr talman! När Lars-Ivar Ericson tog upp temat nyfattigdom
              fick jag lust att prata om den bild av Sverige som jag har. Där
              är fattigdom inget nytt, utan den har alltid funnits.
            </seg>
            <seg xml:id="i-1edbe9388b977fcf-0">
              Även om Miljöpartiet, herr talman, har fått en väldigt god utdelning
              i arbetet med det här betänkandet, exempelvis genom de två tillkännagivandena,
              finns det ett stort antal reservationer i betänkandet som jag
              borde yrka bifall till för att det i protokollet ska vara tydligt
              vilka prioriteringar Miljöpartiet gör.
            </seg>
            <seg xml:id="i-13a0f29322375c01-0">
              Emellertid är det så att jag i morse fick ännu en lektion i kammarens
              informella regelverk. Det finns tydligen en överenskommelse mellan
              gruppledarna om att inte belasta kammaren med för många voteringar
              och att man därför ska lyfta fram maximalt två reservationer per
              betänkande till votering i debatten.
            </seg>
            <seg xml:id="i-5054781a9fbaf00b-0">
              Jag tror att det är viktigt att eventuella åhörare, lyssnare,
              får vetskap om att det finns en sådan här begränsning för oss
              ledamöter. Annars kan det ju förefalla rätt märkligt att vi ledamöter
              inte alltid yrkar bifall till våra egna förslag. Jag har ju tidigare
              lärt mig formuleringen för tids vinnande vid yrkanden. Men jag
              har inte uppfattat begränsningen som så omfattande, så jag har
              säkert tidigare syndat mot den här överenskommelsen. I alla fall
              vill jag påpeka detta för lyssnare och andra som i och för sig
              kanske är mer insatta i de informella reglerna än vad jag är som
              fortfarande känner mig som en nybörjare här i kammaren.
            </seg>
            <seg xml:id="i-e485eabfd19a4f6e-0">
              Självklart står vi i Miljöpartiet bakom alla våra reservationer
              och faktiskt även bakom en del andra reservationer. Jag tänkte
              först nämna en del av de reservationer som jag borde yrka bifall
              till.
            </seg>
            <seg xml:id="i-6c52bc1183ef3f46-0">
              Jag borde yrka bifall till reservation 10 om barnbidrag och försörjningsstöd,
              för det är en fråga som vi driver.
            </seg>
            <seg xml:id="i-d5b256ad429b9885-0">
              Jag borde även yrka bifall till reservation 20 om stöd till brottsoffer
              liksom till reservation 23 om stöd till kvinnor som utsatts för
              våld.
            </seg>
          </u>
          <note xml:id="i-e22d0a14527fac80-0">
            Självklart borde jag också yrka bifall till reservation 29 om
            stöd till offer för människohandel och prostitution och till reservation
            33 om familjerådslag vid omhändertagande av barn.
          </note>
          <u who="jan_lindholm_258194" prev="cont" xml:id="i-e4abd6531100b883-0">
            <seg xml:id="i-9acada98249e023b-0">
              Jag borde dessutom yrka bifall till reservation 45 om ökad kompetens
              och effektivitet i socialtjänsten och självklart även till reservation
              52 om äldreomsorg och invandrare.
            </seg>
            <seg xml:id="i-9a2980b8b7604dff-0">
              Jag yrkar dock inte bifall till alla dessa reservationer. Det
              tar jag senare.
            </seg>
            <seg xml:id="i-f8bde2f5577cdfd0-0">
              Om man till de reservationer som jag här har pekat på och där
              vi har en annan uppfattning än utskottsmajoriteten lägger våra
              tre särskilda yttranden som har fogats till betänkandet blir det
              sammantaget naturligtvis ett väldigt stort antal markeringar i
              förhållande till utskottets majoritet. Men vi står ändå bakom
              merparten av innehållet.
            </seg>
            <seg xml:id="i-da3213f2db7f2616-0">
              När det är ett så omfattande betänkande som innehåller så många
              olika ställningstaganden kan de här proportionerna lätt bli lite
              förvillande. Därför har jag räknat ut att det faktiskt är 86 %
              av förslagen som vi står bakom. Trots den här långa listan är
              det bara beträffande 14 % av alla ställningstaganden som vi har
              en annan uppfattning. I huvudsak stöder vi alltså utskottets förslag.
            </seg>
            <seg xml:id="i-6af6efa38fdf0c46-0">
              Det finns några yrkanden som lite tydligare behöver lämna spår
              efter sig i protokollet. Jag tänkte börja med att nämna reservation
              10, som inte är en miljöpartireservation men som mycket väl kunde
              ha varit det. Reservationen handlar om att barnbidragshöjningar
              inte kommer de kanske mest behövande till del eftersom de pengarna
              räknas in i försörjningsstödet. Den frågan känns ganska absurd.
              Vi har vid ett flertal tillfällen tagit upp detta. Emellertid
              har vi inte lyckats få gehör för det här till exempel i de förhandlingar
              som vi har med regeringen. Jag tycker ändå att det är viktigt
              att markera att detta är en fråga som vi tar upp vid lämpliga
              tillfällen.
            </seg>
            <seg xml:id="i-acd87bf2cfd65b7a-0">
              Jag vill också lyfta fram reservation 23 där vi reservanter pekar
              på att regeringen borde ge länsstyrelserna ett utökat uppdrag
              när det gäller att samordna skyddet för utsatta kvinnor. Egentligen
              tas en hel flora av åtgärder upp som faktiskt ofta är nödvändiga
              och som borde kunna samordnas på ett bättre sätt för att få kvalitet
              på det stöd som behövs.
            </seg>
            <seg xml:id="i-c47630ed7605d78a-0">
              Vidare vill jag lyfta fram reservation 33 där vi ännu en gång
              tar upp detta med familjerådsmodell. Efter tsunamikatastrofen
              förra året väcktes återigen debatten om hur viktig anhörigas roll
              är vid omhändertaganden.
            </seg>
            <seg xml:id="i-b90f37f446ba298f-0">
              Jag passade då på att framställa en interpellation till ansvarig
              minister, och vi hade en interpellationsdebatt här i kammaren
              om hur det i praktiken ser ut när det gäller tillämpningen av
              det som av en av mina partikamrater, Thomas Julin, för många år
              sedan fick gehör för. Miljöpartiet är fortfarande av den uppfattningen
              att anhöriga inte tas till vara som en möjlighet i så stor utsträckning
              som det borde vara möjligt när föräldrar av någon anledning inte
              klarar sin föräldraroll. Vi pekar i vår reservation på behovet
              av en bättre kvalitetssäkring av hem för vård och boende.
            </seg>
            <seg xml:id="i-fb705d5a48d9667e-0">
              Att bara lyfta fram reservationerna 10, 23 och 33 känns lite
              futtigt när det är så många viktiga ämnen som behandlas i betänkandet,
              och då har jag ändå överskridit mitt pensum om två enligt den
              informella regeln. Självklart står vi bakom alla våra egna reservationer
              och även dem som jag har räknat upp, men för tids vinnande håller
              jag mig till de nämnda 10, 23 och 33.
            </seg>
            <seg xml:id="i-664deef2ed60a890-0">
              Sedan ska jag säga något om de tre särskilda yttrandena i betänkandet.
              Då tänkte jag bara nämna det yttrande som tar upp situationen
              med män som slår. Vi har nu lyckats driva igenom en, som vi ser
              det, ganska bra ändring och justering av anslagen till kvinnojourer
              för arbetet med att skydda och stödja kvinnor som drabbas av mäns
              våld. Men vi är alla medvetna om det brukar vi från vårt partis
              sida påpeka i andra sammanhang, och jag har hört andra använda
              samma argument i dag hur viktigt det är att arbeta med förebyggande
              insatser. Det är naturligtvis önskvärt att våld inte utövas.
            </seg>
            <seg xml:id="i-b9dc36838c3a605c-0">
              Därför har vi ett särskilt yttrande där vi pekar på tanken att
              starta professionella mottagningar för de män som slår och för
              män som upplever att de har svårt med sin mansroll och känner
              att det kan resultera i att de kommer att slå. Vi har sett att
              det finns möjligheter att med grupper dit män kan vända sig ge
              dem stöd och hjälp. Vi lyfter i yttrandet fram att satsa på sådana
              grupper för att förebygga så att vi slipper åtminstone en del
              av det våld som kvinnor utsätts för i dag. Vi tycker att det är
              dags att ta det steget att jobba mera på den sidan.
            </seg>
            <seg xml:id="i-cd576d149ee95354-0">
              Vi hoppas naturligtvis vi har egentligen förstått det att regeringen
              arbetar med denna fråga, det är väl därför som det är lämpligt
              med ett särskilt yttrande i stället för en reservation. Vi hoppas
              att det kommer initiativ på området rätt snart.
            </seg>
            <seg xml:id="i-7eb46ffd4327199e-0">
              Det var ungefär vad jag hade tänkt säga. Sedan tänkte jag få
              påpeka att som i alla andra sammanhang är det så att om vi ska
              ha ett solidariskt och fungerande samhällsbygge krävs det god
              ekonomi. Men det är också tvärtom, och det har vi också hört här
              i dag i debatten om narkotika. Har vi inte ett solidariskt samhälle
              är det svårt att bygga upp en god ekonomi. Därför vill jag än
              en gång påpeka att ett dubbelspår mellan Falun och Borlänge är
              en viktig del av landets infrastruktur och en förutsättning för
              ett växande näringsliv. Det är viktigt för att vi ska klara de
              tunga transporterna i landet och även för turismen, allt sådant
              som vi behöver för att upprätthålla vår välfärdsmodell.
            </seg>
          </u>
          <note type="speaker" xml:id="i-c9df62074447e468-0">
            Anf. 130 CHRISTER ENGELHARDT (s):
          </note>
          <u who="christer_engelhardt_0ba24a" xml:id="i-44253105b93b6ae4-0">
            <seg xml:id="i-9e21c989507aff4f-0">
              Herr talman! Jag är inte lika duktig som min ämbetsbroder Lars-Ivar
              med de latinska citaten, men jag har dock ett välkänt citat som
              jag tycker gott och väl kan genomsyra den här debatten. Det är
              just Pilatus ord om Jesus: Ecce homo se människan.
            </seg>
            <seg xml:id="i-572cc4f679583c98-0">
              Herr talman! Socialtjänsten har en betydelsefull och viktig roll
              i ett välfärdssamhälle. Det är i slutändan den yttersta garanten
              för varje individs ekonomiska och sociala trygghet i svåra situationer.
              I inledningen av socialtjänstlagen betonas att socialtjänsten
              ska verka på demokratins och solidaritetens grund.
            </seg>
            <seg xml:id="i-a610d50f98f4b35e-0">
              Sverige har vid nästan varje jämförelse kommit mycket långt på
              de allra flesta områden när det gäller social trygghet och omsorg.
              Som socialdemokrat är jag övertygad om att det hänger samman med
              den välfärdsmodell som vi valt i Sverige, den generella välfärden.
            </seg>
            <seg xml:id="i-fca9a6348fcec4e9-0">
              Den generella välfärdsmodellen har ett brett stöd bland svenska
              folket. Den bygger på gemensam finansiering via skatter, lika
              rätt för alla att ta del av välfärden, hög kvalitet när det gäller
              den offentliga vården och skolan, ett skydd när det gäller socialförsäkringar
              och höga ambitioner när det gäller den övriga trygghetslagstiftningen.
            </seg>
            <seg xml:id="i-e384cd04dbffe59a-0">
              Vi delar dock upp välfärden i en generell del och i en behovsprövad
              del. Den generella i form av barnbidrag, socialförsäkringar, allmän
              vård, skola och omsorg kommer alla till del, medan den behovsprövade
              bara ges till dem som vid ögonblicket är i särskilt behov av det.
              Vissa vill sätta system mot varandra och säger: Låt oss minska
              satsningen på till exempel vuxna missbrukare för att satsa på
              ersättningsnivåerna i sjukförsäkringarna.
            </seg>
            <seg xml:id="i-799d6aee83652283-0">
              Denna argumentation har vi socialdemokrater för länge sedan sett
              igenom. Den generella välfärden är enligt vår mening också nyckeln
              till den behovsprövade delen. Det blir tydligt i jämförelse med
              andra länders system. Länder med generell välfärd är bättre på
              att ta hand om de mest utsatta. Meningen med detta är helt enkelt
              att den generella välfärden skapar ett samhälle som binder samman
              olika sociala grupper och generationer. Man förstår att vi alla
              är beroende av varandra. Detta förebygger en uppdelning av samhället
              i vi och de.
            </seg>
            <seg xml:id="i-c65140d63b8aa839-0">
              Detta får oss att förstå att liksom vi alla kan bli sjuka eller
              arbetslösa och därmed komma i behov av a-kassa, sjukersättning,
              sjukvård eller vidareutbildning kan vi också någon gång under
              livet hamna i missbruk eller ekonomiska problem. Då kanske vi
              behöver vård och omsorg eller stöd och försörjning för att kunna
              klara situationen. Därför kan man inte ställa olika delar av välfärdssamhället
              mot varandra. De ska komplettera varandra och är i själva verket
              delar av en gemensam välfärdspolitik, som ytterst handlar om att
              minska de sociala klyftor och orättvisor som finns i samhället.
              Det är en helt avgörande insikt och grunden för den socialdemokratiska
              välfärdspolitiken, som jag och många med mig står för.
            </seg>
            <seg xml:id="i-bff30a31cb47111c-0">
              Herr talman! Ett motionsbetänkande om socialtjänst som detta,
              där 122 motioner och 52 reservationer ska behandlas, innebär ofrånkomligen
              att en mängd olika ämnen och frågeställningar tas upp. Betänkandet
              visar på den bredd och det djup som finns när det gäller pågående
              aktiviteter och förslag för att utveckla och förbättra socialtjänsten
              i vårt land.
            </seg>
            <seg xml:id="i-a8d73da046cb1a02-0">
              Socialtjänstens regelverk ska ge trygghet, vara effektivt men
              samtidigt värna den enskildes behov av personlig integritet. För
              att kunna ta alla dessa hänsyn krävs noggranna utredningar och
              överväganden innan olika delar i lagstiftningen ändras. Det pågår
              ett intensivt arbete på många områden, vilket också redovisas
              i betänkandet.
            </seg>
            <seg xml:id="i-d5b75aa41d10497f-0">
              En fråga om som alltid kommer upp är socialbidraget, eller försörjningsstödet
              som jag vill kalla det. Precis som tidigare gäller den grundläggande
              principen, att försörjningsstödet är ett yttersta skyddsnät för
              tillfälliga ekonomiska behov, inte en permanent och långsiktig
              försörjning. Det görs mycket för att minska behovet av försörjningsstöd.
              Här spelar den allmänna politiken naturligtvis en viktig roll.
              Målet från slutet av 90-talet om att halvera bidragsbehovet var
              högt satt och har tyvärr inte nåtts. Men det har skett en reell
              nedgång av försörjningsbehovet jämfört med situationen i slutet
              av 90-talet.
            </seg>
            <seg xml:id="i-e7b7379b833e6eca-0">
              Herr talman! Regeringens vårbudget är också inriktad på åtgärder
              att öka sysselsättningen, vilket är en viktig allmän åtgärd för
              att minska behovet av försörjningsstöd. Den särskilda utredningen
              Från socialbidrag till arbete ska senast den 1 november i år redovisa
              vilka särskilda åtgärder som kan vidtas för att underlätta övergången
              från bidrag till egen försörjning.
            </seg>
            <seg xml:id="i-508d1e484068da2a-0">
              Liksom tidigare föreslår Moderaterna och nu också vänner till
              Moderaterna att riktnormen ska avskaffas. Tanken bakom detta är
              naturligtvis att bidragsnormen ska kunna sänkas i olika delar
              av landet. Vi socialdemokrater säger nej till detta.
            </seg>
            <seg xml:id="i-2d33444a97050f2b-0">
              En fråga som det finns enighet om är i frågan om att barn ska
              kunna ha inkomster från sommarjobb utan att detta påverkar föräldrars
              rätt till försörjningsstöd. Dessa barn lever ofta i en besvärlig
              situation. Det är av stor vikt att dessa barn inte straffas. Det
              är därför orimligt att barnets sommarjobb ska leda till sämre
              ekonomi för föräldrarna. Någon form av fribeloppsgräns eller annan
              lösning måste till utan att försörjningsstödets karaktär av utfyllnadsersättning
              upphävs eller att det ses som en stadigvarande inkomst. Vi socialdemokrater
              har ett kongressbeslut om att denna fråga ska lösas, och jag vet
              att andra partier har liknande inställning. Det har nu gått en
              tid sedan utskottet och riksdagen beslutade om ett tillkännagivande
              i detta ärende. Jag och utskottet utgår från att en lösning ska
              redovisas av regeringen när den pågående utredningen Från socialbidrag
              till arbete redovisas den 1 november i år.
            </seg>
            <seg xml:id="i-a02854bbf7b5199a-0">
              Ett annat socialt problem är hemlöshet. Att ha någonstans att
              bo är en grundläggande välfärdsfråga. Självklart är hemlöshet
              delvis en bostadspolitisk fråga, men i många fall finns det också
              en social problematik med missbruk där socialtjänsten har en viktig
              roll. Arbetet mot hemlöshet måste i första hand lösas lokalt,
              men när det gäller verktyg, resurser och metoder har den centrala
              nivån en nyckelroll.
            </seg>
            <seg xml:id="i-8cd05888887137d2-0">
              Socialstyrelsen har ett uppdrag att fortsätta ett utvecklingsarbete
              mot hemlöshet under perioden 20052008. I vårbudgeten presenteras
              ett antal åtgärder som har att göra med socialtjänsten och hemlöshetsproblematiken.
              Socialförtjänstförordningen ska kompletteras med en bestämmelse
              om att det ska utses en handläggare vid socialförvaltningen som
              kan agera när ett hyresavtal sägs upp för en barnfamilj. Trots
              socialtjänstlagens intentioner vräks barnfamiljer från sina hem
              i dag. Socialtjänstlagens regler borde vara tillräckliga för att
              garantera att barn inte blir hemlösa, men här handlar det om att
              säkra att socialtjänsten i ett tidigt skede uppmärksammar när
              en barnfamilj hotas av vräkning så att åtgärder kan sättas in.
            </seg>
            <seg xml:id="i-d49cb6fe127b9661-0">
              Vårbudgeten innehåller också en ökning av personliga ombud för
              psykiskt funktionshindrade just för att motverka och förebygga
              hemlöshet i denna grupp. Totalt föreslås en ökning med 20 miljoner
              kronor för detta under 2007 och 2008, så att satsningen totalt
              uppgår till 110 miljoner kronor.
            </seg>
            <seg xml:id="i-917707645c2a41be-0">
              Resurserna till Socialstyrelsen för insatser mot hemlöshet höjs
              också med 23 miljoner kronor 2007 och med 33 miljoner kronor 2008.
              Det kan gå till projekt av liknande karaktär som den så kallade
              Helsingforssmodellen eller till olika former av individuellt stöd,
              till exempel kontaktpersoner eller ombud.
            </seg>
            <seg xml:id="i-0508e011c1eb4b16-0">
              När det gäller arbetet för att motverka mäns våld mot kvinnor
              finns en stor och viktig satsning i innevarande statsbudget. Även
              barns rättigheter till skydd stärks genom att man stärker stödet
              och rättigheterna för barn som bevittnar våld mot närstående.
              Det pågår också en utredning som ser över socialtjänstens insatser
              till våldsutsatta kvinnor. Utredningen ska ge förslag på hur stödet
              till våldsutsatta kvinnor och barn kan stärkas.
            </seg>
            <seg xml:id="i-23fdd528c56d734f-0">
              En svår fråga för socialtjänsten och hela samhället är frågan
              om ungdomar som begår brott. I den nyligen framlagda propositionen
              Ingripanden mot unga lagöverträdare föreslås ett antal ändringar
              i reglerna om ingripanden mot och behandling av unga lagöverträdare.
              Förslaget är ett led i vidareutvecklingen och förbättringen av
              påföljdssystemet för ungdomar mellan 15 och 21 år samt innehåller
              åtgärder för att tidigt kunna ingripa mot ungdomar under 15 år
              för att motverka att de utvecklar en kriminell livsstil. Det handlar
              inte minst om att införa ungdomstjänst som påföljd med socialtjänsten
              som huvudman. Påföljden ska bestå av oavlönat arbete eller annan
              särskild anordnad verksamhet. Dessa förslag är välkomna och viktiga
              för att möta problematiken med ungdomsbrottslighet.
            </seg>
            <seg xml:id="i-5d36eb47e013aff2-0">
              När det gäller den sociala barn- och ungdomsvården arbetar regeringen
              just nu med de förslag som den sociala barn- och ungdomsvårdskommittén
              presenterade förra året i betänkandet Källan till en chans Nationell
              handlingsplan för den sociala barn- och ungdomsvården . Efter
              att vi har behandlat frågorna i socialutskottet är vi överens
              mellan partierna om att ge ett tillkännagivande till regeringen
              i frågan om inhämtande av barns synpunkter, detta för att stärka
              rättigheterna för barn placerade i samhällets vård.
            </seg>
            <seg xml:id="i-525bc8499212097b-0">
              Herr talman! En mycket svår fråga, det måste jag tillstå, är
              frågan om socialtjänsten, när barn misstänks fara illa, ska kunna
              genomföra utredningar utan föräldrarnas kännedom. Vi i majoriteten
              har stannat för nuvarande ordning. Av rättssäkerhetsskäl krävs
              det att föräldrarna informeras om att utredning pågår. Det finns
              åtgärder som socialtjänsten kan vidta för att inte riskera att
              barn skadas av att information lämnas ut till föräldrarna. Men
              frågan är som sagt var svår. En förändring av nuvarande ordning
              måste undersökas noga. Hur kan en avgränsning ske och i vilka
              lägen skulle det kunna pågå undersökningar utan föräldrars vetskap?
              Den sociala barn- och ungdomsvårdskommittén diskuterade frågan
              och kom fram till att frågan måste utredas i särskild ordning.
              Jag anser att vi måste följa denna fråga mycket noga framöver.
              Liknande diskussioner behandlades i Vårdnadskommittén.
            </seg>
            <seg xml:id="i-769b807d543c083b-0">
              När det gäller barnmisshandel har anmälningsskyldigheten nyligen
              skärpts. Länsstyrelserna har fått mer resurser för att kunna skärpa
              tillsynen av socialtjänsten. Det finns ett enigt tillkännagivande
              från alla partier i socialutskottet om att regeringen i sitt regleringsbrev
              till Socialstyrelsen ska skriva in att berörda tillsynsmyndigheter
              ska uppmärksamma och följa upp hur verksamheter med anmälningsskyldighet
              kan bli bättre på att upptäcka och anmäla misstanke om barnmisshandel.
            </seg>
            <seg xml:id="i-72552afab2707239-0">
              Slutligen, herr talman, pågår det ett brett arbete för att utveckla
              och förbättra socialtjänsten i vårt land. Socialtjänsten ska utgöra
              samhällets yttersta skyddsnät, och verksamheten måste skydda och
              hjälpa individer. Socialtjänstens arbete måste bygga på respekt
              för människors självbestämmande och integritet.
            </seg>
          </u>
          <note xml:id="i-72cb015499aea9d4-0">
            Med detta, herr talman, yrkar jag bifall till förslaget i socialutskottets
            betänkande och avslag på samtliga reservationer.
          </note>
          <note type="speaker" xml:id="i-ad2cd3db102084b2-0">
            Anf. 131 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-3">
            <seg xml:id="i-14bb73080365c16d-0">
              Herr talman! Jag tycker att det är trevligt att höra på Christer
              Engelhardt. Jag märker ju att det finns stora gemensamma värdegrunder
              när det handlar om den generella välfärden och när det handlar
              om arbete som grundbult. Hela det resonemanget tycker jag är bra
              att lyssna till. Vi har där en gemensam värdegrund.
            </seg>
            <seg xml:id="i-fe8cef8a3becb01c-0">
              Jag tog i mitt anförande upp barnbidragen och försörjningsstöden,
              och både jag och Christer vill utveckla den generella välfärden
              så att den når alla barnfamiljer. Men sedan slår fällan till när
              det gäller försörjningsstöden.
            </seg>
            <seg xml:id="i-6cec7e2837e35ca1-0">
              Men nu är det ju så bra att den socialdemokratiska kongressen
              har anslutit sig till Vänsterpartiets linje, det vill säga att
              man måste se till att den generella välfärden ska omfatta alla.
              Jag vill då ställa en fråga till Christer Engelhardt. Det finns
              en reservation här som gör att den socialdemokratiska riksdagsgruppen
              har möjlighet att verkställa kongressens beslut genom att ställa
              sig bakom reservation 10. Hur funderar Christer Engelhardt runt
              detta?
            </seg>
          </u>
          <note type="speaker" xml:id="i-8d02ee74e1f079b8-0">
            Anf. 132 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-44253105b93b6ae4-1">
            <seg xml:id="i-18bf967ec2fc1148-0">
              Herr talman! Jag är glad att det finns ett stort intresse för
              de socialdemokratiska partikongresserna. Jag hoppas att det berör
              många andra beslut än bara i den här frågan. Om jag ska köra lite
              undervisning här är den socialdemokratiska partikongressen naturligtvis
              det högsta beslutande organet för såväl regeringspartiet på riksnivå
              som i många fall för de socialdemokratiska politikerna ute i kommuner
              och landsting. Samtidigt ska man vara medveten om den specifika
              frågan som Ingrid Burman lyfter om just barnbidraget som en del
              av försörjningsstödet. När man har genomfört höjningarna av bidraget
              har kommunerna oftast kommit överens genom kommun- och landstingsförbundet
              som också gett rekommendationer som kommunerna har följt.
            </seg>
            <seg xml:id="i-e69cc8294cac6a94-0">
              Jag tror att vi är på väg åt det hållet att det kanske så småningom
              skulle hamna där Ingrid Burman vill med frågan. Jag tror inte
              att det är så enkelt som att man uppnår målet genom att här just
              nu yrka bifall till en reservation. Jag tror att det är en fråga
              som man behöver titta över ekonomiskt i ett större perspektiv.
            </seg>
            <seg xml:id="i-9a766e3ea90b9295-0">
              Jag hoppas att jag inte hör till dem som har refererat till några
              marginaleffekter. Det är ekonomiska beräkningar som jag inte tycker
              hör hemma i det här sammanhanget. Jag har förståelse för att man
              måste se över vad det kan betyda rent ekonomiskt i pengar.
            </seg>
            <seg xml:id="i-28d123509c8cd29e-0">
              Det är en fråga som förmodligen återkommer på riksdagens bord.
              Det gäller att vi fortsatt har en socialdemokratisk regering.
            </seg>
          </u>
          <note type="speaker" xml:id="i-478215ab7762b656-0">
            Anf. 133 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-4">
            <seg xml:id="i-cd7b7ce4913d59fd-0">
              Herr talman! Jag hoppas också att det är ett samlat vänsteralternativ
              som regerar efter valet. Tyvärr har inte en socialdemokratisk
              regering lyckats lösa frågan med de generella barnbidragshöjningarna.
              Jag tror att det var 1998 som jag lyfte fram den här frågan första
              gången. Jag har gått tillbaka och sett hur jag har citerat mig
              själv ungefär vartannat år.
            </seg>
            <seg xml:id="i-56871563f40a9be4-0">
              Jag har en annan fråga. Den handlar naturligtvis om Morgan Johanssons
              uttalande att vi nu ska se till att det blir kvinnojourer i varje
              kommun. Som jag sade i mitt huvudanförande har vi i dag möjlighet
              att lösa frågan och hjälpa Morgan Johansson på vägen genom att
              bifalla antingen reservation 19 eller reservation 23.
            </seg>
            <seg xml:id="i-a744ac1fc6d35a6e-0">
              Den utredning som Morgan Johansson hänvisade till kompletterades
              av socialutskottet för två år sedan när vi gav ett tilläggsdirektiv
              om handlingsplanerna. Det hittade jag när jag gick tillbaka i
              mina egna debatter. Det kommer att redovisas nu. Jag uppskattar
              verkligen att Morgan Johansson föregriper utredningen några månader
              och säger att vi ska göra detta och formulera lagförslaget i höst.
              Det står Vänsterpartiet bakom.
            </seg>
            <seg xml:id="i-0718ab7f047ca240-0">
              Varför kan vi inte hjälpa till och ge det tillkännagivande som
              finns i reservationen som handlar om att ändra bör till ska eller
              i reservationen som säger just detta om handlingsplaner och understryker
              det hela och kompletterar med tillsynen av länsstyrelserna?
            </seg>
            <seg xml:id="i-9370c68e20930053-0">
              Jag tror att det vore en god politisk signal att säga att vi
              som nu utgör någon form av majoritet i utskottet, Miljöpartiet,
              Vänsterpartiet och Socialdemokraterna, stöder Morgan Johansson
              i hans ambitioner.
            </seg>
          </u>
          <note type="speaker" xml:id="i-947b334eaa97f325-0">
            Anf. 134 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-44253105b93b6ae4-2">
            <seg xml:id="i-309cae32828e0d3f-0">
              Herr talman! Det är glädjande att man här har lika mycket blick
              på Morgan Johansson som man har på den socialdemokratiska partikongressen.
            </seg>
            <seg xml:id="i-ba96d2186b21292a-0">
              När det gäller den fråga som Ingrid Burman ställer har jag det
              berömda pressmeddelandet framför mig. Där säger Morgan att stödet
              till våldsutsatta kvinnor ser olika ut i olika delar av landet.
              Det visar den utredning som Socialdepartementet tillsatte i höstas.
              Den utredning som Ingrid Burman syftar till är väl Helene Fritzons
              utredning som ska vara klar om ungefär två månader. Morgan har
              sagt att han har för avsikt att arbeta skyndsamt i den här frågan
              och presentera ett förslag till hösten. I så fall skulle ett lagförslag
              kunna träda i kraft till årsskiftet.
            </seg>
            <seg xml:id="i-0b6190ef1a50189d-0">
              Låt oss invänta den utredningen och se vad den har att säga.
              Jag tror att det är viktigt att ta med aspekten att det ser olika
              ut i olika delar av landet. Jag är helt säker på att frågan återkommer
              till oss nu när Morgan har varit ute och talat så tydligt i frågan.
            </seg>
            <seg xml:id="i-eca8d81dcddc3342-0">
              Ingrid Burman och många med henne borde vara nöjda med det. Det
              är skarpt läge. Med det tycker jag att vi kan invänta vad utredningen
              har att presentera.
            </seg>
          </u>
          <note type="speaker" xml:id="i-355716231d45c6a3-0">
            Anf. 135 MARIA LARSSON (kd):
          </note>
          <u who="maria_larsson_f0b7f8" next="cont" xml:id="i-453294e6d89d6a1b-0">
            <seg xml:id="i-5a4a655636a72251-0">
              Herr talman! Jag är imponerad av socialutskottets uthållighet.
              De har hållit i gång i kammaren hela dagen. De har slitit ut två
              talmän och jag vet inte hur många stenografer som har passerat
              revy. Det är bra jobbat. Jag ska uppta er tid bara några minuter
              till.
            </seg>
            <seg xml:id="i-9ec6f9a2da2f5d02-0">
              Herr talman! Kvinnojourerna runtom i landet gör ett fantastiskt
              arbete för att hjälpa kvinnor och barn som utsätts för hot och
              våld i sina hem och i nära relationer.
            </seg>
            <seg xml:id="i-611c8966a74f8fe5-0">
              Här i riksdagen har frågan om våld i nära relationer och kvinnofrid
              länge funnits på dagordningen och det finns, som jag ser det,
              en bred politisk enighet om att ge ett gott stöd till kvinnojourernas
              arbete. Tyvärr ser det inte likadant ut i alla kommuner. Mer än
              hälften av landets kommuner saknar en kvinnojour, och det stöd
              som betalas ut för att hjälpa utsatta kvinnor varierar stort.
              Enligt en rapport från Nationellt råd för kvinnofrid struntade
              68 av landets kommuner helt och hållet i att ge stöd till någon
              kvinnojour år 2001.
            </seg>
            <seg xml:id="i-363fc45becb5368b-0">
              Under våren 2004 ställde Amnesty frågor till landets 290 kommuner
              om stödet för kvinnor som utsätts för hot och våld. 215 av de
              kommunerna svarade på enkäten. I en femtedel av Sveriges kommuner
              har man över huvud taget inte diskuterat problemet med mäns våld
              mot kvinnor. Endast 44 kommuner hade behandlat frågan i kommunfullmäktige.
            </seg>
            <seg xml:id="i-1986a9f9cb2f410a-0">
              Enligt Amnestys rapport är det fortfarande 10 % av landets kommuner
              som inte stöder någon kvinnojoursverksamhet. Bland de kommuner
              som ger stöd varierar stödet mellan 4 öre per invånare och 40
              kr per invånare. I genomsnitt betalar Sveriges kommuner 4:93 kr
              per invånare i stöd till kvinnojourerna.
            </seg>
            <seg xml:id="i-7c1aebae78b78e7b-0">
              Så här kan vi givetvis inte ha det. I dag ökar antalet fall av
              kvinnomisshandel. Det är en oroväckande utveckling. Därför behöver
              kommunernas stöd till verksamhet riktad till utsatta kvinnor och
              barn förbättras. Vi har stor samstämmighet om detta.
            </seg>
            <seg xml:id="i-6f3ed2f28dd0fd16-0">
              Den 24 april sade socialministern att han var angelägen om att
              göra något åt situationen. Det tror jag att alla i denna kammare
              är.
            </seg>
            <seg xml:id="i-b4f87c4bdb2bbdc3-0">
              Kristdemokraterna har föreslagit att 5 kap. 11 § i socialtjänstlagen
              skärps från att vara vad som kallas ett bör-krav till att bli
              ett ska-krav för kommunerna. Detta har även föreslagits av Utredningen
              om kvinnofridsuppdragen. En sådan här skärpning ställer krav på
              alla kommuner att stödja kvinnojourer och den kommer även att
              underlätta för länsstyrelserna i deras tillsynsverksamhet. Olyckligtvis
              föll detta yrkande lite mellan stolarna i utskottets arbete och
              trots att vårt motionsyrkande har behandlats så har frågan om
              en lagändring egentligen inte beretts.
            </seg>
            <seg xml:id="i-e983dfbc2cc895bb-0">
              Utskottets betänkande bör därför återförvisas till utskottet.
              Det skulle ge en möjlighet att faktiskt förändra kommunernas ansvar
              redan före valet.
            </seg>
            <seg xml:id="i-3f20be88bcd21108-0">
              Herr talman! Frågan är färdigutredd och det är nu dags för riksdagen
              att fatta beslut i denna viktiga fråga om lag. Minst två olika
              utredningar har redan utrett frågan. Kvinnovåldskommissionen föreslog
              en skärpning av socialtjänstlagen i sitt betänkande Kvinnofrid
              som kom redan 1995. Det gjorde också Utredningen om kvinnofridsuppdragen
              i sitt slutbetänkande Slag i luften som kom 2004. De här utredningarna
              är remissbehandlade och förslaget har tillstyrkts av de allra
              flesta remissinstanser.
            </seg>
            <seg xml:id="i-2c32250c7002fcbf-0">
              Att kommunerna ges ett tydligare ansvar för stöd till våldsutsatta
              kvinnor innebär inte att kommunen ska överta ansvar och drift
              av landets kvinnojourer. Tvärtom är det viktigt att den idealitet
              som finns i dagens organisering lever kvar, men med ett ökat stöd.
              Kommunernas uppgift blir att inventera vilka behoven är och vilken
              form av stöd de ska ge. Men i själva stödarbetet bör kommunerna
              självklart samarbeta med ideella organisationer. Det här arbetet
              kan naturligtvis också ske i samverkan mellan kommunerna.
            </seg>
          </u>
          <note xml:id="i-95ae07d2909f90cf-0">
            Herr talman! Med detta yrkar jag att socialutskottets betänkande
            nr 19 om socialtjänst återförvisas till utskottet så att frågan
            om en förändring av socialtjänstlagens 5 kap. 11 § kan beredas
            och motion 2005/06:Ju306 yrkande 1 kan bifallas i sin helhet.
          </note>
          <u who="maria_larsson_f0b7f8" prev="cont" xml:id="i-e5493fe93e3250de-0">
            <seg xml:id="i-45ec4268ce123dbe-0">
              Utskottet behöver som sagt var inte bereda hela betänkandet igen
              utan bara göra det i denna del. Jag tycker att det skulle vara
              en god avslutning på riksdagsåret att faktiskt ge våldsutsatta
              kvinnor och barn förbättrade villkor. Ett färdigt lagförslag som
              har remissbehandlats finns. Vi är inne i en budgetprocess och
              så vidare.
            </seg>
            <seg xml:id="i-f407a17ceab8fa06-0">
              Herr talman! Låt mig slutligen säga att det är nödvändigt att
              ha en väl fungerande kvinnojoursverksamhet i den akuta situationen.
              Men det är ingen långvarig lösning på problemet med mäns våld
              mot kvinnor. För det krävs mycket arbete med attityder i skolan
              men också kraftfulla insatser för att rehabilitera männen. Men
              det ska vi ta upp i en annan debatt.
            </seg>
          </u>
          <note type="speaker" xml:id="i-3c078b4c6abe1ff3-0">
            Anf. 136 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-44253105b93b6ae4-3">
            <seg xml:id="i-40097d4ac53f7c33-0">
              Herr talman! Det är intressant att höra på Kristdemokraternas
              engagemang i denna fråga. Och jag tvivlar inte ett dugg på att
              det är starkt. Men ibland när Kristdemokraterna begär ordet och
              kör in på en linje låter det nästan som att det bara är de som
              står för trygghet för våldsutsatta kvinnor och barn.
            </seg>
            <seg xml:id="i-51c80a9f6e1b7e26-0">
              Om man läser detta betänkande vittnar det om att det pågår ett
              gediget arbete inom detta område. Framför allt har det lagts fram
              en stor jämställdhetsproposition på riksdagens bord, och många
              av dessa frågor behandlas väldigt grundligt där.
            </seg>
            <seg xml:id="i-1c3888628d6678d1-0">
              Det står också i betänkandet att vi omvandlar Rikskvinnocentrum
              till ett nationellt kunskapscentrum.
            </seg>
            <seg xml:id="i-c7003495159254ac-0">
              Det pågår alltså många saker inom detta område i landet. Det
              handlar också om att få ihop alla dessa trådar, så att vi får
              en knut som också håller.
            </seg>
            <seg xml:id="i-8bb624ae1223722c-0">
              Därför blir jag lite skrämd när man vill skynda på och stressa
              fram någonting här före valet. Jag kan inte se det på något annat
              sätt än att Kristdemokraterna försöker profilera sig inför den
              kommande valrörelsen. Och det får väl stå för Kristdemokraterna.
            </seg>
            <seg xml:id="i-a77d3f3fb395c10e-0">
              Men jag har ingenting att skämmas för när det gäller den socialdemokratiska
              regeringen i fråga om detta område om insatser för våldsutsatta
              kvinnor.
            </seg>
            <seg xml:id="i-2ea2dc1b1013cfb8-0">
              Morgan Johansson har varit väldigt tydlig i fråga om detta. Man
              har talat om kvinnojourer i alla kommuner och en ny lag. Och man
              talar också om en kvinnolag i detta sammanhang.
            </seg>
            <seg xml:id="i-379eda143fb7904a-0">
              Jag undrar därför, Maria Larsson, varför ni inte kan låta den
              här utredningen få jobba färdigt under dessa två månader. Morgan
              kommer till hösten att presentera ett förslag, och lagen ska gälla
              från årsskiftet. Det som vi bollar med här är kanske fem månader.
              Det är det som skiljer mellan vad Morgan har sagt och det som
              Maria Larsson har sagt. Varför kan vi då inte vänta in det som
              ligger och som kommer att komma som ett skarpt förslag till riksdagen?
            </seg>
          </u>
          <note type="speaker" xml:id="i-4839c57808898293-0">
            Anf. 137 MARIA LARSSON (kd) replik:
          </note>
          <u who="maria_larsson_f0b7f8" xml:id="i-7e093edc4f8b22e2-0">
            <seg xml:id="i-3b55ed9663334a54-0">
              Herr talman! Jag tror också att alla har en god vilja i denna
              fråga. Jag sade också flera gånger i mitt anförande, men det hörde
              kanske inte Christer Engelhardt, att jag tror att det finns en
              god vilja att göra någonting åt detta.
            </seg>
            <seg xml:id="i-b9c5b854cdcaee7f-0">
              För oss kristdemokrater är denna typ av frågor väldigt viktig.
              Vi har alla människors lika värde som en tråd som går genom hela
              vårt principprogram. Då blir frågor som gäller att någon utövar
              makt mot någon annan oerhört viktiga att jobba med och göra någonting
              åt.
            </seg>
            <seg xml:id="i-e55ea06cddfea858-0">
              Det kanske är därför som jag är så otålig. Jag ser nämligen att
              utredningar har lagt fram förslag om att förändra lagen två gånger.
              Första gången som det kom ett förslag var 1995. Andra gången var
              2004. Och ändå har vi inte fått till stånd denna lag.
            </seg>
            <seg xml:id="i-f36a4b22fcb10453-0">
              Nu är det valrörelse, och då går Morgan Johansson ut och säger
              att man efter valet ska fatta beslut om en sådan lag. Jag menar
              att det är fullt möjligt före valet. Ja, det kanske borde ha skett
              redan 1995 eller 2004. Eftersom förslaget finns utrett, eftersom
              det är remissbehandlat och eftersom flertalet remissinstanser
              är positiva, så låt oss gå till beslut. Det är riksdagens uppgift
              att besluta om lagar. Och det är fullt möjligt att göra det. Lagförslaget
              ligger klart.
            </seg>
            <seg xml:id="i-0011f48a51d98b2e-0">
              Varför, Christer Engelhardt, kan han inte fatta politiskt mod
              och faktiskt gå till beslut på en gång? Det är den fråga som jag
              vill skicka tillbaka. Det finns inget att vänta på.
            </seg>
          </u>
          <note type="speaker" xml:id="i-4fdc0732ee45be3f-0">
            Anf. 138 CHRISTER ENGELHARDT (s) replik:
          </note>
          <u who="christer_engelhardt_0ba24a" xml:id="i-44253105b93b6ae4-4">
            <seg xml:id="i-aee74f4ecca5c9ba-0">
              Herr talman! Att Kristdemokraterna missar att göra yrkanden i
              utskottet må väl vara hänt. Sedan kommer man hit och säger att
              ett helt betänkande ska bordläggas och återförvisas till utskottet
              därför att man vill lyfta fram en enskild fråga därför att socialtjänstministern
              nu har varit ute och visat på en viktig färdriktning. Skillnaden
              mellan Kristdemokraterna och majoriteten handlar om fem månader.
            </seg>
            <seg xml:id="i-cf1545770fe788ea-0">
              Att hantera lagstiftningen på ett sådant sätt som man vill göra
              genom att i denna debatt begära att det ska skickas tillbaka till
              utskottet för att pressa igenom en lagstiftning utan att det egentligen
              finns ett förslag på bordet så att man kan få ett helhetsgrepp
              om detta, tycker jag är lite magstarkt av Kristdemokraterna.
            </seg>
            <seg xml:id="i-8bf922ad321c5c40-0">
              Jag tycker att jag har framfört mina argument i mitt anförande
              och i tidigare repliker. Jag har därför inte för avsikt att gå
              in på det nu.
            </seg>
            <seg xml:id="i-9463563b24dd49f0-0">
              Men detta är mer en formsak, herr talman. Om jag i mitt replikskifte
              kan yrka avslag på denna återremiss är det detta som jag skulle
              vilja göra.
            </seg>
          </u>
          <note type="speaker" xml:id="i-b814678bf18d8bf9-0">
            Anf. 139 MARIA LARSSON (kd) replik:
          </note>
          <u who="maria_larsson_f0b7f8" xml:id="i-7e093edc4f8b22e2-1">
            <seg xml:id="i-7aa9a0e0cf44efb9-0">
              Herr talman! Vi i oppositionen har fått vänja oss vid detta ständiga
              utredande. Saker och ting utreds. Och självklart måste det finnas
              ett utredningsförfarande. Men det som vi också har sett är att
              när en utredning är klar blir den ofta liggande i en byrålåda.
              Jag vill inte riskera det med denna fråga.
            </seg>
            <seg xml:id="i-374552cc8cd1a739-0">
              Nu tror jag kanske inte att det finns en socialdemokratisk regering
              i höst. Jag hoppas verkligen att det finns en annan regering som
              är betydligt mer handlingskraftig.
            </seg>
            <seg xml:id="i-1d0dca5b757f0cb3-0">
              Men jag tycker att det är viktigt att riksdagen, när det finns
              ett lagförslag, får visa att det också är möjligt att stifta lag
              och att göra det med hänvisning till att förslaget är väl berett
              under lång tid.
            </seg>
            <seg xml:id="i-533562dc21f8d737-0">
              Jag tycker att det snarare vittnar om lite politisk feghet att
              ständigt och åter en gång skjuta frågan framför sig.
            </seg>
          </u>
          <note type="speaker" xml:id="i-39d9cd99bc2613a3-0">
            Anf. 140 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-5">
            <seg xml:id="i-c689ce360dd8fa17-0">
              Herr talman! Det har förekommit en rad latinska citat i debatterna
              i dag. Jag har ett helt annat uttryck i huvudet, och det är inte
              latinskt, nämligen: Sent ska syndaren vakna.
            </seg>
            <seg xml:id="i-d8debc0d0efa04b8-0">
              Det är faktiskt så att den motion som Maria Larsson nu vill lyfta
              fram igen, lyfte inte Kristdemokraterna fram i utskottet. Det
              är inte länge sedan. Det kanske var drygt tio dagar sedan vi hade
              utskottsbehandlingen. Och det var inte så att det inte fanns en
              diskussion om kvinnojourer. Jag har ett lika brinnande engagemang
              i denna fråga i utskottsrummet som utanför. Men det är bra att
              Kristdemokraterna nu lyfter fram detta och nu sällar sig till
              dem som tycker att vi faktiskt ska göra någonting åt det hela.
            </seg>
            <seg xml:id="i-d1b95408ebd4ad20-0">
              Då vill jag säga till Maria Larsson att om återremissyrkandet
              inte går igenom, så finns faktiskt reservation 19. I den reservationen
              står det att man ska byta ordet bör mot ska. Och det är Vänsterpartiet
              med stöd av Miljöpartiet som står bakom den.
            </seg>
            <seg xml:id="i-67c9cc2855920e64-0">
              Christer Engelhardt säger att det är skarpt läge. Och han tycker
              att jag är väldigt intresserad av Morgan Johansson, och jag är
              intresserad av den mannen. Men jag är inte säker på att det är
              skarpt läge.
            </seg>
            <seg xml:id="i-7c5d1b762755806e-0">
              Men när det gäller detta tillkännagivande föreslår vi i reservation
              19 att man ska byta ut bör mot ska.
            </seg>
            <seg xml:id="i-13dae5338eb667d4-0">
              Om Maria Larssons parti liksom alla andra här tycker att detta
              är en viktig fråga och att man ska gör detta tillkännagivande,
              då är det nog skarpt läge oavsett vem vi tror sitter vid regeringsmakten
              efter valet.
            </seg>
            <seg xml:id="i-f5c8d8b0254b9273-0">
              Min fråga till Maria Larsson är: Tänker ni nu följa upp detta
              engagemang genom att också rösta på reservation 19 om återremissyrkandet
              faller?
            </seg>
          </u>
          <note type="speaker" xml:id="i-b7235ba2b3718894-0">
            Anf. 141 MARIA LARSSON (kd) replik:
          </note>
          <u who="maria_larsson_f0b7f8" xml:id="i-7e093edc4f8b22e2-2">
            <seg xml:id="i-b130e16f9227f8ae-0">
              Herr talman! Det är inget nyvaknat intresse som vi har för de
              här frågorna. Vi har funnits i den här talarstolen och diskuterat
              mäns våld mot kvinnor ett flertal gånger.
            </seg>
            <seg xml:id="i-c4ae94f9c2090b65-0">
              Det här är en viktig fråga för vårt parti, för den handlar ytterst
              om människovärdet. Alla frågor som inbegriper en diskussion om
              människovärdesfrågor är frågor som vi kristdemokrater sätter högt
              på prioriteringsordningen, och den här hör definitivt till dem.
            </seg>
            <seg xml:id="i-3e1d8008635202c2-0">
              Ingrid Burman vet hur det är; i utskottsarbete är det mycket
              att hålla reda på. Ibland ramlar saker lite mellan stolarna. Nu
              vill Ingrid Burman göra det här till en formsak, tycker jag. Jag
              tror att vi båda är angelägna om att göra det till ett möjligt
              beslut.
            </seg>
            <seg xml:id="i-492cc3ad0947311b-0">
              Vi brinner av ett engagemang i att förbättra för våldsutsatta
              kvinnor. Vilket är då det bästa sättet att göra det på? Är det
              att bifalla Ingrid Burmans reservation och skicka detta med ett
              tillkännagivande. Då lägger vi det återigen i händerna på en regering
              som har visat sig vara senfärdig vid ett flertal tillfällen. Det
              känns inte tillfredsställande för mig. Är vi angelägna om att
              våldsutsatta kvinnor så fort som möjligt ska få möjlighet till
              hjälp och stöd på nära håll i form av en kvinnojoursorganisering
              så är det klart att vi ska bifalla lagförslaget.
            </seg>
            <seg xml:id="i-4999aa8646b82236-0">
              Jag vill skicka detta med Ingrid Burman om vi nu får till stånd
              en återremiss, vilket jag tror och innerligt hoppas: Ta en ny
              omgång i utskottet och se vad det är som är snabbast möjliga lösning
              som vi kan genomföra på bästa sätt före valet! Jag tycker att
              det är synd att göra en valfråga av det här när förslaget ligger
              färdigt. Det har tidsfördröjts. Jag tycker nästan att det är lite
              fult att gå ut nu och säga att vi lovar det här i valrörelsen.
            </seg>
            <seg xml:id="i-1a9410c5cea0e575-0">
              Jag tycker att vi ska besluta nu. Förslaget finns tillgängligt.
              Det ligger på bordet. Vi, både Ingrid Burman och jag, har chans
              att göra något för Sveriges våldsutsatta kvinnor. Vi beslutar
              om lag, helt enkelt, i den här kammaren. Det är det vi är till
              för.
            </seg>
          </u>
          <note type="speaker" xml:id="i-d2daef86f807f64d-0">
            Anf. 142 INGRID BURMAN (v) replik:
          </note>
          <u who="ingrid_burman_114164" xml:id="i-9d7c90f8bb588b81-6">
            <seg xml:id="i-3635e7dde43a81a9-0">
              Herr talman! Jag fick inget svar på min fråga, så jag ska återupprepa
              den. Maria Larsson har ju möjlighet att svara på den. Om det inte
              blir återremiss kommer då Maria Larsson att säkra att lagstiftningen
              kommer genom att rösta på reservation nr 19?
            </seg>
            <seg xml:id="i-e609181e12b1826a-0">
              Jag vill också peka på den andra reservationen, som inte heller
              stöds av Kristdemokraterna. Det gäller reservationen om stöd till
              kvinnor som utsätts för våld. Där bygger vi ut vad vi behöver
              göra mer än att byta bör till ska. Jag skulle gärna vilja ha en
              reflexion om detta.
            </seg>
            <seg xml:id="i-a49dcb72bab932a1-0">
              Man ska inte misstänkliggöra varandra. Det var absolut inte min
              mening att misstänkliggöra kd eller kd:s engagemang i frågan.
              Men alla partier i socialutskottet har jobbat ganska målmedvetet
              i de här frågorna. Vi har flyttat fram positioner, men absolut
              inte i den utsträckning som jag är nöjd med och absolut inte i
              den utsträckning som verkligheten kräver. Därför har vi de här
              reservationerna som vi faktiskt kan få igenom i kammaren i morgon
              när vi röstar om Maria Larsson med flera bestämmer sig för det.
            </seg>
            <seg xml:id="i-a7b7d1264e135e98-0">
              Ibland blir jag lite frustrerad. Vi har antagit tillkännagivanden
              och utredningsuppdrag, och så fort vi har gjort det så kommer
              partier och reserverar sig för samma sak som utredningsuppdragen
              innebär. Det är lite frustrerande. Nu föreligger det förslag som
              Christer Engelhardt har refererat till, också med en kommunikation
              med Sveriges Kommuner och Landsting om finansiering av detta det
              förutsätter jag.
            </seg>
            <seg xml:id="i-b7ecbd83b2a7d389-0">
              När vi röstar i morgon vill jag vara säker på att det blir ett
              tillkännagivande om att bör ska ändras till ska. Det är den miniminivå
              som jag vill uppnå. För att verkligen fortsätta det arbete som
              socialutskottet har gjort i många år är min fråga: Kommer Maria
              Larsson att stödja den reservationen i det fall ert återremissyrkande
              faller? Det krävs bara ett ja eller nej.
            </seg>
          </u>
          <note type="speaker" xml:id="i-7a43c664435875d4-0">
            Anf. 143 MARIA LARSSON (kd) replik:
          </note>
          <u who="maria_larsson_f0b7f8" xml:id="i-7e093edc4f8b22e2-3">
            <seg xml:id="i-7a583291e6356c2b-0">
              Herr talman! Jag är inte så mycket för andrahandsalternativ.
              Jag är väldigt mycket för förstahandsalternativ. Mitt förstahandsalternativ
              är en återremiss, för jag märker att här finns en öppenhet för
              att kanske diskutera ett varv till efter det att Morgan Johansson
              gjorde det utspel som han gjorde efter det att utskottet hade
              behandlat frågan men innan debatten ägde rum här i riksdagens
              kammare. Det är anledningen till att jag lyfter upp frågan här
              i dag.
            </seg>
            <seg xml:id="i-8190499aaf09cca4-0">
              Det är ett lite nytt läge och här finns ett stort intresse från
              många parters sida. Då tycker jag att det är ett utmärkt tillfälle
              att föra tillbaka frågan till utskottet för att se om det är möjligt
              att direkt besluta om lagförslag och få en majoritet för det.
            </seg>
            <seg xml:id="i-9db85d77b95f8edf-0">
              Jag går aldrig på några andrahandsalternativ innan förstahandsalternativet
              är prövat. Därför kommer jag att tillstyrka en återremiss.
            </seg>
          </u>
          <note xml:id="i-a28e786dd85e3ed4-1">
            Överläggningen var härmed avslutad.
          </note>
          <note xml:id="i-5c3bde859ce025fb-0">
            16 § Den övergripande strategiska inriktningen av kommande landsbygdsprogrammet
            m.m.
          </note>
          <note xml:id="i-67aafc2e724910a6-3">
            Föredrogs
          </note>
          <note type="speaker" xml:id="i-f9d8a749c3aad23f-0">
            Anf. 144 ANN-KRISTINE JOHANSSON (s):
          </note>
          <u who="ann-kristine_johansson_a61a9a" next="cont" xml:id="i-e56f2cc92247cb84-0">
            <seg xml:id="i-f677ca503bbb544e-0">
              Herr talman! Nu sitter förväntansfulla debattörer framför mig
              och väntar på att få börja debatten om regeringens skrivelse Den
              övergripande strategiska inriktningen av kommande landsbygdsprogrammet
              . Detta ska vara klart i sommar och börja gälla från och med 2007.
            </seg>
            <seg xml:id="i-538cfbdb73e730b8-0">
              Underlag till skrivelsen är bland annat regeringens parlamentariska
              landbygdskommittés arbete, På väg mot en hållbar landsbygdsutveckling
              , men även Skogsutredningens betänkande Skog till nytta för alla
              är underlag.
            </seg>
            <seg xml:id="i-7c8ede46a70c83a4-0">
              I skrivelsens inledning beskrivs landsbygdens utveckling. Därefter
              följer en analys av landsbygdens svaga och starka sidor och erfarenheter
              från de insatser som har genomförts under perioden 20002006.
            </seg>
            <seg xml:id="i-e560e401415d7a1c-0">
              Därefter presenteras förslag till strategi för att skapa utveckling
              på landsbygden. Det handlar om att främja företagande, tillväxt
              och sysselsättning med ett helhetsperspektiv på landsbygden och
              dess förutsättningar. Det övergripande målet är en ekonomiskt,
              ekologiskt och socialt hållbar utveckling av landsbygden.
            </seg>
            <seg xml:id="i-ca3d605115fb9ce1-0">
              Det kan sammanfattas i fyra punkter.
            </seg>
            <seg xml:id="i-5d33c5cf271684bd-0">
              Programmets åtgärder ska alltså stödja ett hållbart nyttjande
              av naturresurser, företagande, tillväxt och sysselsättning både
              inom de areella näringarna och inom annat landsbygdsbaserat företagande
              och attraktiva miljöer för boende.
            </seg>
            <seg xml:id="i-d57cee71322fda8e-0">
              Viktigt är också det lokala engagemanget och ett brett deltagande
              från många grupper i arbetet.
            </seg>
          </u>
          <note xml:id="i-a85f4c140a9cde10-0">
            Herr talman! Till denna skrivelse har fyra följdmotioner med
            57 motionsyrkanden lämnats. Dessutom behandlas 103 motionsyrkanden
            från den allmänna motionstiden 20042005 som har anknytning till
            skrivelsen. Samtidigt behandlas även 99 motionsyrkanden som handlar
            om EU:s gemensamma jordbrukspolitik, den nationella jordbrukspolitiken
            med mera.
          </note>
          <u who="ann-kristine_johansson_a61a9a" prev="cont" xml:id="i-c710980c370c3253-0">
            <seg xml:id="i-3b78973df81316fe-0">
              Till betänkandet finns 66 reservationer fogade, så det finns
              en hel del att diskutera.
            </seg>
            <seg xml:id="i-9ed6398d0560caee-0">
              Med denna inledning, herr talman, lämnar jag över till mina kolleger
              att börja debattera.
            </seg>
          </u>
          <note type="speaker" xml:id="i-acbf91c209c735ee-0">
            Anf. 145 CATHARINA ELMSÄTER-SVÄRD (m):
          </note>
          <u who="catharina_elmsater-svard_2bd47c" xml:id="i-0a9542af9783291a-0">
            <seg xml:id="i-7697b01ef67707c7-0">
              Herr talman! Behöver vi ha en landsbygdsutveckling? Behöver vi
              ha en levande landsbygd över huvud taget? Vore inte begreppet
              en levande landsbygd bara en klyscha om det inte vore så att det
              fanns förutsättningar för ett mänskligt liv på landsbygden?
            </seg>
            <seg xml:id="i-6d73db4e7a73abcc-0">
              Självfallet vill vi ha ett mänskligt liv på landsbygden. Självfallet
              vill alla vi som är här inne ha och se en utveckling på vår landsbygd.
            </seg>
            <seg xml:id="i-248486ef7478d818-0">
              Men varför ska man ha ett landsbygdsutvecklingsprogram? Vi kan
              ha hur många program som helst egentligen, men vi får aldrig glömma
              att det någonstans börjar med den enskilda människan. Det är människor
              som är beredda och som vill och kan ta för sig och företa sig
              något. Det här måste vi naturligtvis uppmuntra. Det är i den enskilda
              människan och i det lilla lokala som drivkraften finns för att
              det ska vara hållbart.
            </seg>
            <seg xml:id="i-bc33df9bb5640356-0">
              Vi måste också vara medvetna om att Sverige som land är ett avlångt
              land. Det har olika klimatförhållanden, vilket gör att lokala
              behov också kommer att behöva olika lokala lösningar.
            </seg>
            <seg xml:id="i-631231448f3266fd-0">
              Vi ska också vara medvetna om att om vi ska se till att alla
              de människor som lever runtom i hela landet ska få följa sin drivkraft
              och om vi ska visa att vi har insikt om de lokala behoven och
              lösningarna, behöver vi också förmedla ett nytt ledarskap och
              ett synsätt som mer utgår från att det ska vara möjligt och att
              vi ska pröva oss fram. Det ska inte vara det omvända, att det
              är omöjligt.
            </seg>
            <seg xml:id="i-1456c6601bb7d433-0">
              Det landsbygdsutvecklingsprogram som vi diskuterar i dag är egentligen
              en del av EU:s gemensamma jordbrukspolitik som har till syfte
              att just stödja landsbygdsutveckling. Det står egentligen på tre
              ben, vilken Ann-Kristine Johansson inledde med, nämligen företagsutveckling,
              miljö- och regionalpolitik. Man skulle kunna sammanfatta det med
              att det ska ersätta de kollektiva tjänster som jordbruket faktiskt
              utför, ta till vara den regionalpolitiska delen inom den gemensamma
              jordbrukspolitiken och också stimulera till lägre miljöbelastning
              från jordbruket.
            </seg>
            <seg xml:id="i-f2e9629c234c7fdd-0">
              Herr talman! Jag skulle vilja backa tillbaka lite grann. Ska
              vi över huvud taget få någon nytta av ett landsbygdsprogram måste
              vi, som jag sade, ha tron på människor och drivkraften. Men vi
              vet också att mycket av den bas som finns runtomkring i landet
              utanför tätorterna bygger på ett aktivt jordbruksföretagande där
              vi har människor som aktivt har djur och människor som aktivt
              ser till att producera livsmedel. Det handlar alltså om människor
              som med själ och hjärta driver och brinner för att hålla sitt
              företagande i gång, som brinner och har ett engagemang för sin
              mark och som också vill fungera som människor.
            </seg>
            <seg xml:id="i-5d5aac6a0d2d60a3-0">
              I den skrivelse som vi nu har motionerat en del i anslutning
              till är mycket av underlaget kommet från Landsbygdskommitténs
              betänkande. Där ingår faktiskt jag själv, liksom några andra.
              Vi var eniga i mångt och mycket i det betänkandet. Det var också
              lite roligt, om jag ska vara ironisk, att läsa regeringens skrivelse.
              Den tar just upp många av de problem som finns i dag för att få
              en aktiv landsbygdsutveckling.
            </seg>
            <seg xml:id="i-1f9b8070485d54c7-0">
              Om det inom det aktiva jordbruket eller på landsbygden finns
              energiska företagare som brinner för sin roll att vara företagare,
              tycker jag ändå att det är lite märkligt att vi har en regering
              som ser till att företagandets villkor och företagarens villkor
              faktiskt inte gör det möjligt att leva upp till vara den energiska
              företagaren. Vi har till exempel regler om administration, och
              vi har krav när det gäller medfinansiering i sjukförsäkringen.
              Samma sak gäller detta att kunna få vara lönsam. Det borde egentligen
              vara någon av de första åtgärder som man vidtar, oavsett om vi
              har ett program för landsbygdsutveckling eller ej.
            </seg>
            <seg xml:id="i-89e1c9d81c89dfaf-0">
              Dessutom är ju den här personen också en engagerad markägare.
              Basen i företagandet är ju oftast skogen, marken eller vattnet.
              Ändå vågar vi inte lita på att dessa människor kan förvalta sin
              mark och natur själva. Man börjar nagga äganderätten i kanten
              även om regeringen säger att man ska få vara en engagerad markägare.
              Vi har till exempel diskussionen om strandskyddslagen som direkt
              sätter sig på tvären när man vill utveckla utifrån de resurser
              man har.
            </seg>
            <seg xml:id="i-9389c6634796f399-0">
              Det tredje är, tro det eller ej, att personer som bor utanför
              tätorterna och storstäderna vill, precis på samma sätt som alla
              vi andra, ha ett fungerande socialt liv i vardagen. Det förutsätter
              att det finns möjlighet att ordna barnomsorg, skola och äldreomsorg.
              Det är vi alla överens om. Men om vi säger i enighet att lokala
              behov behöver lokala lösningar, varför envisas då regeringen med
              att vara motstridig till alternativa lösningar, till exempel inom
              barnomsorgen.
            </seg>
            <seg xml:id="i-223e85d6ffbf84d6-0">
              Samma sak gäller infrastrukturen. Det behövs vägar för att ta
              sig till och från, det vill säga hårdvara. Men det behövs också
              mjuk infrastruktur i form av kultur. Det behövs service för att
              man ska kunna ha ett drägligt vardagsliv, oavsett om det är offentlig
              service, som jag nämnde tidigare, eller kommersiell. Vi måste
              hitta nya lösningar på detta.
            </seg>
            <seg xml:id="i-57c8a28aa03d8944-0">
              Man måste också kunna bo om man ska kunna verka ute på landsbygden.
              I dag har vi problem med att få bygga, inte minst genom strandskyddsreglerna.
              Det är också svårt att få ta lån på de ställen där taxeringsvärdena
              är låga. Det finns inte tillräckligt med riskvilligt kapital.
            </seg>
            <seg xml:id="i-ed771d159204dd56-0">
              Detta är egentligen fundamentala uppgifter som borde lösas för
              att i första hand se till att människor med drivkraft kan få ett
              mänskligt liv på landsbygden. Nu hoppas jag att det kommande landsbygdsprogrammet
              kan få vara en motor. Just nu förhandlar regeringen med sina stödpartier
              om innehållet i programmet. Om det får vi inte säga någonting.
            </seg>
            <seg xml:id="i-9b94d1d7158b9216-0">
              Jag ska ändå avslutningsvis säga att när vi i Landsbygdskommittén
              för ett antal månader sedan skulle formulera strategin eller upplägget
              för detta hade vi ingen aning om hur stor summan pengar skulle
              vara. Det är ändå en ganska viktig förutsättning. Men jag är glad
              att våra allianskolleger i EU-nämnden hjälpte regeringen på traven
              när man skulle lägga om strategin så vi faktiskt fick ett utökat
              landsbygdsutvecklingsanslag på 200 miljoner. Jag är glad att regeringen
              tillsammans med sina stödpartier, även om jag inte gillar dem
              i alla lägen, faktiskt har lagt fram ett förslag om den här miljarden.
              Det underlättar även för oss när vi gör vår budget. Jag hoppas
              att det får vara en start på det hela.
            </seg>
            <seg xml:id="i-bdfa2a4d4a0056a2-0">
              I det programmet, där jag åtminstone kan påverka genom den reservation
              som jag tänkte yrka bifall till om prioriteringsområdena, handlar
              det om att satsa mest och främst på inriktningsområde nr 2. Det
              gäller alltså reservation nr 5.
            </seg>
          </u>
          <note type="speaker" xml:id="i-9e50aa7c1b5653d7-0">
            Anf. 146 MARIE WAHLGREN (fp):
          </note>
          <u who="marie_wahlgren_e7505d" xml:id="i-b37ed6ce81305723-0">
            <seg xml:id="i-fe12a47872745f89-0">
              Herr talman! Jag ska börja med att yrka bifall till samma reservation
              som Catharina Elmsäter-Svärd gjorde, nämligen reservation nr 5.
              Jag står naturligtvis bakom alla Folkpartiets reservationer, men
              för tids vinnande yrkar jag bara bifall till reservation 5.
            </seg>
            <seg xml:id="i-74674d9bad79bf97-0">
              Precis som Catharina sitter jag i Landsbygdskommittén. Vi hade
              en träff där i fredags. Vi diskuterade i lite mindre grupper,
              och när vi presenterade oss för varandra presenterade sig den
              ena efter den andra så här: Ja, jag bor på min gård, och jag är
              sjuttonde generationen som brukar och äger den här marken.
            </seg>
            <seg xml:id="i-b505d00a9b21edac-0">
              Man kunde känna den stolthet som var och en som presenterade
              sig kände för de rötter som ligger djupt i den svenska landsbygden.
              Jag tror att det är en av de saker som gör att så många av oss
              känner en stark samklang med landsbygden. Där finns våra rötter,
              och där finns mycket av vårt kulturarv.
            </seg>
            <seg xml:id="i-46fafef96297f9a6-0">
              Själv tillhör jag första generationen på tredje våningen i miljonprogrammet.
              Man kan ju undra varför en person med den bakgrunden också brinner
              för de här frågorna. Det finns en politisk klyscha som har ett
              väldigt viktigt innehåll, nämligen att stad och land går hand
              i hand. Det är en klyscha, men den har ett viktigt innehåll. Det
              viktiga innehållet är att landsbygden och landsbygdsutvecklingen
              inte är en ensak för landsbygden. Det är en sak för hela Sverige.
              Det är viktigt för hela Sverige att vår landsbygd utvecklas på
              ett bra sätt.
            </seg>
            <seg xml:id="i-eed03b8e873e30ed-0">
              Jag tror att en av de största förmånerna jag känner att jag har
              fått av att vara med i Landsbygdskommittén är att få se den svenska
              landsbygden och dess enorma potentialer. Vår landsbygd är naturligtvis
              hem för den areella näringen. Det är en näring som ger 8 % av
              vår bnp och 10 % av våra arbetstillfällen.
            </seg>
            <seg xml:id="i-d601b4ccb28f3c44-0">
              Men landsbygden är så mycket mer än de areella näringarna. Det
              är plats för rekreation och turism och det är som jag sade tidigare
              en del av vårt kulturarv, men det är framför allt en plats med
              många fantastiska människor och entreprenörer. Det är egentligen
              grunden och det som är viktigt med LBU-medlen. LBU-medlen är en
              del av vår landsbygdspolitik. Jag tror att vi behöver en samlad
              landsbygdspolitik, för när fler och fler människor bor i staden
              och färre och färre på landsbygden, då tar vi av oss våra glasögon,
              och då ser vi inte så bra. Vi behöver sätta på oss landsbygdsglasögonen
              ibland och se på politiken med landsbygdsögon.
            </seg>
            <seg xml:id="i-235bca176f987cc2-0">
              Då finns det flera politiska beslut som man aldrig någonsin skulle
              fatta. Catharina Elmsäter-Svärd har redovisat några av dem. Jag
              kan bara säga att jag inte förstår hur någon, om de har landsbygdsglasögonen
              på sig, skulle kunna komma på de förslag som socialdemokratin
              har när det gäller visstidsanställningar och deltidsanställningar,
              när man vet att vi har en landsbygd där mångsyssleri på något
              sätt är grunden för att kunna fungera.
            </seg>
            <seg xml:id="i-6fdd3e7b980520b9-0">
              Men låt mig gå till det som utgör huvuddelen av det här betänkandet,
              nämligen landsbygdsutvecklingsprogrammet. Jag tillhör dem som
              är alldeles övertygade om att landsbygdsutvecklingsprogrammet
              aldrig någonsin kan leda till utveckling, tillväxt och så vidare
              på landsbygden. Det kan bara de människor som finns på landsbygden
              göra. Däremot kan det här programmet, rätt hanterat, hjälpa dem
              och ge dem verktyg för att utveckla sina bygder och sin landsbygd.
            </seg>
            <seg xml:id="i-4b112de34fe1cbba-0">
              Men då är det viktigt att inriktningen på programmet blir rätt.
              Just nu tror jag, som Catharina Elmsäter-Svärd sade, att det här
              till stor del är en del av EU:s jordbrukspolitik. EU:s jordbrukspolitik
              går igenom stora förändringar just nu. Därmed påverkas också vår
              landsbygd. Därför tycker jag att det är så oerhört viktigt att
              vi just nu lägger väldigt mycket av de resurser som finns i landsbygdsutvecklingsprogrammet
              på miljöersättningarna.
            </seg>
            <seg xml:id="i-6d1eb9a2900b9f71-0">
              Vi har en förändring på landsbygden. Vi har frikopplat produktion
              och bidrag, och det tycker jag som folkpartist är väldigt bra.
              Men det innebär också att vi kan få en utveckling som vi inte
              tycker om. Det som oroar mig allra mest är om vi får en förändring
              framför allt när det gäller de betande djuren, som innebär att
              det öppna landskapet och den biologiska mångfalden hotas. Här
              har landsbygdsutvecklingsprogrammet en oerhört viktig uppgift
              att motverka det här. Det är också så att man sedan det gamla
              programmet har mycket tydliga bevis på att man just kan göra det.
              Är det något område där utredningen har visat att man har lyckats
              med landsbygdsutvecklingsprogrammet är det just när det gäller
              miljöersättningarna och möjligheterna att öka och behålla den
              biologiska mångfalden och det öppna landskapet.
            </seg>
            <seg xml:id="i-10799bf4889a28f3-0">
              Fel hantering av miljöersättningarna däremot kan motverka det
              som faktiskt är viktigt för MTR-reformen, nämligen att man får
              ett mer dynamiskt jordbruk som startar odling av nya grödor. Därför
              måste man ha ett fokus på miljömål och miljöersättningar, och
              inte fokus på till exempel enskilda grödor när man formulerar
              arbetet med detaljerna i hur man arbetar med miljöersättningarna.
            </seg>
            <seg xml:id="i-34404241684154a3-0">
              En sak har tillkommit i det här landsbygdsutvecklingsprogrammet
              jämfört med det förra, och det är att man har öppnat upp för en
              mer generell landsbygdsutveckling, en som inte tar sikte framför
              allt på jordbruket och på de areella näringarna utan som tittar
              på allt det där andra som finns ute på landsbygden: turistnäring,
              småskalig produktion och annat. Här tror jag att vi måste vara
              ännu mer försiktiga så att vi inte utformar åtgärderna på fel
              sätt och så att vi inte utformar åtgärder som innebär snedvriden
              konkurrens mellan olika företagare.
            </seg>
            <seg xml:id="i-d5c17924fe18f58c-0">
              Jag tror att vi behöver satsa framför allt på sådant som gör
              det lätt att vara företagare på landsbygden. Det tycker jag är
              en nyckelfråga. Det är inte företagen på landsbygden som är det
              viktiga det är företagaren. Företagare innebär också barnomsorg,
              fungerande kommunikationer, ett bra Internet, inte bara för företagets
              skull utan också för att sonen ska kunna chatta med kompisarna
              i Australien. Det är att skapa goda livsvillkor på landsbygden,
              och jag tycker att det är oerhört väsentligt att insatserna i
              område 3 fokuserar så här brett i stället för på kanske enskilda
              insatser gentemot enskilda företag.
            </seg>
            <seg xml:id="i-0213cc5c41c3a5e2-0">
              Herr talman! Därmed vill jag tacka mina kolleger för debatten.
              Jag hoppas att vi tillsammans ska forma en bra utveckling för
              landsbygden. Det är ett oerhört viktigt ansvar.
            </seg>
          </u>
          <note type="speaker" xml:id="i-a74d29f2377bcf0f-0">
            Anf. 147 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-f99e7b309ffae0f3-0">
            <seg xml:id="i-6f1745c742edf404-0">
              Herr talman! Jag vill börja med att tacka Ann-Kristine, Catharina
              och Marie för tre väldigt bra inlägg: inledningen och de här två
              väldigt kunniga, breda, skickligt framförda anförandena.
            </seg>
            <seg xml:id="i-b00ebd7b1900387c-0">
              Herr talman! En ny syn på landsbygdens attraktivitet och möjligheter
              växer fram i vårt land, bort från bilden av landsbygden som ett
              gigantiskt Pistvakt eller skitigt Hem till gården. Pittoreskt
              och kul som underhållning, javisst medan det verkliga livet levs
              vid Stureplan eller i städernas bostadsområden, köpcentrum eller
              tjänste- och tillverkningsföretag.
            </seg>
            <seg xml:id="i-a566746ff6dc2d24-0">
              Enligt en undersökning gjord av Temo från december 2005 vill
              86 % av svenska folket att utvecklingsmöjligheterna för jordbruk
              och skogsbruk ska tas till vara. 87 % vill bevara det öppna landskapet
              med åkrar, gårdar och djur vad tycker de andra 13 procenten, tro?
              Det var konstigt. 85 % tycker att det är viktigt att skapa fler
              jobb på landsbygden. Förutom de ungefär 1,5 miljoner människor
              som i dag bor på landsbygden säger sig ytterligare en halv miljon
              vilja göra det i stället för att trängas på den dryga procent
              av Sveriges landareal som utgörs av städer och tätorter. Det kan
              också vara värt att notera att ungefär hälften av svenska folket
              faktiskt har tillgång till fritidshus och att fler och fler tillbringar
              mer och mer tid i sitt alternativa boende.
            </seg>
            <seg xml:id="i-21cb3398d3c4f422-0">
              Herr talman! Jag är övertygad om att resultatet av Temoundersökningen
              har sin motsvarighet i en strävan hos de allra flesta av oss om
              en ökad livskvalitet, förbättrad hälsa och behov av och vilja
              att försäkra sig om kvalitet i hela livsmedelskedjan, men också
              i förståelsen för att basresurserna i vårt land måste värnas och
              tas till vara för inte minst livsmedels- och energiproduktion.
              Men frågan är om regeringen, riksdagen och olika myndigheter inte
              hamnat lite grann på efterkälken och att det finns ett glapp här
              eftersom bristen på en sammanhållen strategi för landsbygdspolitiken
              hittills saknats, sett i relation till den ganska överväldigande
              positiva inställningen till landsbygdens förutsättningar som den
              här undersökningen visar.
            </seg>
            <seg xml:id="i-32fbcbf146ee135c-0">
              Många boende på landsbygden har dessutom känt sig förbigångna
              och osynliggjorda när vägunderhållet dras ned, den offentliga
              och kommersiella servicen minskar, äganderätten kringskärs och
              rovdjurspolitiken är lomhörd inför landsbygdsfolkets signaler.
            </seg>
            <seg xml:id="i-9d5df05fbe26a8b8-0">
              Det bullrar i bygderna och byarna, herr talman. Jag hoppas att
              det inte har stört nattsömnen men att tonerna ändå nått fram.
              De senaste åren har vi sett ett delvis nytt fenomen i vårt land.
              En rad upprorsrörelser har formats. Gnosjöuppror, Dalauppror,
              föräldrauppror, stormuppror, Sjöbodauppror och bensinskatteuppror
              är några exempel. De har uppstått spontant, utgår från landsbygden,
              organiseras lokalt och samlar sig omkring konkreta vardagliga
              problem. De flesta är uttryck för känslan av att behandlas och
              bemötas som någon sorts medborgarnas andrasortering.
            </seg>
            <seg xml:id="i-6a3c4a0ce9da8f84-0">
              Kristdemokraterna har lyssnat och fört dialog, och vi har format
              ett förslag till sammanhållen landsbygdspolitik som ska behandlas
              vid vårt riksting i sommar. Vi tar naturligtvis fasta på det som
              Marie och Catharina lyfte fram, engagemanget som finns hos enskilda
              människor, hos dem som bor och verkar på landsbygden, men vi ser
              också det uppenbara behovet av arbetstillfällen, service, kommunikationer
              och det öppna landskapet som utgör de grundläggande förutsättningarna
              för en fortsatt utveckling.
            </seg>
            <seg xml:id="i-4457e1849123eaf1-0">
              Bland annat föreslår vi att det nu är dags att ur ett landsbygdsperspektiv
              göra konsekvensanalyser av alla förslag och beslut inom politiken
              och hos olika myndigheter. Marie talade om landsbygdsglasögon,
              och i England kallas det rural proofing . Vi föreslår att det
              införs också i Sverige. Vi får väl återkomma till en mer allmän
              landsbygdspolitisk debatt vid ett annat tillfälle för att nu i
              stället något fokusera på den del som handlar om det så kallade
              landsbygdsprogrammet som behandlas i vårt betänkande. Detta program,
              som är en del av EU:s gemensamma jordbrukspolitik, utgör bara
              en del, men en mycket viktig del, av landsbygdspolitiken.
            </seg>
            <seg xml:id="i-63e3d3bd127c433e-0">
              Kristdemokraterna välkomnar den utökning av programmet som regeringen
              har aviserat i vårpropositionen. Vi har under flera år pekat på
              att mer resurser behövs för att nå de viktiga mål, inte minst
              med avseende på miljön, som redan finns beslutade. Med starkt
              stöd, på gränsen till påtryckningar, från Kristdemokraterna och
              andra partier lyckades regeringen utöka pengapåsen som kommer
              från EU.
            </seg>
            <seg xml:id="i-a8868d33277725c0-0">
              Till den summan förs nu också medfinansiering samt en utökning
              så att området tillförs i genomsnitt 1 miljard kronor per år under
              perioden 20072013. Bra jobbat, regeringen! Detta ökar möjligheten
              att ta till vara de resurser som inte minst jord- och skogsbruk
              har att erbjuda när det gäller att forma en utveckling för hela
              landet som är hållbar ekologiskt, socialt och ekonomiskt.
            </seg>
            <seg xml:id="i-8da1611150bf5cdf-0">
              I ett antal reservationer, som Kristdemokraterna själva eller
              tillsammans med andra fogat till betänkandet, efterlyser vi en
              större tydlighet på vissa områden. Vi vill att kontinuiteten med
              nuvarande program ska betonas starkare liksom att programmet ska
              ha klart fokus på de gröna näringarna. Den allt överskuggande
              delen av stödet bör även i fortsättningen riktas mot miljöförbättrande
              åtgärder inom insatsområde 2 liksom till jordbruket i mindre gynnade
              områden.
            </seg>
            <seg xml:id="i-32e78d2c59d56e28-0">
              En långsiktig satsning bör göras på miljöanpassat jordbruk där
              konventionellt och ekologiskt jordbruk kan samspela. Stödet för
              odling av fånggrödor i syfte att minska kväveläckaget bör utvidgas
              till att även omfatta områdena runt Vänern, Vättern, Hjälmaren
              och Mälaren. Vall- och betesstöden behöver stärkas. Åtgärder inom
              skogsbruket ska tydligt avgränsas till miljöåtgärder samt småskalig
              förädlingsverksamhet. Stimulans för odling av energigrödor bör
              skapa förutsättningar för lönsamhet för den som vill gå över från
              livsmedelsproduktion till odling för energiändamål. Investeringsstödet,
              inklusive startstödet, behöver stärkas och åldersgränsen höjas.
              Stödet till Folkrörelserådet och de lokala utvecklingsgruppernas
              arbete bör höjas.
            </seg>
            <seg xml:id="i-46a4e51e1e5e038a-0">
              Till slut, herr talman, vill jag betona vikten av att det program
              som kommer att skickas till EU-kommissionen för godkännande har
              en parlamentarisk förankring. Programmet kommer att omfatta nästan
              5 miljarder kronor per år. Det berör viktiga värden samt stora
              områden och många människor i vårt land. Ett omfattande arbete
              har skett vid myndigheter och i arbetsgrupper. Landsbygdsutredningen
              har avgivit ett delbetänkande, regeringen har författat en skrivelse,
              och nu är man på sannolika skäl misstänkt för att i avskildhet
              pussla ihop ett program tillsammans med stödpartierna. Jag hoppas
              att Socialdemokraterna i dag ger klart besked om att regeringen
              före överlämnandet av programmet samråder med miljö- och jordbruksutskottet
              samt med EU-nämnden.
            </seg>
            <seg xml:id="i-a14b851a461bb04d-0">
              Naturligtvis står jag bakom alla reservationer som bär Kristdemokraternas
              signum, men jag nöjer mig med att yrka bifall till reservationerna
              nr 5 och nr 44.
            </seg>
          </u>
          <note type="speaker" xml:id="i-6c680927096f77a8-0">
            Anf. 148 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-9ca27190482ba767-0">
            <seg xml:id="i-bd2f362b230f6010-0">
              Herr talman! Precis som mina duktiga kolleger som tidigare varit
              uppe i talarstolen är även jag ledamot i den trevliga Landsbygdsutredningen.
            </seg>
            <seg xml:id="i-3eeac6cf8fecb0f5-0">
              Det svenska samhället präglas av djupa klyftor mellan stad och
              land, centrum och förort, tillväxtregioner och avfolkningsbygder.
              Kapitalets kortsiktiga logik ger upphov till en ständig tendens
              till centralisering av produktionen på bekostnad av helhetssyn
              och samhällsekonomisk effektivitet. De regionala klyftorna förstärker
              också skillnaderna mellan mäns och kvinnors möjligheter i samhället.
            </seg>
            <seg xml:id="i-7a7875000a2b4da0-0">
              Jag tror att de regionala klyftorna ytterst beror på strukturer
              som går utöver de enskilda regionerna. Därför måste staten ta
              det övergripande ansvaret för regionalpolitiken. Var och hur tillväxt
              sker är en maktfråga. Det krävs en helhetssyn på hur ekonomi,
              näringsliv och politik samverkar för att se till att utvecklingen
              går i en både uthållig och demokratisk riktning.
            </seg>
            <seg xml:id="i-d6582533829cadc5-0">
              Herr talman! Det ligger i det nationella ansvaret att skapa likvärdiga
              förutsättningar inom och mellan regionerna. Ett utjämningssystem
              är nödvändigt för att ge alla kommuner och landsting likvärdiga
              ekonomiska förutsättningar så att alla, oavsett var man bor, kan
              få en rimlig kommunal basservice. Det är också statens ansvar
              att säkerställa att infrastrukturen är utbyggd och fungerar i
              hela landet så att hela befolkningen har tillgång till såväl bostäder,
              vägar och järnvägar som till tele- och datakommunikationer.
            </seg>
            <seg xml:id="i-0ffe1cf8594230cc-0">
              Fungerande kommunikationer är en förutsättning för en regions
              överlevnad. Men vi behöver också ta vara på den lokala handlingskraft
              som finns runtom i Sverige, inte minst på landsbygden. Dels krävs
              det en demokratisering av makten över arbetet, boendet och miljön
              i närområdet. Dels krävs det verkliga utbildningsmöjligheter och
              ett jämlikt tillträde till arbetsmarknaden samt entreprenörssatsningar.
              Dessutom behövs det en väl fungerande närservice för allt från
              skola, vård och omsorg till handel och kultur. Det räcker att
              en enskild del av denna helhet försvagas för att utvecklingsmöjligheterna
              i en region ska skadas allvarligt.
            </seg>
            <seg xml:id="i-dee9c2006e3dd503-0">
              Det finns ett starkt samband mellan de areella näringarna och
              den regionala utvecklingen. Fortfarande har framför allt jord-
              och skogsbruket stor betydelse för landsbygd och glesbygd. En
              viktig åtgärd är att behålla förädlingsledet så lokalt som möjligt.
              Om man begränsar glesbygdens och landsbygdens roll till att vara
              råvaruproducerande försvinner såväl arbetstillfällen som möjligheterna
              till en mer långsiktig utveckling.
            </seg>
            <seg xml:id="i-314ba01d7424d940-0">
              Ett nära ansvar för naturresurserna ger större möjligheter att
              se vilka alternativa värden som finns i skogen, marken och havet.
              Det mer direkta beroendet av att skogen fortsätter att växa, fisken
              fortsätter att leva och marken fortsatt går att bruka öppnar möjligheten
              för att ta till vara de alternativa värden som finns.
            </seg>
            <seg xml:id="i-340296560e56a5a7-0">
              Vänsterpartiet vill genom jordbruks-, skogs- och fiskepolitiken
              gynna det lokala förvaltandet. Endast genom ett ökat lokalt eller
              regionalt ansvar kan vi uppnå en ekologiskt, socialt och ekonomiskt
              hållbar utveckling.
            </seg>
            <seg xml:id="i-1d9096ec4e547192-0">
              Landsbygdsprogrammet är ett av de stödprogram som finns för att
              genomföra åtgärder som främjar utvecklingen på landsbygden. Landsbygdsprogrammets
              roll är inte att stödja en utveckling som endast är till gagn
              för dem som bor och verkar på landsbygden. Den ska vara till nytta
              för hela samhället genom att främja alla värden som en levande
              landsbygd representerar.
            </seg>
            <seg xml:id="i-d6256b1e202bc660-0">
              Det är viktigt med företagande på landsbygden. Företag skapar
              tillväxt och arbete, vilket gör det möjligt att både leva och
              verka på landsbygden. Samhället kan här bidra med goda infrastrukturella
              förutsättningar och ett förenklat regelsystem. De areella näringarna
              kommer även fortsättningsvis att ha stor betydelse för landsbygdsutvecklingen.
              För att landsbygden i sin helhet ska utvecklas är det nödvändigt
              med småskalig livsmedelsförädling och andra verksamheter knutna
              till jordbruket liksom förädling av övrig basindustri och utveckling
              av tjänstesektorn. I mitt parti anser vi också att landsbygdsprogrammet
              ska användas för att gynna kvinnors företagande på landsbygden.
              Det är också viktigt att yngre människor och de nya svenskarna
              på ett aktivt sätt kommer in i utvecklingsprocesserna.
            </seg>
            <seg xml:id="i-6e7163776ee1f9e4-0">
              Utvecklingen inom mindre gynnade områden och norra Sverige speglar
              den allmänna strukturutvecklingen i landet mot färre och större
              gårdar. Här tror jag att miljö- och landsbygdsprogrammet är avgörande
              för att det öppna landskapet ska finnas kvar. Programmet kan även
              bidra till att motverka nedläggningen av åker- och betesmark.
            </seg>
            <seg xml:id="i-d7825ff044cf44b0-0">
              Det finns i dag risk för att landsbygden utvecklas mot en ojämn
              könsfördelning, eftersom många unga kvinnor väljer att flytta
              till tätorterna medan flertalet män stannar kvar på hemorten.
              Det är därför mycket viktigt att kvinnors möjlighet till företagande
              och arbete på landsbygden gynnas. Ett jämställdhetsperspektiv
              bör finnas med som ett grundläggande värde i alla bedömningar
              och förslag i samband med utarbetandet och tillämpningen av det
              nya landsbygdsprogrammet. Landsbygdsprogrammet ska stödja en utveckling
              mot ett mer jämställt samhälle.
            </seg>
            <seg xml:id="i-c58dcbc20169cf02-0">
              Många måste hjälpas åt att ta ansvar för landsbygdens utveckling.
              Sektorssamverkande åtgärder på alla nivåer bör prioriteras. Det
              finns ett starkt behov av att kommunerna på ett mer aktivt sätt
              medverkar i utvecklingsarbetet och att regioner och län ges större
              frihet när det gäller att ta till vara och stödja speciella utvecklingsförutsättningar.
              I denna debatt brukar också behovet av ett breddat partnerskap
              mellan ideella, privata och offentliga aktörer framföras. Vi i
              Vänsterpartiet anser att detta bör uppmuntras och stödjas.
            </seg>
            <seg xml:id="i-8aae9a3c61867312-0">
              Jag tror att vi alla vill försöka klara av att nå de nationella
              miljökvalitetsmålen. Höga natur- och kulturmiljövärden ska också
              beaktas vid genomförandet av miljöåtgärder i odlingslandskapet.
              Landsbygdsprogrammet har tidigare visat sig ha en mycket positiv
              inverkan på uppfyllandet av flera av de svenska miljökvalitetsmålen,
              men en ökad ambition är nödvändig för att det ska vara möjligt
              att uppnå framför allt målen Ingen övergödning och Giftfri miljö.
            </seg>
            <seg xml:id="i-a5e756ea08f650b5-0">
              I Vänsterpartiet anser vi också att miljömålen ska vara styrande
              och miljöåtgärder prioriterade i utformningen av LBU. Inom kommande
              LBU finns det större möjlighet att stödja småföretagande på landsbygden.
              Vänsterpartiet ställer sig mycket positivt till småskalig livsmedelsförädling,
              mikroföretagande, nyföretagande och till att förädling inom basindustri
              lyfts fram. Vi tycker också att besöksnäring, turism och tillgänglighet
              ska främjas vid utformandet av LBU-stöden.
            </seg>
            <seg xml:id="i-95a09d2e80c0dad3-0">
              Avslutningsvis vill jag yrka bifall till reservation 10 som handlar
              om jämställdhetsperspektivet.
            </seg>
          </u>
          <note type="speaker" xml:id="i-61c92af157a49512-0">
            Anf. 149 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-0a9542af9783291a-1">
            <seg xml:id="i-ec0dc4c69d870f4e-0">
              Herr talman! Sven-Erik Sjöstrand och jag, liksom några av mina
              övriga kolleger, träffas rätt ofta i den här Landsbygdskommittén.
              Då är vi ofta så oerhört överens. Vi har trevligt också det är
              nog så viktigt. Men jag måste ändå ställa frågor, så att jag inte
              tror att vi är så överens som det låter.
            </seg>
            <seg xml:id="i-dea3f33022312e78-0">
              När Sven-Erik Sjöstrand pratar om att det behövs en ökad demokratisering
              undrar jag genast: Vad innebär det? Sven-Erik Sjöstrand säger
              att den lokala förvaltningen måste öka när det gäller skogen,
              marken, vattnet. Samtidigt vet jag att Sven-Erik Sjöstrands parti
              egentligen är mer för att värna det statliga ägandet än just det
              enskilda. Vad menas med en ökad demokratisering och lokal förvaltning
              i det hänseendet?
            </seg>
            <seg xml:id="i-cacf8fdcd1bbb2da-0">
              Och vad menas med lokal demokratisering av barnomsorg, skola
              och vård för en fungerande vardag? Ja, vad menar Sven-Erik Sjöstrand
              egentligen när han säger så? Jag vet ju att samma Sven-Erik Sjöstrand
              och hans parti är emot alla alternativa lösningar så fort de är
              i enskild regi eller det står privat före när det gäller barnomsorg,
              skola och vård.
            </seg>
            <seg xml:id="i-344e99f377cc3912-0">
              Vi kanske börjar bli så eniga att det har skett en svängning.
              Men jag är lite nyfiken på att veta vad Sven-Erik Sjöstrand egentligen
              menar med ökad demokratisering och lokal förvaltning.
            </seg>
          </u>
          <note type="speaker" xml:id="i-74ea9dacf34b6174-0">
            Anf. 150 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-9ca27190482ba767-1">
            <seg xml:id="i-83e452b4651f9217-0">
              Herr talman! Det är väl inte så att vi är helt överens. Moderat
              politik och Vänsterpartiets politik skiljer sig ganska mycket,
              men vi har ändå mycket gemensamt när det gäller landsbygdsfrågor.
              Det kan man se i våra utredningar och även här i debatten vi har
              en bra stämning och så vidare. Det är många saker som vi ser som
              väldigt viktiga.
            </seg>
            <seg xml:id="i-0ff9d270b8dac56b-0">
              När jag pratar om ökad demokratisering tänker jag till exempel
              på byalagens medverkan i processer. Än fler ska komma in i processerna.
              Det kan vara viktigt att vi också flyttar ned mer beslut till
              kommunerna. Men trots det tror jag att man måste ha en nationell
              politik. Man måste nog se till att regionerna får liknande förutsättningar.
              Jag pekar lite på det. För mig går nämligen rätt så mycket av
              det som händer ute i regionalpolitiken samman med landsbygdspolitiken.
            </seg>
            <seg xml:id="i-d4b7e52dad35cc9d-0">
              Jag vill betona att man ska ge människor ökade möjligheter att
              ta egna initiativ, men det också oerhört viktigt att de kan delta
              i beslutsprocesser. Det är viktigt att ha mer närdemokrati. Jag
              tror att det är väldigt farligt när vi centraliserar. Vi behöver
              fler människor som blir engagerade i processen.
            </seg>
            <seg xml:id="i-955f5c49ec842c1f-0">
              Sedan har jag inget emot att människor startar företag. Jag var
              inne på nyföretagande och mikroföretag och allt möjligt. Det måste
              göras. Det är där vi får arbeten. Vi får ju inte arbeten i de
              stora företagen i dag, utan det är i de mindre företagen. Det
              handlar om att skapa enkla regler så att människor kommer lite
              närmare varandra och kan uppleva att de kan göra saker. Det är
              ju också demokrati.
            </seg>
          </u>
          <note type="speaker" xml:id="i-a67eb288c1a8859d-0">
            Anf. 151 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-0a9542af9783291a-2">
            <seg xml:id="i-8d7a4d5256d459a6-0">
              Herr talman! När jag hör den här repliken från Sven-Erik Sjöstrand
              börjar jag återigen bli orolig över att det inte skiljer sig så
              mycket mellan Vänsterpartiet och Moderaterna. Nu nämner han att
              det är viktigt att ha med människor i processen, och ett exempel
              är byalagen. Det håller jag också med om.
            </seg>
            <seg xml:id="i-7ef06e86fe2ee782-0">
              Men tänk om det visar sig att just detta byalag har kommit på
              att man behöver ha en alternativ barnomsorg för att slippa köra
              barnen till stan tre mil därifrån, för att alla kvinnor och män
              som finns och verkar i byn ska kunna ha en fungerande vardag och
              kunna arbeta i sina företag som anställda eller företagare. Vad
              säger Sven-Erik Sjöstrand och hans parti då, när människorna i
              processen, i byalaget, säger att de vill ha en barnomsorg som
              inte är ett kommunalt daghem?
            </seg>
            <seg xml:id="i-126e38f8b1761686-0">
              Sven-Erik Sjöstrand säger att man ska flytta ned besluten mer
              lokalt. Ja, men det är ju precis det vi säger. Men varför vill
              ni då helt plötsligt inte göra det i rovdjursfrågan? När vi kommer
              till ett konkret exempel gäller det inte. Vad jag menar, herr
              talman, är att det är så oerhört lätt att i debatten pedagogiskt
              och retoriskt tala om människor, individer och byalag och om att
              man ska flytta ned beslut. Men ni gör ju inte det i praktiken,
              i den andra politiken. Men jag är oerhört glad om vårt arbete
              i Landsbygdskommittén faktiskt kan få er att ändra på det synsättet.
            </seg>
          </u>
          <note type="speaker" xml:id="i-efc24e526d70422b-0">
            Anf. 152 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-9ca27190482ba767-2">
            <seg xml:id="i-dd4a976f1445ffbc-0">
              Herr talman! Jag inledde mitt anförande i talarstolen med att
              prata om kapitalets kortsiktiga logik. Vi ser också klart en koncentration
              av makt, och det tror jag att många upplever. Det är viktigt att
              vi kan bryta den makten. Det vill kanske inte Moderaterna direkt,
              men i Vänsterpartiet vill vi det. Vi vill att fler människor ska
              vara med i processerna också när det gäller ägandet, när det gäller
              inflytande i företag och så vidare.
            </seg>
            <seg xml:id="i-abcb82c72a9b6a4e-0">
              Sedan kan jag säga att jag som person tycker att det kan vara
              väldigt bra om man ordnar kooperativa lösningar i till exempel
              ett samhälle, en kommun. Vi kan se glesbygdsområden där man inte
              kan ha en skola. Men människorna vill ha kvar sin skola. Den är
              en förutsättning för att de ska stanna kvar. Jag tror att man
              då genom kooperativ kan ha kvar skolan när människor går samman.
              Det är jag väldigt positiv till.
            </seg>
            <seg xml:id="i-83e4db1be8de9bd6-0">
              Vi har däremot kanske inte varit så positiva till rent privata
              skolor i mitt parti. Men det finns många alternativa lösningar
              som vi tittar på. Där tror jag att vi är rätt överens i Sverige.
              Det går att hitta bra lösningar. Det går att hitta bra lösningar
              för en fungerande service, att vi kan ha polis ute på landsbygden,
              och så vidare. Det finns många bra exempel på det.
            </seg>
          </u>
          <note type="speaker" xml:id="i-14724a5e7e4041f6-0">
            Anf. 153 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-189dff4ca587be74-0">
            <seg xml:id="i-fe973de35a84b295-0">
              Herr talman! Jag har under debattens gång upptäckt att jag hör
              till ännu en minoritet. Jag hör till den minoritet som inte verkar
              vara med i Landsbygdskommittén. Jag kan inte referera hur trevligt
              det är i den kommittén, men det ska nog gå bra ändå.
            </seg>
            <seg xml:id="i-9eceb80421c49bfc-0">
              Herr talman! Jag tror att vi alla kan vara överens om att det
              är ett ganska positivt läge för landsbygden just nu. Via gemensamma
              krafter, krafterna i EU-nämnden och via det är inte ofta jag ger
              den elogen till regeringen, men lyssna nu det förslag regeringen
              har lagt fram där man utlovar 1 miljard i LBU-programmet finns
              ett läge där mycket stora resurser kommer att komma landsbygden
              till del.
            </seg>
            <seg xml:id="i-6bac9c15b7f56c62-0">
              Det är också ett läge där vi skickar en signal. Vi visar landbygden:
              Ni behövs, och vi är beredda att satsa på dem som bor på landsbygden.
              Det ger oss oerhört stora möjligheter framöver. Det är möjligheter
              som är oerhört viktiga för Sverige. De är centrala om vi ska få
              fler människor i arbete, en hållbar utveckling och en tillväxt
              i det här landet.
            </seg>
            <seg xml:id="i-2d1812d6cfe51368-0">
              LBU-programmet är, som har sagts här innan i debatten, inte lösningen
              på allt. Även om det hörs positiva tongångar från landsbygden
              och vi kan se all den skaparkraft och entreprenörsanda som finns
              så finns det också problem. Det finns mycket frustration bland
              de människor som bor på landsbygden.
            </seg>
            <seg xml:id="i-07f9e45dbf9162cb-0">
              Man är frustrerad över att när man kör till jobbet eller när
              man ska få transporter till sitt företag så ser vägen ut som ett
              tvättbräde. Det gäller inte minst nu i tjällossningstider. Där
              jag kommer ifrån har vi nu i och för sig bara haft en tjällossning.
              Normala vintrar brukar vi ha en tre, fyra stycken. Det är återigen
              lite mer positivt för landsbygden, men det är inget vi kan påverka
              här.
            </seg>
            <seg xml:id="i-022e1053779748a1-0">
              Man är också frustrerad över sin uppkopplingshastighet när man
              ska använda sin dator. Man är frustrerad över att strömmen går
              med ojämna och jämna mellanrum. Man är frustrerad över att offentlig
              och kommersiell service försvinner. Även jag hör till dem som
              ser att det finns mycket positivt. Men den frustrationen måste
              vi ta till oss. Vi måste med gemensamma krafter se till att det
              förändras. Det måste bli en bättre infrastruktur och bättre villkor
              för företagen och företagarna på landsbygden. Det är endast därigenom
              som vi kan få en än mer levande landsbygd.
            </seg>
            <seg xml:id="i-d67b7e4ccb66af97-0">
              Ett skapande av ett hållbart Sverige handlar inte i första hand
              om att bevara utan om att utveckla och få en tillväxt i de verksamheter
              som gör att vi kan bruka utan att förbruka. Därför är det oerhört
              viktigt att det LBU-program som sedan kommer är fokuserat på de
              verksamheter som har en produktion och tillväxt. Men det gäller
              också att se till att hålla det landskap vi har öppet runtom i
              landet. Det handlar om ett tydligt fokus från vår sida på att
              utveckla och inte konservera.
            </seg>
            <seg xml:id="i-12eb37afa5e4af80-0">
              Jag ska återkomma lite till näringspolitiken. För att vi ska
              få det nästa steget i utvecklingen på landsbygden handlar det
              om makt. Det handlar om att släppa ifrån sig makt ut till människor
              i vardagen.
            </seg>
            <seg xml:id="i-101080ae4f418705-0">
              Vi ska släppa ifrån oss makt från det här huset, från Regeringskansliet,
              från länsstyrelser och från kommuner. Det handlar om att ge människor
              chansen att kunna vara med och påverka i sin vardag. De ska kunna
              vara med och påverka var bostäderna i framtiden ska ligga. Vi
              ska inte från det här huset styra i vilka strandnära lägen som
              det kan finnas en utveckling. Det ska människorna ute i landet
              kunna vara med och bestämma.
            </seg>
            <seg xml:id="i-8cb414698b44acd7-0">
              Det handlar om att släppa ifrån sig makten i en del av de frågor
              som nästa debatt i den här kammaren handlar om, jaktfrågor och
              rovdjurspolitik. Det handlar också om att släppa ifrån sig makten
              över medlen för satsningar runtom i landet. Jag kommer från Västra
              Götaland, där jag hoppas att regionförsöket ska permanentas. Vi
              i Västra Götaland får bestämma mer om pengarna. Det gäller till
              exempel pengarna till vägarna och hur de ska fördelas.
            </seg>
            <seg xml:id="i-6afb53c9c81d2bcc-0">
              Det kan endast ske genom att vi visar att vi har förtroende för
              dem som finns och verkar på landsbygden och ger dem makt. Vi måste
              ge dem makt över sin egen vardag och att utveckla landsbygden
              utifrån de lokala förutsättningar som finns. Landsbygden har mycket
              likartade problem runtom i landet. Men landsbygden ser inte likadan
              ut överallt. Vi måste ge människor möjligheter att kunna påverka.
            </seg>
            <seg xml:id="i-5989f0b99c53654e-0">
              Herr talman! Jag ska återkomma till frågan om nästa periods LBU-program.
              Det är en tydlig signal från Centerpartiet. Vi vill se enklare
              regler och begränsningar av antalet åtgärder för att den administrativa
              bördan ska bli så liten som möjligt, som har berörts tidigare
              i debatten, för den enskilde företagaren, användaren eller vad
              man än må kalla det.
            </seg>
            <seg xml:id="i-0b17e89950a2f1b8-0">
              Den administrativa bördan ska också stå i proportion till den
              utdelning man får från programmet. Har vi alltför krångliga regelverk
              är risken större för avvikelser vid kontroll. Därmed kanske man
              råkar ut för en återbetalning av redan utbetalda ersättningar.
            </seg>
            <seg xml:id="i-e690a31eae6bc371-0">
              Effekten om vi har alltför krångliga regler är att miljövärden
              kan gå förlorade, eftersom det inte är värt risken att ta stegen
              och göra satsningen. Därför är det centralt för oss att vi får
              enkla och tydliga regler.
            </seg>
            <seg xml:id="i-5614cd8d0c6711b6-0">
              Via LBU-programmet kan vi också ytterligare slå fast de gröna
              näringarnas betydelse för Sverige som helhet. En positiv inställning
              i programmet till näringarnas tillväxt och de tjänster som levereras
              är ett måste. De gröna näringarna är motorn i landsbygdsutvecklingen.
              En tydlig prioritering på åtgärder kopplade till jordbrukets tillväxtmöjligheter
              är central för Centerpartiets del.
            </seg>
            <seg xml:id="i-9b3b7dbb41542ff1-0">
              Som vi alla säkerligen är väl medvetna om står de gröna näringarna
              inför en övergång. Tidigare har man kanske framför allt fokuserat
              på livsmedels- och skogsråvaruproduktion. Nästa steg är att bli
              producenter av framtidens hållbara energikällor.
            </seg>
            <seg xml:id="i-f7e7252d251476f2-0">
              Det kan vi via LBU-programmet också bistå. Från Centerpartiets
              sida är det en central del att se till att eventuella övergångseffekter
              inte äventyrar en framtida produktion av bioenergi.
            </seg>
            <seg xml:id="i-aed085a217cf7025-0">
              Avslutningsvis har jag med detta anförande försökt att visa på
              att det kommande landsbygdsprogrammet är en unik möjlighet att
              skapa goda förutsättningar för en positiv och hållbar utveckling
              av lantbruks- och landsbygdsföretagen i Sverige. Men låt oss inte
              fastna i det. Låt oss fatta beslut i det här huset som släpper
              loss allt det engagemang och den skaparanda som finns på landsbygden.
              Det är vår tydliga målsättning från Centerpartiet inte bara under
              den här programperioden. Det gäller också när vi förhoppningsvis
              får ta hand om landsbygdsfrågorna efter valet den 17 september.
            </seg>
          </u>
          <note xml:id="i-b22cfdca093e1130-0">
            Jag instämmer i yrkandet på bifall till reservationerna 5 och
            44 som Sven Gunnar Persson gjorde.
          </note>
          <note type="speaker" xml:id="i-e1622a5c31ecfc81-0">
            Anf. 154 ÅSA DOMEIJ (mp):
          </note>
          <u who="asa_domeij_885525" xml:id="i-db2ed22efc3f8d8a-0">
            <seg xml:id="i-39c3559cb595649e-0">
              Herr talman och ledamöter! Sverige har några hundra år av erfarenhet
              av jordbrukspolitik bakom sig. Kanske startade jordbrukspolitiken
              när Gustav Vasa utnyttjade kyrkan och talarstolarna till att komma
              med råd om jordbruk och boskapsuppfödning. Egentligen har den
              grundläggande målsättningen hängt kvar väldigt länge.
            </seg>
            <seg xml:id="i-8bdad29b129c5253-0">
              Det handlar om att på olika sätt stimulera livsmedelsproduktionen.
              Under förra århundradet byggdes det i Sverige och i våra grannländer
              upp detaljerade regler och regleringssystem just för att gynna
              livsmedelsproduktionen. Det var ett stöd till traditionell produktion
              inom jordbruket.
            </seg>
            <seg xml:id="i-911533489f02e712-0">
              Men nu börjar en hel del saker att hända. En ny syn på jordbrukspolitiken
              växer fram. Vi ser att företagen på landsbygden också behöver
              ha betalt för en hel del andra tjänster än att producera livsmedel.
            </seg>
            <seg xml:id="i-ffed733f3e55662d-0">
              Det kan handla om biologisk mångfald. Det kan handla om landskapsbilden.
              Det kan handla om service och olika typer av ekosystemtjänster.
            </seg>
            <seg xml:id="i-270c7c05f6893c08-0">
              Landsbygdsutvecklingsprogrammet visar på den nya typ av jordbrukspolitik
              som växer fram, där det blir alltmer naturligt för lantbrukare
              att sälja annat än livsmedel. Landsbygdsutvecklingsprogrammet
              har också utvärderats. Det har visat sig vara väldigt väl använda
              pengar. Man har haft en väldig träffsäkerhet när det gäller att
              gynna olika miljömål.
            </seg>
            <seg xml:id="i-9f026e1541b1d9e8-0">
              Jag har väl märkt här i kammaren att entusiasmen i kväll kanske
              är större än stridslystnaden. Men det blir kanske ändring på det
              när vi senare i kväll går över till att debattera vargarna det
              är mycket möjligt. Jag kan väl tänka mig att den här entusiasmen
              beror på anslagshöjningen med 1 miljard.
            </seg>
            <seg xml:id="i-68de3dffd266c02a-0">
              Jag hör till dem som inte har haft förmånen att få ingå i den
              trevliga landsbygdsutredning som så många refererar till. I stället
              hade jag förmånen att få delta i budgetförhandlingarna. Jag kan
              säga att det var väldigt trevligt att tillsammans med våra andra
              budgetförhandlare övertyga Socialdemokraterna och Vänsterpartiet
              om att höja anslagsnivån med 1 miljard. Det visar att Sverige
              kan mer än EU om Sverige vill. Ibland har det ju sagts att vi
              har fått det här landsbygdsutvecklingsprogrammet, som många av
              dem som är intresserade av de här frågorna tycker är så bra, tack
              vare EU.
            </seg>
            <seg xml:id="i-5c9850f3992f4752-0">
              Vi i Miljöpartiet vill egentligen nationalisera jordbrukspolitiken.
              Men även med en nationell jordbrukspolitik skulle vi kunna ha
              ett sådant här program. Den här satsningen med en ökad anslagsnivå
              och det faktum att Sverige satsar betydligt mer pengar än vi måste
              för att ta hem EU-medlen visar att vi faktiskt kan bedriva en
              egen politik och prioritera när vi vill.
            </seg>
            <seg xml:id="i-77e927af4ca1720d-0">
              Vad kan man då satsa på inom det här programmet? Jag behöver
              kanske inte säga så mycket i det avseendet. Ni har ju nämnt så
              många intressanta satsningar.
            </seg>
            <seg xml:id="i-d129966bc1f6e6dd-0">
              Begreppet ekosystemtjänster använde jag tidigare. Vad kan det
              vara? Det kan vara till exempel biologisk mångfald. Ibland glömmer
              man att det finns fler hotade växtarter inom kulturlandskapet
              än det finns inom skogen alltså växter som behöver en hävd för
              att den biologiska mångfalden ska bevaras.
            </seg>
            <seg xml:id="i-1e3330a7dbe6ebef-0">
              När det gäller den stora jordbruksreform som beslutades för två
              år sedan, den så kallade MTR-reformen, ökade vi tillsammans med
              Vänsterpartiet anslaget till miljö- och landsbygdsutvecklingsprogrammet
              med 400 miljoner utöver regeringens förslag. Där kom det också
              mer pengar till betesmarkerna. Men ser vi nu till vad som hänt
              ute i verkligheten märker vi att inte heller det har räckt.
            </seg>
            <seg xml:id="i-d51c670cb242569a-0">
              Särskilt bekymrad är jag väl över betesmarkerna på det småländska
              höglandet och i Småland där betesdjuren i snabb takt försvinner.
              Där tror jag att också ett vallstöd kan ha stor betydelse för
              att behålla betesdjuren, för utan djur får vi inga marker betade.
            </seg>
            <seg xml:id="i-1a542c1416286b18-0">
              Våtmarker är en annan viktig ekosystemtjänst som man bör fortsätta
              att satsa på.
            </seg>
            <seg xml:id="i-ba7eb694047c9a5c-0">
              När det gäller ekologisk produktion kommer det fortsatta satsningar.
              Det nämns också i finansplanen.
            </seg>
            <seg xml:id="i-1d8359fc1b727128-0">
              Beträffande energiproduktionen finns det faktiskt väldigt stora
              möjligheter. Alla tänker kanske inte på hur mycket jordbruksmark
              som lagts ned i Sverige. Vi har lagt ned jordbruksmark i samma
              storleksordning som det finns jordbruksmark i hela Norge. Okej,
              man kan väl säga att vi framför allt har lagt ned den lite sämre
              jordbruksmarken. Trots det finns det väldigt stora möjligheter
              där. När vi nu ska ersätta de fossila bränslena med annat är landsbygdsutvecklingsprogrammet
              en viktig del i att åstadkomma bra investeringar.
            </seg>
            <seg xml:id="i-aebbc0a42bf7e52e-0">
              Investeringsstödet är någonting som är väldigt populärt inom
              det nuvarande programmet och något som kommer att utökas. Till
              exempel miljö- och djurinvesteringar riktade till dem som vill
              göra mer än vad lagstiftningen kräver är väldigt viktiga för att
              stimulera en sådan utveckling.
            </seg>
            <seg xml:id="i-dacc7f264b06d563-0">
              Småskalig livsmedelsförädling och investeringsstöd är positivt.
              Det tror jag att vi alla i utskottet tycker. Vi har ju haft en
              debatt om det, och där var vi egentligen väldigt eniga.
            </seg>
            <seg xml:id="i-ea6effc1888d7a54-0">
              Fortsatt stöd till mindre gynnade områden är en förutsättning
              för att vi ska kunna ha jordbruk i större delen av landet med
              allt vad det tillför i form av service till människor också på
              landsbygden.
            </seg>
            <seg xml:id="i-4c63b7ddcec59385-0">
              För att lite grann kommentera oppositionens reservationer kan
              jag säga att det väl ganska ofta är så att de går i samma riktning
              som skrivelsen. Men en av reservationerna har jag funderat en
              del på. Kanske bör man titta på den i det fortsatta arbetet. Det
              gäller reservationen om hästhållning och betesmarksstöd. Inte
              heller där är det ett så hårt avslag. Kanske är det något som
              man bör fundera på när detaljerna nu ska utvecklas.
            </seg>
            <seg xml:id="i-58c7b99b8430630c-0">
              Programmet är väldigt bra både för miljön, landsbygden och småföretagandet.
              Nu blir det ett väldigt intressant arbete här framåt maj med att
              utforma detaljerna och med att ta fram hur mycket pengar som ska
              gå till de olika delarna. Det är väl bara att hoppas på en bra
              debatt om detaljerna i programmet så att det verkligen blir så
              väl genomtänkt som möjligt.
            </seg>
            <seg xml:id="i-2e80ce8d57425792-0">
              Miljöpartiet har några reservationer i betänkandet. Jag brukar
              vara optimist, men jag är inte tillräckligt optimistisk för att
              tro att de vinner kammarens stöd. Därför har jag inga yrkanden
              om bifall.
            </seg>
          </u>
          <note type="speaker" xml:id="i-350d55bfc5442e81-0">
            Anf. 155 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-0a9542af9783291a-3">
            <seg xml:id="i-92aa399deee7e55c-0">
              Herr talman! Jag blir så oerhört nyfiken. Jag har ju inte just
              nu förmånen att få vara med och förhandla med regeringen om budgeten.
              Däremot kommer det som blir resultatet när det gäller det här
              programmet att gälla fram till år 2013.
            </seg>
            <seg xml:id="i-446771d58735d907-0">
              Jag har två frågor. Den ena rör jordbruket i sig. Jag tror, herr
              talman, att Åsa Domeij och jag är rätt så överens om att jordbruket
              är viktigt som en bas. Det gör stor nytta och bidrar till landskapsbilden
              och andra saker som Åsa Domeij tog upp i sitt inledningsanförande.
            </seg>
            <seg xml:id="i-79523a7775957cf7-0">
              Vi vet att de här människorna är företagare. De bidrar bland
              annat till livsmedelsproduktion och energiproduktion och gör egentligen
              miljönytta. En första fråga till Åsa Domeij blir därför om det
              är så att ni, oavsett vilken produktionsform jag använder i mitt
              jordbruk, i det här programmet tydligt kommer att gynna dem som
              är ekologiska producenter och om vi är överens om att jordbruket
              i sig egentligen är en viktig del när det gäller landsbygden och
              landsbygdsutvecklingen. Det är min ena fråga.
            </seg>
            <seg xml:id="i-890dc83d025a2ae5-0">
              I det sammanhanget är jag glad över att Åsa Domeij tog upp kopplingen
              till vallen. Där har vi vårt synsätt. Vi har ju särskilt markerat
              att vi tror att vallen är ett miljöstöd som vore bra gärna också
              en form av djurkoppling och att detta kom också hästen till del.
              Du får gärna haka på den reservationen så att vi kan få med det
              här.
            </seg>
            <seg xml:id="i-e58ae44cf538dd55-0">
              För att stilla min nyfikenhet blir min andra fråga, med tanke
              på procenten: Hur ser diskussionerna ut när det gäller fördelningen
              mellan prioriteringsområdena 1, 2 och 3?
            </seg>
          </u>
          <note type="speaker" xml:id="i-13cab90cfb58d299-0">
            Anf. 156 ÅSA DOMEIJ (mp) replik:
          </note>
          <u who="asa_domeij_885525" xml:id="i-db2ed22efc3f8d8a-1">
            <seg xml:id="i-4b10f403677b4f9f-0">
              Herr talman! Jag kan väl ta den sista frågan först och säga att
              det där inte är klart, utan det är ett arbete som kommer att påbörjas
              nu.
            </seg>
            <seg xml:id="i-05f286580e92ac5c-0">
              För att sedan svara på frågan om det blir ett särskilt stöd till
              ekologisk produktion kan jag svara att det kommer det att bli
              också fortsättningsvis. Men det kommer också många andra miljösatsningar
              som även de lantbrukare som inte definieras som ekologiska kommer
              att få del av.
            </seg>
          </u>
          <note type="speaker" xml:id="i-90e389de958a46e0-0">
            Anf. 157 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-0a9542af9783291a-4">
            <seg xml:id="i-aeb03ee60391637b-0">
              Herr talman! Ta till exempel vallen. Om vallen skulle komma som
              ett viktigt inslag är det då någon skillnad mellan om det är ekologisk
              vall eller om det är vanlig vall så att det skulle behöva ge en
              skillnad i stöd? Förstår Åsa Domeij vad jag är ute efter?
            </seg>
            <seg xml:id="i-b6f10089a3cdf109-0">
              Jag kan se att det finns en fara i ett utvecklingsarbete där
              vi fokuserar för mycket på produktionsformen i jämförelse med
              vad vi fokuserar på den som faktiskt producerar, om den har att
              leva upp till satta miljökrav till exempel eller till andra saker
              som vi vill och tycker är viktiga. Vi känner att den viktigaste
              förutsättningen är att vi har kvar ett levande och aktivt jordbruk,
              oavsett storlek eller produktionsform.
            </seg>
            <seg xml:id="i-b328c570f47973bc-0">
              Då kan jag se en fara i att man politiskt signalerar för mycket
              åt det hållet i ett sådant program. Jag skulle vilja skicka med
              att se till att det inte får den inriktningen.
            </seg>
            <seg xml:id="i-e11e7a75e0fdc9e0-0">
              Om det då inte var klart med fördelningen måste jag ställa frågan:
              Finns det stora diskussioner där skillnaderna är stora, eller
              känns det som att ni ligger rätt nära varandra?
            </seg>
          </u>
          <note type="speaker" xml:id="i-ba187c6a16f20af3-0">
            Anf. 158 ÅSA DOMEIJ (mp) replik:
          </note>
          <u who="asa_domeij_885525" xml:id="i-db2ed22efc3f8d8a-2">
            <seg xml:id="i-62adfeefd1d9c6b3-0">
              Herr talman! Eftersom förhandlingarna inte har börjat är det
              svårt att veta. Man vet inte hur stora strider det blir, men jag
              tror inte alls att det kommer att bli så stora stridigheter. I
              grunden finns det en enighet om att alla de här olika delarna
              är intressanta. Jag tror att det också är lättare att komma överens
              när man ökar ett program så väldigt kraftigt som det nu görs.
              Hade det varit en situation där programmet hade skurits ned hade
              det säkert varit svårare att hitta kompromisser.
            </seg>
            <seg xml:id="i-34b6971b619876ea-0">
              Stöd till ekologisk produktion är en sak i sig. Det är ett stöd
              utöver att odla vall. Man kan jämföra det med det vallstöd som
              vi förhandlade fram utom de mindre gynnade områdena i samband
              med jordbruksreformen för två år sedan. Det var ett generellt
              vallstöd, oavsett produktionsform. Men stödet till ekologisk produktion
              är en speciell sak förutom det.
            </seg>
          </u>
          <note type="speaker" xml:id="i-83b5929b13eb8a73-0">
            Anf. 159 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-b37ed6ce81305723-1">
            <seg xml:id="i-ff5c957d66e17191-0">
              Herr talman! När det gäller två av de här områdena, nämligen
              område 1 för jordbrukets konkurrenskraft och miljöersättningarna,
              har vi redan en period bakom oss, så vi har ganska så mycket kunskap
              om hur man kan utveckla olika typer av program. Vi har också utredningar
              som har pekat på vissa saker som är bra och vissa saker som är
              mindre bra. Jag vet att till exempel Per Wramner har ställt sig
              ganska kritisk till den ekologiska odlingen av betor på Gotland.
              Det finns ett antal olika frågor där vi har ganska goda guidelines
              .
            </seg>
            <seg xml:id="i-f10fc8aa54798625-0">
              Därför skulle jag vilja fråga om den nya delen, om det tredje
              området som handlar om konkurrenskraft mer generellt på landsbygden.
              Utredningens skrivelse var mycket bredare än vad som blev fallet
              med regeringens skrivelse sedan. Eftersom Miljöpartiet till viss
              del kommer att påverka utvecklingen av de här programmen genom
              sina förhandlingar med regeringen, tycker jag att det skulle vara
              intressant att få Miljöpartiets syn på vad som bör ingå i den
              tredje axeln, eller det tredje området, när det gäller LBU-programmet.
            </seg>
          </u>
          <note type="speaker" xml:id="i-0a00a3842fab8828-0">
            Anf. 160 ÅSA DOMEIJ (mp) replik:
          </note>
          <u who="asa_domeij_885525" xml:id="i-db2ed22efc3f8d8a-3">
            <seg xml:id="i-6cc2d14834cf2053-0">
              Herr talman! Jag är ganska glad för att få den frågan. Jag hade
              tänkt prata om det i mitt anförande och hann inte.
            </seg>
            <seg xml:id="i-5ce1afbd8d1bec0d-0">
              Breddningen av programmet tycker vi är väldigt spännande. Sådana
              saker som vi tänker på är småskalig livsmedelsförädling. Andra
              saker som finns är träförädling i mindre företag. Det ger betydligt
              fler intressanta arbetstillfällen på landsbygden än att transportera
              ut det mesta av råvaran till kusten och de stora industrierna.
              Ekoturism är ett annat spännande område. Traditionen av mångsyssleri
              på landsbygden ger väldigt goda möjligheter att kombinera den
              traditionella jordbruksproduktionen med en sådan här breddning.
            </seg>
          </u>
          <note type="speaker" xml:id="i-5b15cc471b1e87e8-0">
            Anf. 161 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-b37ed6ce81305723-2">
            <seg xml:id="i-398e295babeb0cdd-0">
              Herr talman! Det är fortfarande väldigt fokus på enskilda typer
              av företag. Min fråga till dig är: Borde det inte vara viktigare
              att skapa goda villkor för företagen, till exempel en bättre logistik
              och en bättre Internetutbyggnad, skapa bättre villkor för alla
              människor som bor på landsbygden och därmed för dem som är företagare?
            </seg>
            <seg xml:id="i-dc4300bd62c72c6c-0">
              Jag såg ett tv-program om en företagare som hade flyttat sin
              verksamhet ut till landsbygden. Han gjorde det inte därför att
              det fanns bidrag för hans verksamhet eller annat sådant. Han gjorde
              det för att han älskade hästar och ville ha en hästgård.
            </seg>
            <seg xml:id="i-8c49ac82eac4a82f-0">
              Vad jag försöker säga är att det rör sig om människor. På landsbygden
              är det kanske ännu mer tydligt att det är företagare och deras
              villkor som skapar tillväxten och företagen. Det kanske är minst
              lika viktigt för dem att en fungerande post eller en fungerande
              daghemsverksamhet som någonting annat. Om man har den synen väljer
              man kanske lite andra typer av företag och lite andra typer av
              insatser inom det tredje området än just ett antal behjärtansvärda
              områden som jag tror också kan ingå i utvecklingen av småskalig
              livsmedelsproduktion. Men det kanske är viktigare för den småskaliga
              livsmedelsproduktionen att man har en utveckling av en bra och
              fungerande barnomsorg och skola genom ett privat eller ett lokalt
              initiativ.
            </seg>
          </u>
          <note type="speaker" xml:id="i-9b71098eefc39d80-0">
            Anf. 162 ÅSA DOMEIJ (mp) replik:
          </note>
          <u who="asa_domeij_885525" next="cont" xml:id="i-078b621582794a06-0">
            <seg xml:id="i-a8076dfbf1e38006-0">
              Herr talman! Jag håller med Marie Wahlgren om att de generella
              villkoren egentligen är de allra viktigaste. Ta bara en sådan
              sak som hur mycket arbetsgivaravgifter ett företag med inga eller
              få anställda betalar. Sedan är frågan hur långt man gå kan med
              generella insatser just inom landsbygdsutvecklingsprogrammet.
              Det är det man får undersöka. Kan man till exempel använda landsbygdsprogrammet
              för postservice? Jag är inte riktigt säker på att det går. Men
              finns det sådana möjligheter är det väldigt intressant.
            </seg>
          </u>
          <note xml:id="i-4f5fdfce8e0f7f4e-0">
            Anf. 163 ROLF LINDÉN (s):
          </note>
          <u who="asa_domeij_885525" prev="cont" xml:id="i-c3006665c34cf734-0">
            <seg xml:id="i-d8618d2b69c08c78-0">
              Herr talman! Även jag tillhör den berömda Landsbygdskommittén
              som är vittomtalad här. Jag kan instämma i att vi har det väldigt
              trevligt och ett gott samarbetsklimat i kommittén.
            </seg>
            <seg xml:id="i-4c9e2fe6a2fa0319-0">
              Jag ska börja med att yrka bifall till förslaget i miljö- och
              jordbruksutskottets betänkande MJU13 och därmed avslag på samtliga
              reservationer och motioner.
            </seg>
            <seg xml:id="i-a175c22e279f6d55-0">
              Det påstås ofta att vi socialdemokrater saknar känsla för landsbygdens
              problem och landbygdens folk. Jag vill dementera sådana påståenden
              omgående. Vi vill se en levande landsbygd för denna generation
              och för kommande generationer. Landsbygdens utveckling är inte
              bara en fråga för dem som bor där eller för dem som bor i landsbygdens
              tätorter utan också för oss som bor i storstäderna.
            </seg>
            <seg xml:id="i-2ed228532fd004dc-0">
              Naturen är en stor tillgång liksom alla de många entusiastiska
              människor som verkar på landsbygden och som tror på sin bygd och
              dess utvecklingsmöjligheter. När vi talar om landsbygd talar vi
              ofta om jordbruket och dess betydelse för sysselsättningen. Vi
              vet att de näringar som hämtar sin råvara ur jordbruket sysselsätter
              någonstans runt 78 % av arbetskraften.
            </seg>
            <seg xml:id="i-b91937006bbe8f9f-0">
              Ett konkurrenskraftigt jord- och skogsbruk är därför avgörande
              för en levande landsbygd genom att det ger arbetstillfällen och
              vidmakthåller ett värdefullt odlings- och kulturlandskap med betande
              djur och biologisk mångfald. Men det finns ytterligare värden
              som har sitt ursprung i lantbruksföretaget. Jag tänker på diversifieringen,
              att man många gånger står på flera ben. Utöver sin basverksamhet
              bedriver var femte lantbrukare ytterligare verksamheter i sitt
              företag. Bland dessa kan nämnas bostadsuthyrning, turism med anknytning
              till jakt, fiske och andra upplevelser, entreprenadverksamhet,
              småskalig livsmedelsförädling och hästverksamheter. På så sätt
              bidrar många enskilda lantbruksföretagare dubbelt ja, kanske till
              och med trippelt till landsbygdens utveckling, och för detta ska
              de ha en stor eloge.
            </seg>
            <seg xml:id="i-b473b0a3029da3c2-0">
              Herr talman! I de senaste budgetförhandlingarna inom EU kring
              det kommande landsbygdsprogrammet fick i princip alla länder utom
              Sverige sänkt budget för landsbygdsutvecklingen. Sverige lyckades
              förhandla till sig en extra tilldelning, vilket ger oss möjlighet
              att utöka budgeten för landsbygdsutveckling. Mina meddebattörer
              har lovsjungit detta, och jag fick intrycket att ni hade varit
              med om förhandlingarna. Det hade jag ingen aning om. Det var en
              nyhet för mig. Men det var väl inte så, utan det var på andra
              ställen.
            </seg>
            <seg xml:id="i-92c6372ebc32e7e7-0">
              Hur som helst omfattar det nuvarande programmet ca 3,8 miljarder
              kronor, och som framgick av vårpropositionen, som lades fram här
              för någon vecka sedan, utökas nu budgeten under programperioden
              20072013 med 1 miljard. Det betyder att vid programperiodens slut
              uppgår budgeten till ca 4,8 miljarder kronor eller nära 5 miljarder
              till och med. För hela programperioden betyder det att vi satsar
              34 miljarder på landsbygdsutveckling jämfört med dagens 26 miljarder
              i innevarande program. Det är alltså en väsentlig ökning.
            </seg>
            <seg xml:id="i-e0e4b427111563dd-0">
              Ett förslag till program som innehåller mer detaljerade förslag
              om hur resurserna ska fördelas kommer att lämnas till EU-kommissionen
              under sommaren. Fördelningen är ännu inte fastställd, som vi har
              hört här tidigare, men klart är att det förslag som Sverige avser
              att presentera för EU-kommissionen bland annat kommer att innehålla
              insatser för miljön, till exempel förnybar energi, bevarande av
              betesmarker och ekologiskt lantbruk, landsbygdsfrämjande åtgärder
              samt satsningar riktade till jordbruksföretag och andra småföretag
              på landsbygden. Jag kan lugna oppositionen här med att inriktningen
              och fördelningen mellan de olika axlarna kommer att redovisas
              också för miljö- och jordbruksutskottet innan det skickas i väg
              till EU-kommissionen.
            </seg>
            <seg xml:id="i-5527d27a7fa05eac-0">
              Herr talman! Jag tänker nu övergå till att kommentera några av
              reservationerna i betänkandet.
            </seg>
            <seg xml:id="i-2cfc7e8ac2e57ff1-0">
              Jag har först en liten kommentar till reservation 5. Vi tycker
              också att vi ska ha tyngdpunkten på miljöåtgärder i axel två.
              Det är där tyngdpunkten ska ligga. Fördelningen procentuellt mellan
              axlarna är regeringens fråga. Däremot kommer pengarna tillbaka
              i budgeten som vi ska behandla i höst. Därmed kommer också riksdagen
              att få ett inflytande över detta. Det var reservation 5.
            </seg>
            <seg xml:id="i-55f8b4d66f06f582-0">
              Reservation 9 handlar om hästnäringen. Jag delar uppfattningen
              att hästnäringen är en av de viktigaste framtidsnäringarna på
              landsbygden. Vi vet att var tredje svensk i dag har någon form
              av kontakt med hästar, och vi vet att hästsektorn är jordbrukets
              femte största inkomstkälla och att den bidrar med ca 8 miljarder
              till vår bruttonationalprodukt. Vi vet också att hästen kan hjälpa
              oss att hålla landskapet öppet och varierat liksom att bevara
              betesmarker, och vi vet att detta kan säkerställas genom miljöersättningarna
              i landsbygdsprogrammet.
            </seg>
            <seg xml:id="i-900554f70ca36e13-0">
              När det gäller ett djurkopplat vall- och betesstöd finns detta
              i dag inom LFA-området, det så kallade kompensationsbidraget.
              Även inom ersättningen för ett öppet och varierat odlingslandskap
              krävs ett visst djurinnehav. Stödberättigade djurslag är bland
              annat nöt, vilket gynnar det aktiva jordbruket med betande djur.
              Generellt gäller dock att ersättningarna inom landsbygdsprogrammet
              inte får ha en produktionskoppling, men vi motiverar djurkopplingen
              utifrån miljöskäl.
            </seg>
            <seg xml:id="i-d4a05e3cb9d05419-0">
              Hästnäringen är inte lottlös, vilket man faktiskt kan få intryck
              av när man läser reservation 9. Enligt jordbruksreformen, som
              genomfördes 2005, kan hästnäringen få del av det nya gårdsstödet
              för åkermark och bete som hålls öppna med hjälp av hästar. Ca
              10 miljoner per år utbetalas i projektstöd till hästverksamhet,
              både till lantbruksföretag som utvecklar hästverksamhet och till
              företag utanför lantbruksnäringen.
            </seg>
            <seg xml:id="i-7476187d6e2e37d3-0">
              När det gäller miljöersättningar för bevarande av betesmarker
              samt för ett öppet och varierat odlingslandskap utbetalas drygt
              40 miljoner per år till jordbruksföretag med hästar. Dessutom
              har hästnäringen en verksamhet som faktiskt kan komma i fråga
              för åtgärder inom alla de tre insatsområdena i det kommande landsbygdsprogrammet.
            </seg>
            <seg xml:id="i-cdf620cb0e80ec47-0">
              Herr talman! I de borgerliga partiernas gemensamma reservationer
              nr 11 och 56 tar man upp konkurrensvillkoren och spelreglerna.
            </seg>
            <seg xml:id="i-ceaa80e07714fdf5-0">
              Vi har ingen annan utgångspunkt i landsbygdsprogrammet än att
              LBU-medel inte ska störa konkurrensen. Reformeringen av EU:s jordbrukspolitik
              innebar ju att jordbruksstöden frikopplades från produktionen,
              vilket blev en väsentlig förändring för jordbruksföretagens ekonomi.
              Frikopplingen innebär också att bland annat produktionsmedelsskatter
              och lagstiftning får större tyngd i jordbrukarnas beslut om fortsatt
              produktion och nyinvesteringar. Det ger å andra sidan jordbrukarna
              större frihet och möjlighet att verka på marknadens villkor, vilket
              är ett incitament till att investera där det bedöms att det är
              lönsamt. På så sätt ger reformen möjligheter till ökad lönsamhet.
              Det kan också medföra ökad diversifiering i form av kompletterande
              verksamheter, som jag var inne lite på tidigare.
            </seg>
            <seg xml:id="i-586e5761ce24fb63-0">
              Jag tycker vi har gjort rätt mycket för att förbättra jordbrukets
              konkurrenssituation. Vi har sänkt dieselskatten. Vi har sänkt
              skatten på både eldningsolja och el. Vi har en fordonsskattebefrielse
              för till exempel traktorer. Vi har avskaffat arvs- och gåvobeskattningen,
              vilket underlättar generationsskiften. Och vi återför skatten
              på handelsgödsel och bekämpningsmedel.
            </seg>
            <seg xml:id="i-ebc8aad8eb203f10-0">
              Plussar man ihop allt detta, herr talman, som jag har redogjort
              för i mitt anförande, tonar det fram en positiv framtidsbild när
              det gäller landsbygdens utveckling och därmed livsvillkoren för
              alla de människor som bor och verkar där.
            </seg>
          </u>
          <note type="speaker" xml:id="i-9a66cdf539e47585-0">
            Anf. 164 SVEN GUNNAR PERSSON (kd) replik:
          </note>
          <u who="sven_gunnar_persson_722099" next="cont" xml:id="i-96db22a1d74a5b23-0">
            <seg xml:id="i-2b9fb7da716a4125-0">
              Herr talman! Det var inte så tokigt det där, Rolf.
            </seg>
          </u>
          <note xml:id="i-651398f45ad40f16-0">
            (ROLF LINDÉN (s): Tack för det.)
          </note>
          <u who="sven_gunnar_persson_722099" prev="cont" xml:id="i-2b223e1da12b7ee1-0">
            <seg xml:id="i-7ac8c5377bebfe27-0">
              Du gav i och för sig en öppning här nu för att sätta i gång en
              debatt om jordbrukets konkurrensvillkor. Men jag tror att vi sparar
              den, för det finns ju många undersökningar av benchmarkingkaraktär
              som visar att Sverige trots allt har rejält sämre villkor på flera
              områden än de viktigaste konkurrentländerna. Det gäller dieselskatten,
              det gäller djurskyddet och det gäller andra saker.
            </seg>
            <seg xml:id="i-0a29e4fd5c7e14bf-0">
              Jag skulle vilja fråga dig hur ni ser på fördelningen mellan
              insatsområdena. Det är regeringens sak, sade du, men det vore
              ändå intressant om du kunde glänta lite på de dörrarna därför
              att det har ju betydelse. Både utredningen och även skrivelsen
              tycker jag styr mot att man betonar kontinuiteten, utifrån det
              som Åsa sade bland annat om att de utvärderingar av miljöstöden
              och annat som har gjorts är träffsäkra. Hur ser ni på fördelningen?
              Är det 108010 eller är det 157015? Hur resonerar ni nu?
            </seg>
            <seg xml:id="i-94ff010dff50c810-0">
              Sedan sade du att vi kunde vara ganska lugna därför att miljö-
              och jordbruksutskottet skulle få reda på hur procentfördelningen
              skulle se ut. Min fråga är: Kommer ni att förankra ert förslag
              till program som ni ska skicka till kommissionen i parlamentet,
              i utskottet och i EU-nämnden? Jag tycker att det är viktigt eftersom
              det är så omfattande. Jag hoppas också att du kan svara på frågan:
              Är du för att man inför en rural proofing -modell som man har
              i England när det gäller landsbygden?
            </seg>
            <seg xml:id="i-9da2af4a600b64f8-0">
              Herr talman! När det gäller fördelningen mellan insatsområdena
              ger jag mig inte in på någon procentuell gymnastik, utan jag konstaterar
              att i utredningen om LBU-programmet var vi väldans överens om
              att tyngdpunkten skulle ligga på miljöersättningarna i axel två.
              Vi tycker också att det är viktigt att vi har kvar satsningarna
              som vi har i axel ett när det gäller investeringsprogram. Det
              är där som tyngdpunkten utifrån våra utgångspunkter ska ligga
              också i de här två axlarna.
            </seg>
          </u>
          <note xml:id="i-68ea7e9d62591488-0">
            Anf. 165 ROLF LINDÉN (s) replik:
          </note>
          <note type="speaker" xml:id="i-be1f6a117bfd34f0-0">
            Anf. 166 SVEN GUNNAR PERSSON (kd) replik:
          </note>
          <u who="sven_gunnar_persson_722099" next="cont" xml:id="i-96db22a1d74a5b23-1">
            <seg xml:id="i-145e9d7e83896752-0">
              Herr talman! Vi skulle nog må bra av lite gymnastik både jag
              och Rolf Lindén, kanske av annat slag än den procentuella. Men,
              okej, du vill inte gå längre. Därför är det väl ingen idé att
              jag håller på att tjata om det, så vi tar väl de två andra sakerna
              i stället.
            </seg>
            <seg xml:id="i-8ec8138b0ad2337e-0">
              När det gäller den parlamentariska förankringen av programmet
              i dess helhet handlar det om 5 miljarder kronor per år, om 98,7
              % av Sveriges yta och om 1,4 miljoner människor. Det är rimligt
              att Sveriges riksdag, de som jobbar med frågorna i utskottet och
              EU-nämnden, får möjlighet att tycka till om det förslag som ni
              skickar till kommissionen, även om det inte i formell mening är
              lag på det.
            </seg>
            <seg xml:id="i-6302c586ec6be544-0">
              När det till sist gäller rural proofing eller konsekvensanalys
              av lagstiftning ur ett landsbygdsperspektiv och förslag från utredningar
              och myndigheter, är socialdemokratin öppen för att införa en sådan
              modell som ju är införd i broderlandet England?
            </seg>
          </u>
          <note xml:id="i-69b6bea9ad1f42bc-0">
            Anf. 167 ROLF LINDÉN (s) replik:
          </note>
          <u who="sven_gunnar_persson_722099" prev="cont" xml:id="i-2b223e1da12b7ee1-1">
            <seg xml:id="i-48486104fa4eea7f-0">
              Herr talman! Jag nämnde ju den parlamentariska förankringen i
              mitt anförande. Vi får en dragning i miljö- och jordbruksutskottet
              innan det skickas ned. Sedan kommer ju den parlamentariska behandlingen
              av budgeten där hela LBU-programmet ligger. I de diskussionerna
              är vi ju med allihop.
            </seg>
            <seg xml:id="i-33d19f642cc8642e-0">
              Konsekvensanalys av åtgärder låter ju lockande. Men jag är inte
              beredd att i dag binda upp mig för något som vi inte har diskuterat
              inom vårt parti. Vi ska diskutera det först, sedan ska du få svar.
              Det kanske blir när vi diskuterar landsbygdens utveckling i vidare
              mening när vi har lagt vårt slutbetänkande.
            </seg>
          </u>
          <note type="speaker" xml:id="i-9344f53593692fd0-0">
            Anf. 168 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" next="cont" xml:id="i-172b57c030f845e2-0">
            <seg xml:id="i-1adb8da7aeb85617-0">
              Herr talman! Det är inte så enkelt att ställa frågor till Rolf
              Lindén. Fråga efter fråga som jag hade tänkt ställa besvarade
              han successivt så jag har fått stryka. Det är inte alltid så.
              Det kanske kan bero på att vi känner varandra ganska väl och har
              ett i grunden gott samarbete i Landsbygdskommittén. Vi har en
              strävan som är ganska likartad.
            </seg>
            <seg xml:id="i-90184f504ec7cf37-0">
              Redovisningen till miljö- och jordbruksutskottet är ju alldeles
              utmärkt. Det här är ett program som ska verka ända fram till 2013.
              Även om höstbudgeten kommer har ju programmet fastställts i EU.
              Det som ni gör nu tillsammans med stödpartierna kommer att vara
              färdigt och låst. Vi har inte så mycket att säga till om där.
            </seg>
            <seg xml:id="i-d5b59685498f0898-0">
              Om ni håller med om att prioriteringsområde 2 är det viktiga
              gör det ju ingenting att ni tycker lite mer än vad vi gör i vår
              reservation och har ännu mer fokus på tvåan.
            </seg>
            <seg xml:id="i-8ca8bf8c53c53b53-0">
              Det gör ju heller ingenting att ni blir ännu tydligare i er inriktning
              när det gäller hästnäringen och möjlighet att ta del av stödet,
              som du redovisade. Det ser jag snarast fram emot. Det gäller också
              djurkopplingen.
            </seg>
            <seg xml:id="i-49de5f9dbaa46408-0">
              Rolf Lindén nämnde att konkurrensvillkoren har förenklats. Ändå
              står det ganska tydligt i skrivelsen på s. 9 att Sveriges jordbruk
              har likvärdig eller sämre konkurrenskraft jämfört med många andra
              länder som Jordbruksverket har undersökt.
            </seg>
            <seg xml:id="i-486d37775279354f-0">
              Kommer vi till höstbudgeten att få se förbättrade konkurrensvillkorsmöjligheter
              för svenskt jordbruksföretagande?
            </seg>
          </u>
          <note xml:id="i-80df57f0f5a3597a-0">
            Anf. 169 ROLF LINDÉN (s) replik:
          </note>
          <u who="catharina_elmsater-svard_2bd47c" prev="cont" xml:id="i-d7b26dac86d65a08-0">
            <seg xml:id="i-85ca803d27651b5c-0">
              Herr talman! Jag har aldrig sagt att vi har bättre konkurrenskraft
              än jämförbara EU-länder. Jag har sagt att vi har gjort mycket
              för att förbättra vår konkurrenskraft. Det var det jag redovisade.
              Om det kommer ytterligare åtgärder i höstens budget kan jag inte
              säga här ännu. Det får vi se då.
            </seg>
            <seg xml:id="i-b14f70512cbf3146-0">
              Jag tappade bort frågan om det parlamentariska. Ursäkta.
            </seg>
          </u>
          <note type="speaker" xml:id="i-c44aea63b5b44db1-0">
            Anf. 170 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" next="cont" xml:id="i-172b57c030f845e2-1">
            <seg xml:id="i-9570e87b8596f7b9-0">
              Herr talman! Det gör inte så mycket att Rolf Lindén tappade bort
              en del. Jag tycker att han var tydlig i sitt anförande. Vi håller
              oss till det som sades då.
            </seg>
            <seg xml:id="i-416daad5d792c24e-0">
              Jag vill göra ett litet medskick. Rolf Lindén nämnde den diversifiering
              som har blivit alltmer nödvändig för den som är landsbygdsföretagare
              och lantbruksföretagare. Rolf Lindén sade att nu står snart var
              femte jordbrukare på ett ben till. Det är snarare så att varje
              jordbrukare står på ytterligare fem ben. Därför blir företagarvillkoren
              så väsentliga.
            </seg>
            <seg xml:id="i-652a2b04291c9ae6-0">
              Herr talman! Jag avstår från att fråga mer. Jag ser fram emot
              höstens betänkande med det resultat som kommer från Landsbygdskommittén.
              Det är då mer kommer att tas. Vem vet, vi kanske har motsatt situation
              och har bytt regering så att du får fråga mig i stället.
            </seg>
            <seg xml:id="i-d750349c0437944e-0">
              Oavsett vilket är det ett bra arbete som görs just nu. Det kanske
              är som Åsa Domeij sade tidigare: Det är lättare när det tillförs
              pengar. Det tycker jag är bra i det här sammanhanget.
            </seg>
          </u>
          <note xml:id="i-5f5b02cf97bc128f-0">
            Anf. 171 ROLF LINDÉN (s) replik:
          </note>
          <u who="catharina_elmsater-svard_2bd47c" prev="cont" xml:id="i-d7b26dac86d65a08-1">
            <seg xml:id="i-8b337cac983d53cd-0">
              Herr talman! Det är sant. Det är alltid lättare att fördela när
              det finns resurser.
            </seg>
            <seg xml:id="i-5f4671bc32bbb764-0">
              Jag ser fram emot diskussionen om allmän landsbygdsutveckling.
              Jag är alldeles övertygad om att jag kommer att stå på den här
              sidan även nästa gång och får stå till svars för allting.
            </seg>
          </u>
          <note type="speaker" xml:id="i-f18923b3a9834160-0">
            Anf. 172 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-189dff4ca587be74-1">
            <seg xml:id="i-1f63e6216713e023-0">
              Herr talman! Jag är inte riktigt lika nöjd med det besked som
              Rolf Lindén gav kring den parlamentariska förankringen som Catharina
              var.
            </seg>
            <seg xml:id="i-d5c796e54448750b-0">
              Du sade i ditt anförande att miljö- och jordbruksutskottet ska
              informeras. Det är för mig inte en parlamentarisk förankring.
              Kommer ni att ha en parlamentarisk förankring värd namnet? Kommer
              ni att se till att ta chansen att ha med er ett brett parlamentariskt
              stöd när det här programmet ska presenteras för EU?
            </seg>
            <seg xml:id="i-53a54e8ed9af0643-0">
              Det är en ganska kort och koncis fråga som det egentligen borde
              gå att svara ja eller nej på, Rolf Lindén.
            </seg>
            <seg xml:id="i-60670e43fa7e8faf-0">
              Anf. 173 ROLF LINDÉN (s) replik:
            </seg>
            <seg xml:id="i-7c8bb5059a5750ec-0">
              Herr talman! Som politiker borde Claes Västerteg veta att det
              inte går att svara ja eller nej så enkelt och rakt upp och ned.
            </seg>
            <seg xml:id="i-1a41835db3bf7d38-0">
              Det handlar om den parlamentariska förankringen igen. Som jag
              har sagt flera gånger tidigare: I miljö- och jordbruksutskottet
              kommer det att bli en förankring.
            </seg>
            <seg xml:id="i-6312cd5568f1437f-0">
              Om jag har uppfattat saker och ting rätt ni må rätta mig om jag
              har fel äger regeringen frågan om fördelningen mellan axlarna.
              Det är inte en riksdagsfråga. Därför har man det här hanteringssättet.
              Pengarna kommer tillbaka i budgetdiskussionerna i höst.
            </seg>
            <seg xml:id="i-02e2aaa510b38b6d-0">
              Om det är så, vilket både Gud och väljarna förbjude, att ni då
              sitter på regeringstaburetterna är det ni som styr den processen.
              Jag är dock alldeles övertygad om att vi kommer att få styra den
              processen också, så den där miljarden är i trygga händer.
            </seg>
          </u>
          <note type="speaker" xml:id="i-ca0623b429cbc024-0">
            Anf. 174 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-189dff4ca587be74-2">
            <seg xml:id="i-21ce5ad59e2bbd05-0">
              Herr talman! Det är väljarna som slutligen avgör vem som styr
              efter den 17 september. Jag och Rolf Lindén har olika åsikter
              om vem som ska förbjuda vad.
            </seg>
            <seg xml:id="i-c9ed0a9f866da7e7-0">
              Oavsett vad som händer i valet är det många människor som berörs.
              Det är oerhört stora summor. En parlamentarisk förankring värd
              namnet vore därför på sin plats.
            </seg>
            <seg xml:id="i-3abe3e08e4ea4531-0">
              Jag kan inte låta bli att ta tillfället i akt och diskutera konkurrensvillkor
              med Rolf Lindén när han själv lyfter den frågan i sitt anförande.
            </seg>
            <seg xml:id="i-9de277201ac491a0-0">
              Vid ett antal tillfällen har regeringen använt en stor del av
              den svenska landsbygden som en budgetregulator. Man har använt
              de stöd som många av Sveriges jordbrukare är beroende av för att
              klara sin likviditet. För att klara sina egna utgiftstak har man
              skjutit detta på framtiden. Det har ställt jordbrukare inför det
              faktum att de måste gå till banken med mössan i hand och säga
              att de inte kan betala eftersom regeringen har valt att skjuta
              ersättningarna på framtiden, trots att man hade lovat något annat.
            </seg>
            <seg xml:id="i-6fa700a930debe36-0">
              Anser du att det är rättvisa konkurrensvillkor? Jag har mycket
              svårt att se att det är rättvisa konkurrensvillkor. Det är framför
              allt inte något som ökar trovärdigheten för det svenska systemet.
            </seg>
            <seg xml:id="i-ec652ec99d8e0fe3-0">
              Anf. 175 ROLF LINDÉN (s) replik:
            </seg>
            <seg xml:id="i-0e65d8ce310d95db-0">
              Herr talman! Jag tycker inte att budgetbehandlingen och budgetprocessen
              är någon dålig förankringsprocess i riksdagen. Jag tycker att
              vi har en bra process.
            </seg>
            <seg xml:id="i-f6da80f2963759fb-0">
              Pengarna i LBU får en bra behandling i den processen. De får
              en förankring där vi alla kan säga vad vi tycker och tänker om
              dem. Vi kan skriva våra motioner och så vidare.
            </seg>
            <seg xml:id="i-53c14e01b070509a-0">
              När det gäller jordbruksstödets utbetalning har vi inte vid något
              enda tillfälle under alla år gjort något som strider mot de regler
              som EU har satt upp. Vi har följt det regelverket till punkt och
              pricka.
            </seg>
          </u>
          <note type="speaker" xml:id="i-81f5bc252dde2e66-0">
            Anf. 176 MARIE WAHLGREN (fp) replik:
          </note>
          <u who="marie_wahlgren_e7505d" next="cont" xml:id="i-7622b955733759e5-0">
            <seg xml:id="i-dcb6f46e485bc3ad-0">
              Herr talman! Jag kan inte låta bli att börja med en kommentar
              om skillnaden mellan att följa det regelverk som EU ställer upp
              och att följa ett moraliskt kontrakt mellan oss som stat och lantbrukarna
              som företagare.
            </seg>
            <seg xml:id="i-faebe66ec8dca958-0">
              Det var inte det som min fråga skulle handla om.
            </seg>
            <seg xml:id="i-8743d817fc21ff62-0">
              Jag har faktiskt två frågor. Den ena är egentligen densamma som
              jag ställde till Åsa Domeij, och den handlar om det tredje området,
              alltså den bredare landsbygdsutvecklingen.
            </seg>
            <seg xml:id="i-cbbaa27ff0086c95-0">
              Min fråga är helt enkelt: Varför antog regeringen inte kommitténs
              skrivningar? Varför gjorde man så att säga en mycket smalare skrivning
              som enbart är inriktad på företagen och inte människorna som bor
              på landsbygden och företagarna på landsbygden?
            </seg>
            <seg xml:id="i-3d7f0702b2171f0b-0">
              Nästa fråga som jag har är ganska specifik. Och jag kan inse
              att den kan vara lite svår i detta sammanhang. Men den handlar
              om landskapsplaner. När vi antog miljömålen tog vi ett beslut
              om landskapsplaner. Vi har föreslagit att de måste kopplas till
              arbetet med LBU-program så att man inte gör saker och ting dubbelt.
            </seg>
            <seg xml:id="i-f1d98f1a401a7fac-0">
              Jag talade just med våra tjänstemän i Landsbygdskommittén om
              detta. Det visar sig att det pågår åtminstone tre eller fyra olika
              parallella processer när det gäller landskapsplaner ute på länsstyrelser
              och i regioner. Här måste vi få ett stopp. Kan ni inte ställa
              upp på förslaget att koppla ihop saker och ting?
            </seg>
          </u>
          <note xml:id="i-37bb937a43dcda40-0">
            Anf. 177 ROLF LINDÉN (s) replik:
          </note>
          <u who="marie_wahlgren_e7505d" prev="cont" xml:id="i-7db984522f20a12f-0">
            <seg xml:id="i-7898bd7573695bfe-0">
              Herr talman! Det är klart att man kan tycka att man ska koppla
              ihop olika processer. När man gör inventeringar av olika slag
              kan jag också tycka att man skulle koppla in dem i ett större
              sammanhang. Men nu är det inte så i detta fall. Landskapsplaner
              görs upp på ett ställe, och LBU-planer görs upp på ett annat ställe.
              Det är så, och det är det som vi har att förhålla oss till. Det
              får vi tyvärr leva med.
            </seg>
            <seg xml:id="i-97ec97d1df8795fb-0">
              Om jag uppfattade dig rätt hade skrivningarna blivit snävare
              om axel tre och vad den kunde innehålla. Jag kanske inte läser
              in samma saker som du i detta.
            </seg>
            <seg xml:id="i-fa191b4b3fbf4b13-0">
              Jag kan tala om vad jag tycker. Jag håller med Åsa. Hon var inne
              rätt mycket på vad axel tre kan innehålla när det gäller småskalig
              livsmedelsförädling och satsningar på det. Även fiske, jakt, turism
              och upplevelseindustrin kan vara med.
            </seg>
            <seg xml:id="i-9701deba7bb775e5-0">
              Personligen, och jag betonar att det är personligen, kan jag
              också tänka mig en delfinansiering när det gäller alternativ barnomsorg.
              Det kan exempelvis handla om att starta kooperativa dagis på landsbygden
              eller en kooperativ skola. Jag kan tänka mig en del satsningar
              där och använda dessa medel till det.
            </seg>
          </u>
          <note type="speaker" xml:id="i-e04271f92cdccde2-0">
            Anf. 178 MARIE WAHLGREN (fp) replik:
          </note>
          <u who="marie_wahlgren_e7505d" next="cont" xml:id="i-7622b955733759e5-1">
            <seg xml:id="i-1c5735db93eb072f-0">
              Herr talman! Jag tycker att det är en lite defensiv syn att säga
              att nu är det så här, och nu gör vi landskapsplanerna, och sedan
              har de ingen betydelse för LBU. Gör man landsbygdsplaner pekar
              ju de ut de områden som är extra viktiga, till exempel biologisk
              mångfald. Det borde vara en input i det lokala arbetet med LBU-program
              när det gäller miljömålen. Inte när det gäller alla, men när det
              gäller vissa delar. Att faktiskt få dessa processer att samverka
              när de nu sker samtidigt, tycker jag vore viktigt.
            </seg>
            <seg xml:id="i-f38581ce216d2aa4-0">
              Jag blev väldigt glad när du tog upp alternativ barnomsorg och
              kooperativ barnomsorg. Jag hoppas verkligen att dina åsikter inte
              bara blir dina personliga utan det socialdemokratiska partiets
              åsikter. Jag tror nämligen att den öppenheten är vad som krävs
              när det gäller arbetet i axel tre.
            </seg>
            <seg xml:id="i-d191749ac024338b-0">
              En annan öppenhet borde handla om att man ser att till exempel
              arbetet med att hålla bygdegårdar, lokaler och kultur öppna är
              någonting som skulle kunna ligga i ett Leaderprogram som en del
              av att öka landsbygdens attraktivitet och kanske vara en väldigt
              viktig del för en turistföretagare även om det inte är direkt
              inne i hans turistföretag. Ha därför denna breda syn, och tappa
              den inte! Och låt mig ha fel i fråga om hur jag tolkade regeringens
              skrivningar när det gällde axel tre! Då är jag väldigt glad.
            </seg>
          </u>
          <note xml:id="i-b267be5b43cb6d38-0">
            Anf. 179 ROLF LINDÉN (s) replik:
          </note>
          <u who="marie_wahlgren_e7505d" prev="cont" xml:id="i-7db984522f20a12f-1">
            <seg xml:id="i-53cb7211a7b06b64-0">
              Herr talman! Jag läser inte samma snävhet som du. Men det är
              som det är med det.
            </seg>
            <seg xml:id="i-e1ab219409e14f37-0">
              När det gäller vår syn på till exempel alternativ barnomsorg
              så har vi aldrig varit emot kooperativ inom barnomsorg. Jag bor
              själv i en stadsdel i Göteborg där vi har ett antal kooperativa
              dagis. Det fungerar alldeles utmärkt. Det har aldrig varit några
              problem. Vi har tvärtom bejakat den utvecklingen. Jag ser inga
              problem med det. Däremot ser jag väldigt mycket fram emot vad
              vi kan göra inom axel tre för att underlätta livet på landet.
              Men det är en annan diskussion som vi återkommer till.
            </seg>
          </u>
          <note xml:id="i-a28e786dd85e3ed4-2">
            Överläggningen var härmed avslutad.
          </note>
          <note xml:id="i-985b6803893d0788-0">
            17 § Jakt och viltvård
          </note>
          <note xml:id="i-67aafc2e724910a6-4">
            Föredrogs
          </note>
          <note type="speaker" xml:id="i-3a62047340d26395-0">
            Anf. 180 BENGT-ANDERS JOHANSSON (m):
          </note>
          <u who="bengt-anders_johansson_e22bc9" next="cont" xml:id="i-c3e265607fb57dc7-0">
            <seg xml:id="i-ec3e66d83175dd24-0">
              Herr talman! Jag vill först av allt yrka bifall till reservation
              5.
            </seg>
            <seg xml:id="i-09ea98d7095c9c3e-0">
              Kolleger, det är nu snart bokslut för den här mandatperioden.
              Och när det gäller jakt- och viltvårdsfrågorna har det inte hänt
              speciellt mycket under dessa fyra år.
            </seg>
            <seg xml:id="i-8bdeeb7072189f8f-0">
              Jag ska börja med att säga att vi fram till årsskiftet hade en
              socialdemokrati som inte lyssnade. Man följde inte upp de beslut
              som man hade fattat, och man föreslog definitivt inga åtgärder.
            </seg>
            <seg xml:id="i-f440181b107b761f-0">
              Det som har varit mest aktuellt under denna mandatperiod och
              fått mest utrymme är den så kallade § 28 och som på kanslisvenska
              heter skyddsjakt utan föregående myndighetsbeslut. Det har handlat
              om vargpopulationen, och det har handlat om blyfrågan. Jag vågar
              påstå att på alla dessa tre områden har Socialdemokraterna tillsammans
              med sina stödpartier misslyckats. Men på en punkt får jag ändå
              ge en eloge till regeringen, och det är att man har lyssnat till
              det moderata förslaget om att rörelsehindrade inte ska behöva
              söka speciellt tillstånd, speciellt för vilken jakt och vilket
              antal etcetera det handlar om, för att få jaga från motordrivet
              fordon.
            </seg>
            <seg xml:id="i-d1f104285dcc3b92-0">
              Nu hoppas jag bara att man lever upp till den utfästelse som
              finns i betänkandet eftersom den ännu naturligtvis inte är genomförd.
              Men jag ville ändå ge denna eloge. Jag tycker att det är viktigt
              att ge just de rörelsehindrade denna möjlighet.
            </seg>
            <seg xml:id="i-34ce942db7aedc3a-0">
              Herr talman! Rovdjur väcker känslor. De väcker varma känslor.
              De väcker rädsla. I vissa fall väcker de till och med avsky. Och
              de väcker beundran och så vidare. Det som nu är för handen är
              att 90 % av vargpopulationen, 50 % av lodjursstammen och 30 %
              av björnarna finns just inom en tredjedel av landets yta. Med
              vetskap om denna förutsättning förstår man också varför det har
              blivit så mycket rubriker, speciellt i de områden där de finns.
            </seg>
            <seg xml:id="i-58703bb2ab291731-0">
              Från moderat sida har vi inte ställt upp på någon antalsexercis
              när det gäller hur många rovdjur som vi ska ha. Vi tyckte att
              det var fel väg att gå, utan man får skapa de stammar som det
              finns förutsättningar för och göra en avvägning med mänskliga
              intressen. Där har vi varit mycket tydliga och sagt att när det
              blir en konflikt måste alltid människornas förutsättningar värderas
              högre än djurens. Med detta som utgångspunkt är det betydligt
              mycket lättare att hantera denna typ av frågor.
            </seg>
            <seg xml:id="i-a7cfb915814f1e14-0">
              Jag har under hela denna mandatperiod försökt att få Miljöpartiet
              och Vänstern att stå upp för att människovärdet är överställt
              djurvärdena. Men hitintills har jag inte fått något erkännande
              för detta synsätt. Måhända, herr talman, kommer det att ske i
              kväll.
            </seg>
            <seg xml:id="i-1b9afc92db634d1a-0">
              Vi hade före jul en manifestation när det gäller rovdjurspolitiken.
              I Falun var det 3 000 människor, i Mora var det 2 500 människor,
              och i Dals-Ed var det strax efter årsskiftet 2 500 människor.
            </seg>
            <seg xml:id="i-e023faa5f5f5e93b-0">
              Jag vågar påstå att Socialdemokraterna inte lyssnade. De satt
              stilla i båten och brydde sig inte speciellt mycket om det här.
              Men någonting hände, för just nu är de i full panik. Kan det möjligen
              vara så att de började förstå att 300 000 jägare kanske är en
              intressant målgrupp? Det kan vara så. Tänker man därefter på att
              det kanske finns en tre fyra andra i varje jägarfamilj så pratar
              vi om uppemot en miljon väljare som man måste fundera lite mer
              nogsamt på.
            </seg>
            <seg xml:id="i-d77f541dd607d8c0-0">
              Man försökte med att tillsätta en rovdjursutredare, man namngav
              vederbörande etcetera. Allt var frid och fröjd så långt. Men det
              gick bara några dagar så tillsatte Socialdemokraterna en egen
              intern grupp som skulle köra någon form av skuggutredning parallellt
              med utredaren. Klok som den första utredaren var så tog han sin
              mats ur skolan. Det här är inget annat än ett debacle och ett
              oskickligt hanterande av en angelägen fråga. Nu har man för all
              del, fortfarande i full panik, fått en ny utredare, som jag hoppas
              kan slutföra sitt uppdrag.
            </seg>
            <seg xml:id="i-40956934fabd05de-0">
              Den kanske viktigaste symbolfrågan i diskussionerna har varit
              just § 28, alltså möjligheten för enskilda att utöva skyddsjakt
              utan föregående myndighetsbeslut. Före den 1 mars i år för fram
              till dess hände ingenting gällde följande: Ett rovdjur var tvunget
              att göra ett upprepat anfall mot ett tamdjur för att man skulle
              få ingripa genom att exempelvis avliva rovdjuret. Det måste alltså
              vara ett upprepat anfall; rovdjuret skulle först tugga en gång,
              sedan gå ifrån bytesdjuret och sedan gå på antingen det eller
              det friska djuret igen. Då fick man ingripa.
            </seg>
            <seg xml:id="i-1281e637c95cbd44-0">
              Detta är fullständigt otillständigt! Det är fullständigt otillständigt
              att kräva att en tamdjursägare stillatigande ska åse detta. Om
              man inte begriper hur otillständigt det är så har man ingen som
              helst förmåga till empati, vågar jag påstå.
            </seg>
            <seg xml:id="i-7df552c4f5616e6c-0">
              Efter den 1 mars har äntligen regeringen ändrat reglerna, men
              det blev naturligtvis bara en halvmesyr. Nu skulle det bara gälla
              djur innanför hägn. Alla lösspringande hundar i samband med jakt,
              katter, fäboddjur eller djur som har blivit skrämda av rovdjur
              och har tagit sig ur sin inhägnad är precis lika oskyddade som
              tidigare.
            </seg>
            <seg xml:id="i-8ebee2b68799d166-0">
              Det här är inget annat än misstro mot de 300 000 kvinnor och
              män som är jägare. Man tror att de ska använda sig av möjligheten
              att idka illegal jakt.
            </seg>
            <seg xml:id="i-b8fc1e45166d941b-0">
              Nu, fem över tolv, när det börjar kännas i valvinden att man
              fortfarande kanske sviker på de här punkterna så öser man in 30
              miljoner för att skapa någonting som heter rovdjursakutgrupp.
              Har ni hört någonting så sällsynt krystat? En rovdjursakutgrupp
              som om en sådan skulle kunna hantera en akut uppkommen situation!
            </seg>
            <seg xml:id="i-b40c762edc81ab20-0">
              I samma förslag ska man försöka få hundarna vargrena. Det är
              över huvud taget inget problem. Det är ju inte hundarna som jagar
              varg utan det är faktiskt tvärtom. Man kan nästan tro att det
              är någon som inte har förstått det här över huvud taget som har
              lagt fram förslagen. Det finns ingen som helst efterfrågan på
              de här åtgärderna. Ändå lägger man fram förslagen.
            </seg>
            <seg xml:id="i-a560b64228d7d7a0-0">
              Herr talman! Det börjar närma sig val. Mot den splittrade bild
              som man visar från regeringens sida med stödpartierna finns det
              nu en allians som tar fasta på människors oro och som tar fasta
              på möjligheten att också skapa en trygghet åt rovdjuren. Det gör
              vi genom att ge § 28 ett riktigt innehåll, nämligen att man har
              rätt att skydda sina tamdjur i alla situationer. Det är precis
              så man har det i Finland. Efter ett besök där i vintras kan jag
              avslöja att detta i fjol användes en gång. Det sköts en varg på
              grund av detta.
            </seg>
            <seg xml:id="i-9164af366ac35516-0">
              Det är väderkvarnar som gäller här. Med en regering stödd på
              partier som är jaktmotståndare i botten kan det inte bli annat
              än pannkaka.
            </seg>
            <seg xml:id="i-6376c9b0bbb07275-0">
              Jag beklagar detta, herr talman. Jag hoppas att vi blir tillräckligt
              många som har engagemang i dessa frågor så att vi den 17 september
              väger över och vi får en allians som kan ta rätt på den här frågan,
              åtminstone.
            </seg>
          </u>
          <note xml:id="i-73a2d4d0c5b55ee7-0">
            Anf. 181 SVERKER THORÉN (fp):
          </note>
          <u who="bengt-anders_johansson_e22bc9" prev="cont" xml:id="i-3f60a5f0381bea61-0">
            <seg xml:id="i-8b3a2d793d28e540-0">
              Herr talman! För Folkpartiet liberalerna är rovdjurspolitiken
              och landsbygdspolitiken viktiga frågor. Det betänkande och den
              debatt vi nu har skulle handla om jakt och viltvård där mycket
              finns att diskutera, till exempel hur vi behöver utöka jakt på
              säl och skarv. Men fokus hamnar som vanligt på rovdjurspolitiken.
              Regeringen och dess stödpartier bär ansvaret för att det blir
              på det viset.
            </seg>
            <seg xml:id="i-5e0861ec41d0d6a8-0">
              Jag vill inledningsvis påminna om det som jag har lyft fram flera
              gånger i den här debatten vårt ansvar både som politiker, jägare
              och vanliga människor ute i landet för den debatt som förs. Vi
              måste komma ifrån den vulgärdebatt som tyvärr ofta fortfarande
              dyker upp med hänvisningar till sagor när det gäller våra rovdjurs
              farlighet och så vidare. Det är mycket viktigt med en korrekt
              och saklig debatt så att vi kommer ur det elände som föregående
              talare här har beskrivit.
            </seg>
            <seg xml:id="i-5bc01b119da9e133-0">
              Herr talman! Debatten om rovdjurspolitiken, främst vargen, handlar
              om en klassisk liberal fråga naturvården. Folkpartiet vill få
              en livskraftig och jaktbar vargstam i Sverige och en rovdjurspolitik
              som har bred acceptans. Vi anser att den socialdemokratiska regeringen
              har försatt rovdjurspolitiken och förtroendet för oss politiker
              i stor fara genom att inte fatta beslut bland annat i fråga om
              § 28 i jaktförordningen. När beslutet väl kom var det varken tillräckligt
              tydligt eller tillräckligt långtgående.
            </seg>
            <seg xml:id="i-191fd14c2095628c-0">
              Ska vi ge förutsättningar för tolerans hos tamdjursägare mot
              de stora rovdjuren och minska möjligheten till avsiktlig illegal
              jakt måste tamdjursägare som lever i närheten av rovdjur känna
              större trygghet i att kunna skydda sina djur. 28:an måste vara
              enkel att tolka, och vi måste reglera vad djurägare och polis
              ska vidta för åtgärder efter att rovdjur dödats.
            </seg>
            <seg xml:id="i-4153102d39cd9b74-0">
              Regeringens beslut att ändra jaktförordningen innebär att det
              under vissa omständigheter blir lagligt att döda en varg som har
              kommit in i ett tamdjurshägn. En dödad varg ska ligga orörd på
              platsen tills polisen ger tillstånd till flyttning efter det att
              en bedömning har gjorts av om kraven i jaktförordningen har uppfyllts.
              Denna förändring är ett steg i rätt riktning, men otillräcklig.
              Folkpartiet anser att ägare av tamdjur ska ha rätt att skydda
              också sina frigående tamdjur, till exempel på en fäbod utan inhägnad.
              Detsamma gäller ägare av jakthund som attackeras av varg.
            </seg>
            <seg xml:id="i-6f59413f3c2734c7-0">
              Möjligheten att försvara tamdjur och hund kan innebära att några
              fler rovdjur dödas varje år jämfört med nuläget. Men förslaget
              myndigförklarar djurägarna och ger dem ett ansvar för att inte
              missbruka den befogenhet de får. Visar det sig bli fallet så får
              det bli en återgång till de gamla reglerna. Vår och våra allianskollegers
              bedömning är att när tydliga regler om platsundersökning och vad
              djurägare och polis ska vidta för åtgärder efter det att rovdjur
              dödats också regleras i jaktförordningen, vilket inte är fallet
              i dag, så ökar rättssäkerheten för djurägare. Risken för felaktigt
              utnyttjande av paragrafen minskar också.
            </seg>
            <seg xml:id="i-b4c7d141c1aee2f8-0">
              Herr talman! Mycket tyder på att det etappmål för varg som riksdagen
              beslutade om 2001 kommer att nås inom ett par år. Därför är det
              mycket viktigt att en noggrann uppföljning och utvärdering av
              politiken görs nu och att förvaltningsplaner förbereds även för
              varg. Det har vi krävt i denna kammare åtminstone de senaste två
              åren.
            </seg>
            <seg xml:id="i-84a9953862caf57b-0">
              Ytterligare ett bevis på en handlingsförlamad socialdemokratisk
              regering är att den rovdjursutredare man har tillsatt inte har
              fått chansen att fullfölja sitt uppdrag utan pekpinnar. Han avgick
              innan rovdjursutredningen hann påbörjas. När avgår den nu sittande?
            </seg>
            <seg xml:id="i-7e0648d60601f563-0">
              Snabb kontakt, kommunikation och information direkt på lokal
              nivå när det behövs är lika viktigt som ett enkelt och tydligt
              regelverk. Om samhället kan ge information och hjälp när behov
              uppstår antingen vid problem eller nyetablering av till exempel
              varg så kan rovdjurspolitiken få det förtroende den behöver. Berörda
              länsstyrelser har naturbevakare, ibland tyvärr deltidsanställda,
              med god lokal kännedom och goda kontakter för detta arbete. Folkpartiet
              har redan tidigare krävt att regeringen skulle samla resurserna
              så att det verkligen finns tillgängliga naturbevakare i de rovdjurstäta
              länen, speciellt där nyetableringar förväntas. Varje krona som
              satsas på direkt kommunikation och kontakt när det behövs är just
              nu mer effektiv än breda allmänna informationsinsatser.
            </seg>
            <seg xml:id="i-ae62c7458cb3db5f-0">
              Är det en sådan satsning som döljer sig bakom regeringens satsning
              på rovdjursakutgrupper med början i Värmland och Dalarna? Det
              är den funktion jag beskrivit som måste finnas tillgänglig och
              inte ett stort antal personer. Det är också viktigt att arbetet
              i de regionala rovdjursgrupperna och i det nationella rovdjursrådet
              blir effektivt och lokalt upplevs som konkret och meningsfullt.
            </seg>
            <seg xml:id="i-1346f818c78a986c-0">
              Folkpartiet liberalerna anser att Naturvårdsverket ska ha det
              övergripande ansvaret att besluta i skyddsjaktsfrågor. Naturvårdsverket
              ska kunna delegera beslut i skyddsjaktsfrågor till länsstyrelse
              när vargstammen i Sverige bedöms vara livskraftig, precis som
              i dag är fallet med björn och lo. Grunderna för ett sådant beslut
              ska finnas angivna i lagstiftningen. I enstaka fall är skyddsjakt
              då och då nödvändig och även i dag fullt möjlig. Det är viktigt
              att påpeka det, eftersom det ofta har glömts bort i debatten.
              Men mycket finns fortfarande att göra för att åstadkomma snabbare
              kontaktvägar mellan lokal nivå, regional nivå och riksnivå.
            </seg>
            <seg xml:id="i-9daac3be85ddbb61-0">
              Både länsstyrelser och Naturvårdsverk har verkligen legat på
              för att få departementet att underlätta snabba lokala beslut när
              skyddsjakt behövs, till exempel för enstaka individer som ställer
              till problem. Det har gällt problem som har förorsakas av björnhonor
              med ungar eller lohonor med ungar. I dag har länsstyrelser med
              fasta stammar av björn och lo möjlighet att själva besluta om
              skyddsjakt för enstaka individer av dessa arter. Naturvårdsverket
              föreslog för mer än två år sedan att 27 § i jaktförordningen skulle
              ändras så att länsstyrelsen också kunde meddela jakt på familjegrupper,
              men ännu har ingenting hänt. De här förslagen har legat i två
              år på departementet.
            </seg>
            <seg xml:id="i-b73f2de8431a63d3-0">
              Herr talman! Att som Miljöpartiet säga blankt nej till ytterligare
              förändringar av § 28 gynnar, i det läge vi nu hamnat i, ingen,
              varken varg eller människa. Att som Socialdemokraterna varken
              kunna hantera frågan om § 28 eller på ett trovärdigt sätt få i
              gång en rovdjursutredning är förödande både för rovdjurspolitiken
              och för förtroendet för oss politiker.
            </seg>
            <seg xml:id="i-08fc8c32ac5d4901-0">
              Det är ett absolut måste att den uppföljning och de utvärderingar
              av rovdjurspolitiken som var planerade nu verkligen kommer i gång
              och resulterar i förändringar så att tamdjursägare känner trygghet
              i att de kan skydda sina djur och så att rovdjursvänner känner
              trygghet för vargstammens utveckling. Nödvärnsrätten måste naturligtvis
              också bli så tydlig och enkel att tolka att rättssäkerheten för
              både människa och rovdjur ökar.
            </seg>
          </u>
          <note xml:id="i-b10b38fff128e38c-0">
            Herr talman! Jag vill avslutningsvis yrka bifall till den gemensamma
            alliansreservationen nr 5.
          </note>
          <note type="speaker" xml:id="i-31862013b6d38e3c-0">
            Anf. 182 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-2eed3032f81e679e-0">
            <seg xml:id="i-2d4cf2e8385ad07d-0">
              Herr talman! Även om vargfrågan är långt ifrån det enda problemet
              i vår jaktlagstiftning utgör den, som vi har hört här i dag, det
              helt dominerande inslaget i dagens viltvårdsdebatt. Men av tidsskäl
              begränsar jag mig ändå huvudsakligen till vargfrågan.
            </seg>
            <seg xml:id="i-60c35ec4a4a3f498-0">
              De rent känslomässiga ställningstaganden som ofta präglar argumentationen
              får man inte bara avfärda som irrationella, men de måste självfallet
              ställas i relation till alla övriga argument när man gör den slutliga
              sammanvägningen för en ändamålsenlig rovdjurspolitik i vårt land.
            </seg>
            <seg xml:id="i-f624737abe30e5f5-0">
              Jag tar fasta på det. Det ska alltså vara rovdjurspolitiken i
              vårt land. Det hävdas nämligen att vargen är utrotningshotad,
              och så är uppenbarligen inte fallet. Vargstammen på norra halvklotet
              uppskattas till ungefär 250 000 individer. Motivet att ha varg
              i Sverige för att rädda arten från utrotning saknar i den meningen
              relevans. En vargpopulation i vårt land på 200 individer, eller
              någonting i den stilen, gör varken till eller från för vargbeståndets
              fortlevnad här på vår jord.
            </seg>
            <seg xml:id="i-40dd6c7b54d9b0b9-0">
              Men om man med utrotningshotad i stället avser vargförekomsten
              begränsad till just Sverige blir problemställningen en annan.
              Skälet att återinföra en vargstam i vårt land är då att arten
              tidigare har funnits här och därmed hör till vår ursprungsfauna,
              och så är det nog. Mot det hävdas att den vargstam vi nu låter
              föröka sig inte är den ursprungliga skandinaviska rasen utan inplanterad
              från andra sidan Östersjön. Hur det argumentet ska värderas råder
              skilda meningar om.
            </seg>
            <seg xml:id="i-c8ad173d9b6c5304-0">
              Det finns de som pekar på faran med att ersätta inhemska raser
              med importerade. De tar som exempel att när vi inplanterade signalkräftan
              i stället för flodkräftan gick det helt snett. Man menar att detta
              är ett närliggande argument mot uppförökning av dagens icke-nordiska
              vargstam. Den degeneration som man anser sig ha konstaterat ser
              man med en viss rädsla på framöver. Man tror att det beror på
              inavel. Hur motiverat det är är svårt att säga med de meningsskiljaktigheter
              som råder i vargfrågan. Men det vore ju tragiskt att uppföröka
              en svensk stam som riskerar att bli degenererad.
            </seg>
            <seg xml:id="i-eaba7bfb82b18298-0">
              Mot det invänds att genom invandring kan vi få friska vargar
              från öst och på det viset häva inaveln. Det är möjligt. Men om
              det motsatta inträffar, att degenererade vargar i stället genom
              utvandring till öst försvagar den stam som de har, är det då bara
              deras bekymmer?
            </seg>
            <seg xml:id="i-206a5a2fdeb0db03-0">
              En komplikation för varg i Sverige är att i de områden där vargtätheten
              är som störst bedrivs en för Sverige unik boskapsskötsel. Den
              bedrivs i avlägsna skogsbygder med den sista spillran av numera
              utrotningshotade inhemska kreatursraser. Och de är utrotningshotade
              i ordets verkliga bemärkelse och således inte bara i Sverige.
              De är som sagt unika och därför utomordentligt angelägna att bevara
              för framtiden. Det är en uppgift som självfallet försvåras och
              till och med kan omöjliggöras om vargförekomsten är för stor.
              Det går inte att stängsla överallt. Det är inte realistiskt rent
              ekonomiskt.
            </seg>
            <seg xml:id="i-822b71dd0b66e985-0">
              Att vargtätheten har blivit besvärande hög har sin grund i att
              vargens spridningsområde inte alls blev det förväntade. Vargen
              förefaller inte benägen att fortsätta att anpassa sitt beteende
              till det som vi förväntade eller nästan krävde.
            </seg>
            <seg xml:id="i-0f438b8f5c0e9ed1-0">
              Vargfrågan engagerar många i samhället. Det sker ofta utifrån
              helt olika utgångspunkter. En avgörande uppdelning är mellan glesbygd
              och stad. Där är motsättningarna uppenbara och delvis självklara.
              Det är rent verklighetsfrämmande att försöka förneka deras existens.
              Den attityd glesbygden ofta tycker sig möta från storstaden är
              att man på landet oroar sig för vargen helt i onödan. Vargen har
              inte gjort människan ont på år och dag, hävdas det. Att låta barnen
              traska till skolbussen genom skogen där vargen hörts yla på natten
              sägs vara ofarligt. Men hur många lugnas av det vare sig de kommer
              från stad eller land? Den besserwisserattityd som bemöter glesbygdens
              oro väcker därför begriplig upprorsstämning på sina håll.
            </seg>
            <seg xml:id="i-5eccb22a397ace81-0">
              En helt avgörande fråga som har långtgående principiell räckvidd
              är denna: Är det förenligt med en solidarisk samhällssyn att en
              viss kategori medborgare, i en viss landsända, i ett visst avseende
              påtvingas en återgång till tidigare generationers levnadsvillkor
              med motivering att så här har det varit förr? Den frågeställningen
              inrymmer svåra avvägningar.
            </seg>
            <seg xml:id="i-1ffa0927788d8042-0">
              Under de 150 år som gått sedan vi hade en vargstam i Sverige
              har oerhört mycket förändrats, till exempel våra levnadsvanor,
              vårt sätt att se på naturen och umgås med den, städernas tillväxt
              och landsbygdens avfolkning, behovet av rekreation och så vidare.
              Jord- och skogsbruk, industrier och kommunikationer har förändrats
              till dagens komplicerade samspel. Inte bara vi människor, utan
              också flora och fauna har anpassats. Att under de förhållandena
              införa en sedan 150 år försvunnen faktor i dagens mångfasetterade
              och integrerade samhälle är ett vågspel. Vad skulle reaktionen
              bli om riksdagen beslöt att återinföra 200 hästdroskor i Helsingforsstrafiken?
            </seg>
            <seg xml:id="i-3ea4bc0185466219-0">
              Exemplet kan låta parodiskt, men just så upplever en stor del
              av medborgarna den jaktlagstiftning som åläggs dem från huvudstaden.
              Den så omtalade subsidiaritetsprincipen att besluten ska fattas
              på lägsta möjliga nivå sätts alltför ofta ur spel. Ändå finns
              lysande exempel på hur ändamålsenlig den kan vara i olika viltskyddssammanhang.
              Från att ha reglerats på riks- och länsnivå har vi i dag ett system
              för reglering av älgstammen där besluten tas på bygdenivå med
              ett minimum av byråkrati. Vildsvinsstammen utvecklas snabbare
              än byråkratin hinner med. Därför fattas nu de beslut som behövs
              på lokal nivå.
            </seg>
            <seg xml:id="i-53e3b44c22a15800-0">
              Den organisation för viltvård som vuxit fram på lokal nivå under
              senare decennier är så ändamålsenlig att den tillåtits överta
              statliga organs tidigare uppgifter. Här handlar det om vårt ädlaste
              högvilt, älgen. Men så snart det gäller rovdjursförvaltning är
              plötsligt misstänksamheten mot lokalt beslutsfattande närmast
              total. Där gäller teori mot praktisk erfarenhet. Varför inte i
              stället förse den lokala nivån med mer av rådgivning och mindre
              av beslut, även när det gäller rovdjursförvaltning?
            </seg>
            <seg xml:id="i-a8463eca73e7a5c7-0">
              Dessvärre hotar utvecklingen att gå motsatt väg. Det främlingskap
              glesbygden kan känna inför beslut som fattats i Helsingfors kommer
              inte att bli mindre när besluten i stället tas i Bryssel. Kanske
              bör vi hämta inspiration från Finland, som inte tvekat att utmana
              EU i just vargfrågan och inte, som vi, bara accepterar vad EU
              föreskriver. Dessutom tycks EU-domstolen ha lagt ned sin talan
              mot Finland, vilket ju är en stor framgång för Finland.
            </seg>
            <seg xml:id="i-d1c0a845cb358947-0">
              Med detta sagt hoppas jag att jag har lyft upp åtminstone några
              omständigheter som måste vägas in i den lagstiftning som vi förhoppningsvis
              ska komma fram till. § 28 uppfyller inte rimliga krav på ändamålsenlig
              vargpolitik. Nästan alla delar den uppfattningen. Möjligheten
              att freda tamdjur mot varg måste utökas. Principen att kunna avvärja
              angrepp av varg på tamdjur i ett tidigare skede än som nu är tillåtet
              är en nödvändighet för att jaktlagstiftningen över huvud taget
              ska vinna erforderlig acceptans. En principiell 200-metersgräns
              kan vara realistisk och bör utgöra förutsättningen för den slutliga
              utformningen av lagstiftningen.
            </seg>
          </u>
          <note xml:id="i-12efe891d4f8183e-0">
            Herr talman! Jag yrkar bifall till reservation nr 5.
          </note>
          <note type="speaker" xml:id="i-95fbf0dfeb0bc8a0-0">
            Anf. 183 KJELL-ERIK KARLSSON (v):
          </note>
          <u who="kjell-erik_karlsson_dee3bc" xml:id="i-cff6c342d2c28638-0">
            <seg xml:id="i-71f755f8eac99362-0">
              Herr talman! Då var det dags igen att ge sig in bland jakten
              och viltet. I det här betänkandet behandlas många olika aspekter
              på viltvård, jakt och rovdjurssituationen.
            </seg>
            <seg xml:id="i-a8f4b7d3e7f4f883-0">
              Varför väcker då rovdjuren så starka känslor hos människor i
              synnerhet vargen? Hur kommer det sig att av alla svenska rovdjur
              har just vargen blivit en ondskans symbol i många människors ögon?
              Är det månntro sagan om vargen och Rödluvan som har påverkat?
              Vargen, som är alla hundars stamfader, borde rimligen vara ett
              djur som är beundrat för sitt mod och sin styrka. I dag handlar
              många reportage om upplevd rädsla, upplevelser av för många vargar,
              upplevelser av för lite älg och upplevelsen att jakten och friheten
              inskränks.
            </seg>
            <seg xml:id="i-2dcec621626e1746-0">
              När det påstådda får större betydelse än fakta så lönar det sig
              att skrämma upp folk. En del, speciellt inom jaktkretsar, upprepar
              ständigt mantrat att rovdjurspolitiken har havererat. En påstådd
              sanning som upprepas tillräckligt högt och tillräckligt många
              gånger blir till slut upplevd som en verklig sanning för många
              människor. Så har det blivit med motståndet mot varg.
            </seg>
            <seg xml:id="i-021329b4de43212e-0">
              Helt i linje med den ibland ganska aggressiva agitationen har
              den stora opinionsundersökning som presenterades av Fjällmistra
              i början av året helt hamnat i bakvattnet. Undersökningen visar
              att utslaget på hela Sverige stöder mer än 85 % riksdagens mål
              för lo, järv, björn och varg. Samtidigt med detta visar undersökningen
              att det finns ett starkt förtroende för Naturvårdsverket, länsstyrelserna
              och naturvården.
            </seg>
            <seg xml:id="i-f8c4b769ce817c49-0">
              Vänsterpartiet har i detta betänkande två reservationer tillsammans
              med Miljöpartiet de gröna. Den ena reservationen baseras på en
              motion som bland annat handlar om vargstammens livskraft och genetik.
              I motionen beskriver vi problemet med att varg från den rysk-finska
              vargstammen har svårt att, eller nästan omöjligen kan, ta sig
              in till Sverige från sin hemvist för att utbyta välbehövliga gener.
              Det borde finnas ett naturligt flöde av varg med nya gener österifrån,
              men så är det tyvärr inte nu. De som försöker komma hit från öster
              försvinner eller dödas innan de når fram till den svensk-norska
              populationen.
            </seg>
            <seg xml:id="i-699a4a3ab67ff139-0">
              Den andra reservationen baseras på en motion om rovdjurspolitiken
              i stort och handlar om att ge Naturvårdsverket i uppgift att minska
              antalet rovdjursdödade tamdjur. I vänsterpartimotionen har vi
              begärt att Naturvårdsverket ska ges i uppgift att vidta åtgärder
              för att minska antalet rovdjursdödade tamdjur. Exempel på åtgärder
              som vi tror kan utredas för att minska antalet rovdjursdödade
              tamhundar är andra jaktmetoder, jakt utan frigående hund, jakttider,
              speciella jaktregler i rovdjurstäta områden och åtgärder för att
              skrämma bort rovdjur i stället för att döda dem.
            </seg>
            <seg xml:id="i-1bca8218760a7a6a-0">
              År 2004 dödades åtta hundar av varg, nästan samtliga i samband
              med jakt. De andra rovdjuren dödade ett mindre antal hundar. För
              den drabbade hundägaren är detta givetvis en stor förlust, men
              det är en risk man medvetet tar när man släpper sin hund vid jakt.
            </seg>
            <seg xml:id="i-169444d437bec3da-0">
              Det blir svårt att uppnå riksdagens mål när det gäller både antalet
              rovdjur och var i landet de ska finnas. Riksdagen tog 2001 beslut
              om en ny rovdjurspolitik. Mål sattes upp för hur rovdjursstammarna
              ska växa. Utvecklingen fram till nu har varit tillfredsställande
              för lo och björn, men när det gäller varg och järv har det gått
              långsammare. Arterna skulle kunna breda ut sig i sitt naturliga
              utbredningsområde, och för vargen betyder det hela landet utom
              Öland och Gotland. För järven är det naturliga utbredningsområdet
              nästan hela fjällkedjan, men här har det gått sämre med att nå
              etappmålet.
            </seg>
            <seg xml:id="i-44e8d5f3f7fa613a-0">
              Vi behandlar också skarv i vårt betänkande. Det är ju så att
              allmän jakt på skarv inte är tillåtet i nuläget enligt det gemenskapsrättsliga
              regelverket. Viss skyddsjakt på skarv har beslutats i Sverige,
              och kommissionen har öppnat ett ärende rörande om denna jakt är
              förenlig med gemenskapens regler eller inte. I dag förekommer
              det skyddsjakt på skarv bland annat i Hjälmaren. Många fiskare
              är också kritiska till skarven för att den äter mycket fisk. Den
              är också en duktig dykare och kan ta fisk från näten på ganska
              stora djup. Jag själv hoppas på havsörnens fortsatta utbredning
              och dess förmåga till jakt på skarv. Havsörnens antal ökar, och
              det kan leda till en minskning av skarvens antal.
            </seg>
            <seg xml:id="i-24580d356fb6929b-0">
              Den 30 september 2006 ska uppdraget angående älgförvaltning redovisas
              av utredaren. Då får vi se om ett förslag lämnas som bygger på
              en förvaltningsmodell som är anpassad till älgstammens lokala
              ekologiska förutsättningar. Målet ska ju vara en livskraftig älgstam
              av hög kvalitet. Stammen ska vara i långsiktig balans med betesresurserna,
              och älgstammens storlek ska genom lämplig avskjutning vara anpassad
              till betestillgången, de areella näringarna och trafiksäkerheten.
              Men detta är en fråga som får hanteras efter valet kanske med
              många nya ledamöter i miljö- och jordbruksutskottet.
            </seg>
            <seg xml:id="i-ceb72fab55e1f2c2-0">
              Viltskador på växande skog är ett stort och allvarligt problem
              för skogsproduktionen. Ett annat stort problem är trafikskadat
              vilt. Skadade djur kräver eftersök. Att göra kvalificerade eftersök
              vid skadeskjutningar och viltolyckor kräver högt kvalificerade
              hundförare och hundar med stor rutin. Sverige har i dag en organisation
              för viltolyckor som i vissa delar är väl utformad.
            </seg>
            <seg xml:id="i-d0e42dcdcc9dc7c3-0">
              Vad som är mindre bra är att det inte finns någon kvalitetssäkring
              av de eftersöksekipage som ingår i organisationen. Vi borde kanske
              titta på den danska modellen till eftersöksorganisation. De som
              ingår i eftersöksjaktlag i Danmark har ett certifikat på att de
              är eftersöksjägare och har ett annat stöd i den danska jaktlagstiftningen.
              Det troliga är att de får en höjd status på eftersöksjakten i
              Danmark. Det kanske vi skulle titta lite närmare på även i Sverige.
            </seg>
          </u>
          <note xml:id="i-c1b0be9009f9c34c-0">
            Slutligen, herr talman, vill jag yrka bifall till reservation
            nr 13.
          </note>
          <note type="speaker" xml:id="i-ad7314b6ec3e41b2-0">
            Anf. 184 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-0">
            <seg xml:id="i-162d288f7ff98d6f-0">
              Herr talman! Jag har några frågor till Kjell-Erik Karlsson med
              anledning av hans anförande. Han hänvisar till en undersökning
              som säger att 85 % stöder den förda rovdjurspolitiken. Då är min
              fråga: Anser Kjell-Erik Karlsson att människor som bor utanför
              rovdjursområdena ska ha samma inflytande över den typen av frågor
              som de som bor i områdena?
            </seg>
            <seg xml:id="i-480c83cb5d29c541-0">
              Sedan säger Kjell-Erik Karlsson att man får försöka jaga utan
              hund. Då skulle jag vilja ha en kort jaktlektion i hur man jagar
              björn utan hund, när man inte får använda åtel. Det skulle vara
              sällsynt intressant att få höra hur det ska gå till.
            </seg>
            <seg xml:id="i-14a1f7675d1c803e-0">
              Vidare säger Kjell-Erik Karlsson att 800 dödades i Finland, om
              det nu var i fjol. I själva verket har man mellan 200 och 300
              vargar, och i snitt dödas 55 vargar per år. Jag vill bara upplysa
              om det.
            </seg>
            <seg xml:id="i-4c67197efbda285a-0">
              Kjell-Erik Karlsson säger också att man ska kvalitetssäkra eftersök.
              Innebär det att han också är beredd att stå för fiolerna? I dag
              sker nämligen det allra mesta eftersöket utan någon som helst
              ersättning. Är Kjell-Erik Karlsson beredd att skjuta till budgetpengar
              för detta?
            </seg>
            <seg xml:id="i-6025815f037db7be-0">
              Avslutningsvis: Hur är det nu med Vänsterpartiet, är människovärdet
              överställt djurvärdet?
            </seg>
          </u>
          <note type="speaker" xml:id="i-092fd131df0abebb-0">
            Anf. 185 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-cff6c342d2c28638-1">
            <seg xml:id="i-e01c86dc8af33624-0">
              Herr talman! När det gäller människors inflytande på rovdjurspolitiken
              har alla samma inflytande, men jag förstår ju vad Bengt-Anders
              Johansson egentligen syftar på. När man har ett stort rovdjurstryck
              där man bor vill man naturligtvis ha ett större inflytande på
              den behandling av rovdjuren som sker. Men vi har som medborgare,
              och som politiker, ett ansvar för att ha en rovdjurspolitik för
              hela landet. Det handlar alltså om att vi ska slå vakt om ett
              ekosystem, och där har vargen och de andra rovdjuren sitt berättigande.
            </seg>
            <seg xml:id="i-1749742a4619ec84-0">
              När det sedan gäller jakt utan hund har jag inte talat om jakt
              utan hund utan om jakt utan frigående hund. Det var det jag sade.
              Släpper man sin hund lös när man jagar är man som hundägare också
              medveten om och beredd på vad som kan ske med hunden. I sitt anförande
              nämnde Bengt-Anders att det är vargen som söker upp hunden, men
              jag vet att hund också söker upp varg.
            </seg>
            <seg xml:id="i-a980874ec1db22c3-0">
              Beträffande eftersök och att vara beredd att stå för fiolerna,
              alltså för pengarna till det, är jag beredd att från Vänsterpartiets
              sida driva frågan om att få fram budgetmedel för att få en effektiv
              eftersökning och kunna ge den ersättning som behövs. I första
              hand är det emellertid fråga om att få en certifiering och rättighet
              att göra eftersöket utan att först, innan man går ut på eftersök,
              behöva vidta en mängd olika åtgärder. Det handlar alltså om att
              få gå in på annans mark, om att kanske först behöva ringa ett
              visst antal markägare. Det kan under tiden innebära mycket lidande
              för djuret.
            </seg>
          </u>
          <note type="speaker" xml:id="i-391f033b8f7550cf-0">
            Anf. 186 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-1">
            <seg xml:id="i-a4d6e6ceb6b038ba-0">
              Herr talman! Kjell-Erik Karlsson sade alltså att man ska ha samma
              inflytande över rovdjurspolitiken om man bor på Strandvägen i
              Helsingfors som om man bor mitt i ett vargrevir. Det är intressant
              att svenska folket får ta del av denna centralistiska koncentrationspolitiska
              syn, att det är folkflertalet i storstäderna som ska avgöra levnadsvillkoren
              på landsbygden. Mycket intressant! Det ska vi ha med oss i valrörelsen.
            </seg>
            <seg xml:id="i-8bb0bbf19da34801-0">
              Jag vågar påstå att Kjell-Erik Karlssons politik när det gäller
              hundar och användning av hundar i jakt kommer att innebära att
              vi snart dessutom får ett björnproblem på halsen i det här landet.
              Att jaga björn med ledhund är så ineffektivt att möjligheten att
              skatta björnstammen väsentligt minskar.
            </seg>
            <seg xml:id="i-f375fd66b9d0470e-0">
              Dessutom säger Kjell-Erik Karlsson till eftersöksjägarna att
              de inte är effektiva. Det är vad han säger i riksdagens talarstol.
              De är inte effektiva. De orden kan stå helt opåtalade. Jag kommer
              att på något sätt försöka se till att jägarkåren får del av den
              synen.
            </seg>
            <seg xml:id="i-f1fa91ba1f6aa9c6-0">
              Jag fick inget svar när det gällde människovärdet i förhållande
              till djurvärdet. Är det inte längre prioriterat att tala om de
              frågorna i Vänsterpartiet, eller är det som vi säger i Småland
              uhälligt att tala om dem?
            </seg>
          </u>
          <note type="speaker" xml:id="i-72809375f3f7a79e-0">
            Anf. 187 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-cff6c342d2c28638-2">
            <seg xml:id="i-151a8ef57da953d2-0">
              Herr talman! Det är inte fråga om att det är uhälligt. Människan
              ingår i ett ekosystem, precis som djuren. Alla har ett berättigande
              att finnas till. Det bör vara ett tillräckligt svar.
            </seg>
            <seg xml:id="i-5e8dbccdcc644e35-0">
              Sedan gällde det Bengt-Anders Johanssons uttalande om centralistisk
              syn och vem som ska ha inflytande över rovdjurspolitiken. Jag
              trodde att det var så i politiken att alla människor har rätt
              att rösta och påverka politiken. Alla som är röstberättigade har
              rätt att delta i valet och på det sättet påverka den politik som
              ska utformas. Däri ligger även den svenska rovdjurspolitiken som
              alla människor, oavsett var de bor, har rätt att vara med och
              påverka ifall de har rösträtt.
            </seg>
          </u>
          <note type="speaker" xml:id="i-1bb587280419bcf7-0">
            Anf. 188 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-189dff4ca587be74-3">
            <seg xml:id="i-fce53cc5df53adf7-0">
              Herr talman! Som tidigare nämnts handlar betänkandet som vi i
              dag debatterar om jakt och viltvård. Men som i alla andra sammanhang
              när vi diskuterar jakt och viltvård kokar det hela ned till rovdjurspolitiken.
              Det är nämligen få saker som engagerar människor på landsbygden
              så mycket som den rovdjurspolitik vi har eller jag kanske ska
              säga den brist på rovdjurspolitik som vi har. Det är så man upplever
              det på många håll runtom i landet. Det finns ingen rovdjurspolitik
              värd namnet. Man har inget förtroende för hur den lagstiftning
              som formats i det här huset fungerar.
            </seg>
            <seg xml:id="i-6fe4d5a18f199e1e-0">
              Jag vill att vi i Sverige ska ha en livskraftig rovdjursstam.
              Men för att vi ska kunna ha det krävs att vi har en rovdjurspolitik
              som har människors acceptans och som människor har förtroende
              för. Jag vågar påstå att så inte är fallet i dag. Vi har därför
              ett ansvar att se till att det finns en lagstiftning som är tydlig
              och tar människors oro på allvar.
            </seg>
            <seg xml:id="i-16c0b72210a44ac6-0">
              Det finns nämligen en stor oro bland människor runtom i landet
              för hur deras livssituation ser ut i dag och hur den ska se ut
              i framtiden. Det väcker engagemang, det väcker känslor, det väcker
              debattlusta och det väcker en vilja att kunna påverka. Det är
              få andra frågor som fyller bygdegårdar runtom i landet eller får
              3 000 människor att åka till Falun för att diskutera en speciell
              fråga. Få frågor väcker ett sådant engagemang som just frågan
              om rovdjurspolitiken.
            </seg>
            <seg xml:id="i-76cf3096d6452619-0">
              Jag bor själv inte i ett rovdjurstätt område. Jag är inte heller
              jägare, och jag har ingen boskap som är hotad. Därför kan jag
              inte till hundra procent sätta mig in i den rädsla och den oro
              som många människor ger uttryck för inför mig, men jag märker
              att det hindrar dessa människor i deras dagliga värv. Den oron
              och rädslan hindrar möjligheterna till utveckling på landsbygden,
              det som vi debatterade tidigare i dag. Därför har vi ett ansvar
              för att förändra detta.
            </seg>
            <seg xml:id="i-b20b8e4743b2b5db-0">
              Många är de djurägare som drabbats av rovdjursangrepp. Många
              av dem har också i stort sett tvingats stå och se på när deras
              tamdjur har angripits. Vi vet att en del har valt att inte se
              på, och vi har också kunnat se vilka konsekvenser det har fått.
              Därför är det så oerhört viktigt, återigen, att vi får en lagstiftning
              som har människors förtroende. Men det är också viktigt att den
              är tydlig, så att jag som enskild individ och som medborgare vet
              hur jag ska bete mig.
            </seg>
            <seg xml:id="i-79f6b500882fe529-0">
              Den förändringen av 28 § som regeringen har gjort är inte ett
              steg mot att öka förtroendet för lagstiftningen, att öka tydligheten,
              utan snarare tvärtom. Den kommer att få motsatt effekt, tror jag.
              Därför vill vi, precis som övriga partier i alliansen, se en förändring
              av 28 §. Jag yrkar då, precis som de andra, bifall till reservation
              5 om en förändring så att den enskilde har möjlighet att skydda
              sina tamdjur.
            </seg>
            <seg xml:id="i-e47fd026753f34cc-0">
              Herr talman! Låt mig avslutningsvis beröra beslutsnivåerna. Rovdjurspolitiken
              handlar för mig och Centerpartiet nämligen också om en demokratifråga.
              Det handlar om att de som berörs kan vara med och påverka sin
              egen situation och att de kan känna en närhet till besluten. Därför
              vill vi se en decentralisering av beslutsnivån när det gäller
              skyddsjakt på rovdjur. Om tamdjur i något sammanhang har blivit
              utsatta i stor mängd vill vi flytta ned beslutsnivån när det gäller
              rätten att bedriva skyddsjakt på rovdjur till läns- och regionnivå.
              Det är en demokratifråga. Det handlar också om att vi ska få den
              här ökade acceptansen och ta till vara den möjlighet som finns
              på landsbygden.
            </seg>
            <seg xml:id="i-2155cba6000e15c1-0">
              Jag och Centerpartiet vill se en livskraftig rovdjursstam, men
              vi vill också ha en rovdjurspolitik som är värd namnet. Jag kan
              inte annat än konstatera att den rovdjurspolitik som finns i dag
              har havererat, och för att det ska kunna bli en riktig rovdjurspolitik
              krävs det ett regeringsskifte.
            </seg>
          </u>
          <note type="speaker" xml:id="i-bd85a8c732c4ac38-0">
            Anf. 189 ÅSA DOMEIJ (mp):
          </note>
          <u who="asa_domeij_885525" next="cont" xml:id="i-078b621582794a06-1">
            <seg xml:id="i-fd2d79a6634d25c2-0">
              Herr talman och ledamöter! Ja, rubriceringen på den här debatten
              är kanske fel, som många har sagt. Betänkandet heter ju Jakt och
              viltvård , men det handlar om rovdjuren, och av rovdjuren är det
              vargen som vi debatterar.
            </seg>
            <seg xml:id="i-cbfca2f436a87c08-0">
              Hur har då den här debatten låtit när det gäller de flesta talarna?
              Är det ett antal bekymrade talare som har äntrat talarstolen och
              sagt att ett av våra stora rovdjur har svårt att överleva i Sverige?
              Har man sagt att det bara finns hundra djur kvar och att stammen
              dessutom är genetiskt degenererad och efterlyst åtgärder för att
              vi ska kunna få en större och en livskraftigare stam?
            </seg>
            <seg xml:id="i-ea249e7542aed869-0">
              Nej, så har det faktiskt inte låtit, utan de flesta talarna har
              talat om utökade möjligheter att få skjuta de här hotade djuren.
              Är inte det märkligt i tider då väldigt många människor är miljöengagerade,
              då många pratar vackert om biologisk mångfald och om att de arter
              som finns naturligt ska ha rätt att fortsätta att finnas? Är det
              inte en konstig tonvikt på debatten? Är det så att högljudda grupper
              ute i landet pressar politikerna så att de inte vågar stå emot?
            </seg>
            <seg xml:id="i-5b9fb5e3a01a115c-0">
              Kjell-Erik Karlsson nämnde den här opinionsundersökningen. Hur
              ser det ut med stödet för rovdjuren? Det som inte nämndes var
              väl att det även i de rovdjurstäta områdena är en klar majoritet
              för rovdjuren och för rovdjurspolitiken. Och kvinnor är mer positiva
              än män.
            </seg>
            <seg xml:id="i-ccac4d5f2429e0f8-0">
              Men det har ändå hänt en del positivt när det gäller rovdjurspolitiken.
              Jag är väldigt glad åt att det i budgeten blev en extra satsning
              på 30 miljoner kronor per år till utökade informationsinsatser
              och till utvecklingsarbete, bland annat. Länsstyrelserna i de
              rovdjurstäta områdena går ju på knäna och behöver den här satsningen.
              Jag tycker att det är en väldigt framåtsyftande satsning. Det
              är en mycket bättre lösning på problemet, när det gäller de diskussioner
              som finns, än att man ska få skjuta ännu mer av en art som det
              bara finns drygt hundra djur av, kanske 130.
            </seg>
            <seg xml:id="i-d3aa1cdb030d0c23-0">
              Jag har en fråga till er som har varit uppe och debatterat för
              ökade möjligheter att skjuta varg. Om det hade funnits 130 älgar
              i hela landet, hade ni då också argumenterat för att man skulle
              få skjuta mer?
            </seg>
            <seg xml:id="i-4ab4e56d06693b24-0">
              Jag tänkte säga lite grann om en reservation som vi i Miljöpartiet
              har tillsammans med Vänsterpartiet. Det gäller en förändring av
              jaktförordningens 27 §, så att det för att man ska få bedriva
              skyddsjakt på till exempel en enskild varg ska krävas att den
              ska orsaka allvarliga skador. Bara om den orsakar allvarliga skador
              ska man få skjuta.
            </seg>
            <seg xml:id="i-8c6509dc6e0a4a52-0">
              Vi har tagit upp den här frågan med anledning av Ringvattenvargen.
              Naturvårdsverket tog ett skyddsjaktsbeslut den 14 februari 2005.
              Det var ett tragiskt beslut eftersom den hade tillfört nytt genetiskt
              material till en vargstam som har stora problem med genetisk utarmning.
            </seg>
            <seg xml:id="i-09d9d1645953878e-0">
              Naturvårdsverket skriver i sitt beslut: De skador på tamdjur
              som vargen har orsakat är inte sammantaget så allvarliga att de
              kan motivera ett beslut om skyddsjakt med stöd av 23 a § jaktförordningen.
            </seg>
            <seg xml:id="i-31a5c2a813ed3119-0">
              Därför använde man i stället 27 § där det talas om jakt på enskilda
              djur som orsakat allvarliga olägenheter. Det är det här vi skulle
              vilja ändra till att det bara skulle vara allvarlig skada. Men
              det är inte det som är så jätteintressant. Det som är jätteintressant
              är vad ni i majoriteten har skrivit i betänkandet som grund för
              avslag på motionen. Lyssna nu, alla som är intresserade av frågan!
              Så här skriver man:
            </seg>
          </u>
          <note xml:id="i-ffbe13c946cc7bef-0">
            Utskottet kan rörande motion MJ325 konstatera att regelverket
            är konstruerat så att 23 a § jaktförordningen föreskriver vissa
            allmänna förutsättningar som måste vara uppfyllda vid alla typer
            av skyddsjakt.
          </note>
          <note xml:id="i-d5887f5c303ae355-0">
            23 a § ska alltså alltid vara uppfylld.
          </note>
          <u who="asa_domeij_885525" prev="cont" xml:id="i-c3006665c34cf734-1">
            <seg xml:id="i-c57aa2bea885a78e-0">
              Sedan står det:
            </seg>
            <seg xml:id="i-056dde5c87d9b98f-0">
              Det är således inte så att 23 a § och 27 § utgör alternativa
              grunder för beslut om skyddsjakt, där kraven i det sistnämnda
              stadgandet är lägre ställda än i det förstnämnda. Då yrkandet
              synes grunda sig på ett missförstånd av det gällande regelsystemet
              avstyrker utskottet motion MJ325 från Miljöpartiet och Vänsterpartiet.
            </seg>
            <seg xml:id="i-3d9da4f8df39de25-0">
              Här skriver alltså majoriteten att det som Naturvårdsverket har
              gjort är fel. Naturvårdsverket har ju först sagt att 23 a § inte
              räcker, och utskottsmajoriteten säger att den alltid måste vara
              uppfylld, oavsett vilken paragraf man sedan använder. Alltså har
              Naturvårdsverket gjort fel. Då känns det här ändå riktigt bra,
              trots att vår motion kommer att bli avslagen. När nu riksdagen
              har klargjort hur författningen ska tolkas kan knappast Naturvårdsverket
              gå emot detta i kommande fall. Det är fantastiskt fint att få
              det här klargörandet, och jag tror att utskottsmajoriteten har
              rätt. Det är nog egentligen inte vi och Vänsterpartiet som har
              missuppfattat lagstiftningen, utan vi har utgått från hur Naturvårdsverket
              har tillämpat den. Och Naturvårdsverket har tillämpat den felaktigt.
              Antingen har man missförstått den, eller också har det skett medvetet.
            </seg>
            <seg xml:id="i-35cea07fc5d4c95a-0">
              Rovdjurspolitiken har havererat, säger en del. På sätt och vis
              kan man säga att den har havererat därför att rovdjurspolitiken
              och det rovdjurspolitiska beslutet byggde på att vi skulle få
              nytt genetiskt material österifrån. Vargar skulle vandra in så
              att vi skulle få en livskraftigare stam. Det har inte hänt. Jo,
              det har kommit in vargar österifrån, men de har aldrig överlevt
              så länge att de har kommit ned till andra vargar och kunnat bidra
              med nytt genetiskt material. De har blivit skjutna antingen illegalt
              eller genom beslut av Naturvårdsverket. Därför är det väldigt
              positivt att Rovdjursutredningen nu ska titta på vilka möjligheter
              som finns att förbättra det genetiska materialet.
            </seg>
            <seg xml:id="i-5932903a332bef31-0">
              En fråga som nämns väldigt mycket gäller möjligheter att skjuta
              utanför hägn. Problemet är att alla inte följer lagstiftningen.
              Om alla följde lagstiftningen skulle det inte vara något problem,
              men i och med att vi har en illegal jakt skulle det vara väldigt
              svårt att bevisa.
            </seg>
            <seg xml:id="i-0953550fef15aaa2-0">
              Om man påstår att man har skjutit en varg innan ens hund är skadad,
              vem ska veta vad som är sant? Utskottet pekar enigt på det stora
              problemet med illegal jakt. Varför tillföra ett sådant stort problem
              när det gäller bevisfrågan?
            </seg>
            <seg xml:id="i-55ceca2241ca3348-0">
              Det allra största hotet mot tamdjur är nog de lösspringande hundarna.
              Jag vill ändå inte förbjuda dem. De tar både får och andra smådjur.
              Men det är ett problem som aldrig nämns, och det saknas statistik.
            </seg>
          </u>
          <note type="speaker" xml:id="i-29842daa2d6dd733-0">
            Anf. 190 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-2">
            <seg xml:id="i-0d3669b17103861f-0">
              Herr talman! Det skulle vara intressant att få höra Åsa Domeijs
              glädje för de 30 miljonerna uttryckt i på vilket sätt detta kommer
              att öka möjligheten för människor som känner vanmakt att hantera
              denna vanmakt. Jag har nästan en misstanke om att Åsa Domeij har
              på ett aktivt sätt möjligen bidragit till att utforma de här reglerna.
              Det är min första fråga.
            </seg>
            <seg xml:id="i-3848b00f9655ed07-0">
              Det är intressant att höra att anledningen till att man inte
              kan öppna 28 § till att gälla även utanför hägn skulle vara att
              alla inte följer lagstiftningen. Hade vi den utgångspunkten för
              vårt samlade lagstiftningsarbete skulle vi inte stifta någon lag,
              eftersom det alltid är någon som bryter mot någon.
            </seg>
            <seg xml:id="i-a5932a6f1f24747c-0">
              Det vore likadant med hastighetsbegräsningarna. Då kan vi heller
              inte ha några hastighetsbegränsningar, eftersom det alltid finns
              någon som bryter mot dem. Det är också en intressant infallsvinkel
              i den här delen.
            </seg>
            <seg xml:id="i-a9065473319666d2-0">
              Det skulle vara intressant att höra på vilket sätt de 30 miljonerna
              kommer att förbättra för de människor som i dag upplever att de
              är kringrända av bestämmelser för att kunna skydda sina tamdjur.
            </seg>
          </u>
          <note type="speaker" xml:id="i-0bee98d2dd8fb254-0">
            Anf. 191 ÅSA DOMEIJ (mp) replik:
          </note>
          <u who="asa_domeij_885525" xml:id="i-db2ed22efc3f8d8a-4">
            <seg xml:id="i-d98043e8d0a53c1c-0">
              Herr talman! Jag fick inte heller något svar på frågan om hur
              de som har djur som kanske hotas av jakthundarna kan bekämpa sin
              vanmakt. Jag har till exempel utekatter, och det finns mycket
              lodjur där jag bor. Jag vet att det är en risk när jag har lösspringande
              djur, och det händer också att det försvinner katter.
            </seg>
            <seg xml:id="i-89607702dc84e2d1-0">
              Det är samma sak om man ger sig ut på jakt. Det finns då en risk
              om man har lösspringande hund. Men det finns andra mycket större
              risker för de lösspringande hundarna, och de lösspringande hundarna
              i sig är rovdjur som hotar andra tamdjur.
            </seg>
            <seg xml:id="i-54f7072f8fde75f9-0">
              De 30 miljonerna ska gå till utvecklingsprojekt av olika slag.
              Det handlar också om att förstärka länsstyrelserna, som är jätteglada
              för pengarna. Bengt-Anders Johansson sade tidigare att de inte
              var efterfrågade. Länsstyrelserna är oerhört glada för det här
              stödet och för att kunna jobba mycket mer seriöst med de här frågorna
              tiden framåt.
            </seg>
            <seg xml:id="i-f62b75328169ed35-0">
              Jag kan också tänka mig att fäbodbrukare som kan få stöd för
              vallningsåtgärder blir oerhört glada. Det är väldigt få sådana
              djur som har tagits. De kan ändå få tryggheten och få ett stöd
              för att valla sina djur. Det måste vara väldigt positivt.
            </seg>
            <seg xml:id="i-ffede9ec48d15ee0-0">
              Sedan till synen på att det finns människor som bryter mot lagen.
              Måste man vara säker på att alla följer lagen när man har lagstiftning?
              Givetvis inte. Men här handlar det om djur som har oerhört svårt
              att överleva i Sverige.
            </seg>
            <seg xml:id="i-1bb34cd820a59b87-0">
              Ett enigt utskott har skrivit: Därefter har utskottet i samband
              med behandling av frågor som rör illegal jakt uttalat att den
              illegala jakten är det största hotet mot dagens rovdjursstammar.
            </seg>
            <seg xml:id="i-cde6f1519d82613b-0">
              När det gäller kriminalitet behöver det inte vara en så väldigt
              stor grupp som orsakar ett problem. Där är vi eniga i utskottet
              om att den illegala jakten är ett väldigt stort problem.
            </seg>
          </u>
          <note type="speaker" xml:id="i-dfdedcbaa18015c1-0">
            Anf. 192 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-3">
            <seg xml:id="i-fcaf7292a4ec5284-0">
              Herr talman! Jag kan möjligen förstå att länsstyrelserna har
              mycket att göra. Man ska dessutom nu sätta in dem i rovdjursakutgrupper.
              Det står i pressmeddelandet att de ska inrättas på länsstyrelser
              och ska rycka ut snabbt vid rovdjursangrepp, oro för angrepp eller
              förekomst av rovdjur. Gruppen ska ledas av en tjänsteman på länsstyrelsen.
            </seg>
            <seg xml:id="i-e2fc30dc2f1b8139-0">
              Det är klart att det blir mycket att göra om de ska hantera det
              genom att de ska rycka ut. Detta saknar rim och reson i min värld
              när det gäller att kunna åstadkomma en trygghet för de människor
              som känner sig hotade att det kommer en tjänsteman flygande och
              flängande ett par timmar efter att någonting har hänt.
            </seg>
            <seg xml:id="i-16edb2868e18d41f-0">
              Sedan gäller det frågan som jakthundarna och de skador som de
              åstadkommer. Det är faktiskt så att de har en ägare. De ägarna
              är oinskränkt ansvariga för vad hundarna åstadkommer. Därför är
              det ganska tydligt vilket ansvar som hundägarna har.
            </seg>
            <seg xml:id="i-ccdc0f1150e84c8f-0">
              Herr talman! Avslutningsvis får även Miljöpartiet en sista chans
              den här mandatperioden när det gäller värderingen av människor
              och djur. Finns det något utrymme för en gradering? Det fanns
              det inte hos Vänsterpartiet. Man vet inte vem som är mest värd,
              ett djur eller en människa. Frågan är: Vet Miljöpartiet det så
              här kort före valet?
            </seg>
          </u>
          <note type="speaker" xml:id="i-f430f7d5f086c741-0">
            Anf. 193 ÅSA DOMEIJ (mp) replik:
          </note>
          <u who="asa_domeij_885525" xml:id="i-db2ed22efc3f8d8a-5">
            <seg xml:id="i-a1cbbfda3b6a4eb2-0">
              Herr talman! Jag kan börja med den sista frågan. Jag kan ta ett
              praktiskt exempel. Du och jag, Bengt-Anders, är ute och åker skidor
              på isen. Som sällskap har vi en varg. Vargen åker inte skidor.
              Han eller hon springer. Så hamnar du och vargen i en vak. Då lovar
              jag att jag räddar dig med all min kraft.
            </seg>
            <seg xml:id="i-0e76d747e3eb3c8a-0">
              Men det är inte riktigt den typen av problem som vi diskuterar.
              Här diskuterar vi om de arter som finns naturligt ska kunna finnas.
              I ett samhälle där vi har det oerhört bra borde vi kunna få en
              viss konkurrens om bytena ute i skogen. Det är väl ofta vad det
              handlar om. Det borde vi ha råd med.
            </seg>
            <seg xml:id="i-828a264f76240d39-0">
              Sedan gäller det ansvaret för de djur som man har. Om man nu
              släpper lös sin hund har man väl ett ansvar för att man tar en
              sådan risk. Det är precis som om jag släpper lös mina katter.
              Det finns en risk där. Den måste man vara beredd att ta.
            </seg>
            <seg xml:id="i-6fe14f4b767909f8-0">
              Jag skulle heller inte vilja förbjuda jakt med lösspringande
              hund, trots att de tar en hel del tamdjur. Även om man skulle
              få reda på vem som ägde hunden och ägaren betalar en ersättning
              kan det ändå aldrig dämpa sorgen.
            </seg>
          </u>
          <note type="speaker" xml:id="i-24b2b8863a468e2b-0">
            Anf. 194 RUNE BERGLUND (s):
          </note>
          <u who="rune_berglund_032a6b" next="cont" xml:id="i-b10b08ff5e406ec8-0">
            <seg xml:id="i-6fd969f5f67ff91e-0">
              Herr talman! Vi har nu vår sista debatt om jakt och viltvård
              för den här valperioden. Mitt anförande kommer liksom många av
              de andra att handla om rovdjuren och deras förvaltning.
            </seg>
            <seg xml:id="i-26724b68ee577364-0">
              Den rovdjurssituation vi har i dag har sin utgångspunkt i 1960-talet
              när vi vände från utrotningspolitik till bevarande och utveckling
              av rovdjursstammarna. Det skedde via Bernkonventionen år 1982.
              Den förespråkar skydd av europeiska vilda djur och växter samt
              deras naturliga miljö.
            </seg>
            <seg xml:id="i-320c7d720563579e-0">
              Konventionen om biologisk mångfald utarbetades i Rio de Janeiro,
              och sedan kom habitatdirektivet. Det skedde i början på 90-talet.
              Det är viktiga dokument som påverkat det svenska arbetet med en
              svensk mångfaldspolitik. Det betänkande som antogs av den borgerliga
              majoriteten i riksdagen i december 1993 fick heta Strategi för
              biologisk mångfald . Någonstans där har vi utgångspunkten för
              dagens svenska rovdjurspolitik, och alla var med.
            </seg>
            <seg xml:id="i-1302353e76aab55b-0">
              Vi har sedan dess utrett rovdjurspolitiken specifikt. År 2000
              kom propositionen Sammanhållen rovdjurspolitik med förslag om
              antal föryngringar när det gäller de fyra stora rovdjuren och
              kungsörnen. Riksdagens betänkande behandlades år 2001, där vi
              fastställde nationella mål för hur många föryngringar varje djurart
              ska ha.
            </seg>
          </u>
          <note xml:id="i-d1764aa04ca2aa08-0">
            Vi angav miniminivåer när det gäller antalet djur avseende björn
            och lo samt etappmål för järv och varg.
          </note>
          <u who="rune_berglund_032a6b" prev="cont" xml:id="i-5d335d567aff77eb-0">
            <seg xml:id="i-fc1bd4360791eff8-0">
              Nu när det gått fem år kan vi börja se effekterna av våra beslut.
              Det är säkert inte fel på uppsatta mål just som mål betraktade.
              Men det finns en del att fundera på när det gäller förvaltningen
              av rovdjursstammarna. Några av oss som har rest land och rike
              runt och varit på välbesökta rovdjursdebatter under valperioden
              kan vittna om den kritik som framförts mot att vi inte har en
              regional förvaltning av alla stora rovdjur. Det gäller särskilt
              vargen som har etablerat sig på ett sätt som ingen hade kunnat
              förutse, med en stark koncentration till Mellansverige och den
              sydligaste delen av Norrland.
            </seg>
            <seg xml:id="i-8fcbd9ac21ca9c8d-0">
              Vidare handlar det om att vi har en nödvärnsparagraf i jaktförordningen
              som inte medger att man på ett rättssäkert och rimligt sätt kan
              skydda sina tamdjur vid eventuella angrepp från rovdjur. Regeringen
              ändrade 28 § jaktförordningen den 1 mars, som några här har påpekat,
              så att tamdjur i hägn får skyddas redan vid första angreppet om
              man inte kan skrämma bort angriparen. Men det anses inte tillräckligt.
            </seg>
            <seg xml:id="i-c9be415a581afcac-0">
              Det har varit svårt att komma vidare i paragrafens revidering
              genom politiskt samarbete. Därför har vi socialdemokrater bildat
              en partiintern jakt- och viltvårdsgrupp som har i uppgift att
              gå vidare och att försöka att längre fram komma med förslag som
              klarar ut 28 § jaktförordningen så att nödvärn kan tillämpas på
              ett rättssäkert sätt i alla situationer där rovdjur angriper tamdjur.
              Den frågan är lite av en nyckelfråga för om den framtida rovdjurspolitiken
              ska bli lyckosam eller inte.
            </seg>
            <seg xml:id="i-0c91e75b1f891628-0">
              Vi ska inte dölja att det finns en förtroendekris mellan olika
              intressegrupper i den här frågan. Det finns de som tror att utvidgningen
              av nödvärnsparagrafen innebär att fler rovdjur kommer att skjutas.
              Den förtroendeklyftan måste överbryggas för att vi ska få en stabil
              och förtroendefull rovdjurspolitik i Sverige.
            </seg>
            <seg xml:id="i-447d26b422701656-0">
              Det är den känslan som landsbygdsbefolkningen framför till oss
              när vi är ute på besök i bygderna. Många anser att livskvaliteten
              har försämrats avsevärt sedan rovdjuren etablerat sig i deras
              omgivning. Kanske handlar det mest om känslan av att ingen omgående
              tar tag i akuta situationer där rovdjur är inblandade. Där hoppas
              vi att det blir bättre i framtiden när vi tillför ökade resurser.
            </seg>
            <seg xml:id="i-a2126a389f49888b-0">
              Det finns också de som tycker att det är en rikedom att få tillbaka
              rovdjuren i den svenska naturen. Det måste sägas att det kan vara
              så om vi lär oss att förebygga och hantera de problem som kan
              uppstå.
            </seg>
            <seg xml:id="i-91a648bd7bfd4072-0">
              Vår uppgift här i riksdagen är att balansera olika åsikter och
              viljor. Personligen upplever jag att vi under den gångna valperioden
              haft svårt att klara den uppgiften. Det har varit mycket för och
              emot. Det har vi också hört här i kväll.
            </seg>
            <seg xml:id="i-698a7fa85fe60cd8-0">
              Naturligtvis har vi noterat stämningarna ute i bygderna och insett
              att vi inte kan ha en rovdjurspolitik som har så låg trovärdighet
              som just nu är fallet i de områden där det finns stora koncentrationer
              av rovdjur.
            </seg>
            <seg xml:id="i-e1c2feaeacd41fed-0">
              Det är den erfarenheten som ligger till grund för regeringens
              beslut att utvärdera rovdjurspolitiken. Nu har regeringen tillsatt
              en utredare som fått i uppgift att analysera rovdjursstammarnas
              tillväxt och att sedan komma med förslag om hur rovdjurspolitiken
              ska utvecklas. Det är välkommet. Vi behöver en ansvarsfull rovdjurspolitik
              som är väl förankrad hos hela befolkningen.
            </seg>
            <seg xml:id="i-b0ab4a4a41cec724-0">
              Det blir en svår men nödvändig uppgift att försöka minska de
              konflikter vi i dag har. Vår ambition är att både jakt och viltvård
              ska kunna vara en viktig del av människornas vardag även i framtiden.
              Vi vill inte att människor på landsbygden ska känna sig marginaliserade,
              att ingen lyssnar på deras synpunkter. Vi vill ha en rovdjurspolitik
              som är i samklang med både människorna och naturen socialt, ansvarsfullt
              och ekonomiskt.
            </seg>
            <seg xml:id="i-de234dd398097058-0">
              Utredaren har ett brett uppdrag att se över hela rovdjurspolitiken.
              Alla områden som nu har kritiserats starkt kommer att finnas med
              och belysas i utredningen: samverkansfrågor, förvaltning, organisation,
              etappmål och miniminivåer, genetiska möjligheter, ersättningsfrågor
              med mera.
            </seg>
            <seg xml:id="i-b1570ed72c790962-0">
              Jag har i huvudsak uppehållit mig vid rovdjursfrågorna i detta
              mitt kanske sista anförande i Sveriges riksdag. Betänkandet innehåller
              också många andra angelägna motioner inom området jakt och viltvård
              som jag inte har berört i mitt anförande. Det betyder dock inte
              att jag tycker att de är mindre viktiga.
            </seg>
          </u>
          <note xml:id="i-139d9a1f41fdbb83-0">
            Herr talman! Jag yrkar bifall till utskottets förslag i betänkandet
            i dess helhet och avslag på samtliga reservationer.
          </note>
          <note type="speaker" xml:id="i-baa71291848e67c7-0">
            Anf. 195 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-189dff4ca587be74-4">
            <seg xml:id="i-cc990f2658ceeda5-0">
              Herr talman! Det var intressant att lyssna på Rune Berglund.
              Det fanns i hans anförande också en del positiva tongångar. Men
              om jag tolkar det som Rune Berglund säger kopplat till den verkliga
              politik som förs får jag det inte riktigt att gå ihop. Det som
              här anfördes vittnar om en vilja att kunna lösa de här frågorna
              det tycker jag är bra och att lösa det här på ett sådant sätt
              att otryggheten och vanmakten minskar på landsbygden.
            </seg>
            <seg xml:id="i-33f818634e89d973-0">
              Men i det här fallet är det väl på det sättet så tolkar i alla
              fall jag det att Miljöpartiet och Vänsterpartiet har ett väldigt
              stort inflytande över hur rovdjurspolitiken fungerar i det här
              landet. Kanske har regeringen lyssnat för mycket på dem vid formandet
              av den.
            </seg>
            <seg xml:id="i-1946eaecedddfd56-0">
              Också nu när vi ser den senaste uppgörelsen i form av vårpropositionen
              ökar kostnaderna för den rovdjurspolitik vi i dag har i vårt land.
              I dag med de här förändringarna kommer den totala kostnaden att
              vara hela 125 miljoner kronor utöver länsstyrelsens personalkostnader.
              Det skulle vara intressant att höra Rune Berglunds motivering
              för att det ska vara en så stor total kostnad för den svenska
              rovdjurspolitiken.
            </seg>
          </u>
          <note type="speaker" xml:id="i-0d1f18087a2f37cb-0">
            Anf. 196 RUNE BERGLUND (s) replik:
          </note>
          <u who="rune_berglund_032a6b" xml:id="i-ddc23a233f33ae3b-0">
            <seg xml:id="i-fcffd299c01ee8e6-0">
              Herr talman! Det är klart att rovdjurspolitiken kostar pengar.
              Vi har, som jag sagt, hållit på i varje fall alltsedan början
              av 1990-talet med att bygga upp rovdjursstammar, och det arbetet
              pågår fortfarande. Det är alltså inte på något sätt så att arbetet
              är färdigt; det har ju både ni och jag beskrivit här i dag. Antagligen
              måste det till ännu mer resurser innan vi kommer till ett läge
              där vi har en acceptans från alla parter för en bra rovdjurspolitik
              i Sverige.
            </seg>
          </u>
          <note type="speaker" xml:id="i-6e0339b8ce06e87f-0">
            Anf. 197 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-189dff4ca587be74-5">
            <seg xml:id="i-37a261da762b5312-0">
              Herr talman! Det är klart att vi kan ha en viss kostnad för rovdjurspolitiken.
              Men 125 miljoner kronor är oerhört mycket pengar både för mig
              och för många andra runtom i Sverige. Och det är klart att det
              i förhållande till den totala statsbudgeten är lite pengar, men
              jag vet bra många saker som vi skulle kunna använda de 125 miljoner
              kronorna till. När jag träffar människor och berättar detta kommer,
              tror jag, förtroendet för rovdjurspolitiken att minska ännu mer.
            </seg>
            <seg xml:id="i-2704be03f0317937-0">
              Mycket av det som föreslås i vårpropositionen och som ger ökade
              kostnader skulle, det är jag övertygad om, inte behövas. De åtgärderna
              behövs inte i dag och skulle ännu mindre behövas om vi förändrade
              28 § i en sådan riktning att den enskilde personen kan skydda
              sin egendom och sina tamdjur.
            </seg>
            <seg xml:id="i-a466d202e4816a24-0">
              Givetvis hoppas jag i första hand på ett regeringsskifte. Men
              jag hoppas också att vi har en regering som ser till att något
              sker och som vågar förändra paragrafen i fråga så att vi får en
              rovdjurspolitik och en rovdjurslagstiftning som har en acceptans
              hos människor som lever i berörda områden.
            </seg>
          </u>
          <note type="speaker" xml:id="i-7a206f50c9ede572-0">
            Anf. 198 RUNE BERGLUND (s) replik:
          </note>
          <u who="rune_berglund_032a6b" xml:id="i-ddc23a233f33ae3b-1">
            <seg xml:id="i-dbad2206c81d6547-0">
              Herr talman! Jag kopplar inte 28 § till den totala kostnaden
              för rovdjurspolitiken. Om man ändrar 28 § tror jag inte att det
              påverkar budgeten för rovdjurspolitiken över huvud taget. Jag
              tycker att det är en bra balans vi har i dag när det gäller att
              fördela budgetmedel. Alla områden i samhället behöver sitt. Nu
              har vi bestämt att vi ska ha biologisk mångfald i landet. Det
              kostar pengar. Om det då är 125 miljoner kronor till rovdjuren
              så är det 125 miljoner. Jag förmodar att det beloppet liksom alla
              andra budgetposter kommer att värderas och utvärderas i framtiden.
              Om det blir mer eller mindre står skrivet i stjärnorna i dag.
            </seg>
          </u>
          <note type="speaker" xml:id="i-15b421a71da50fa3-0">
            Anf. 199 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-4">
            <seg xml:id="i-42964cd0e4670bc6-0">
              Herr talman! Det kändes nästan lite generande att se Rune Berglund
              på den miljöpartistiska metkroken skruvande i talarstolen och
              undvika att säga vad han innerst inne tycker och tänker i dessa
              frågor. Det är ett högt politiskt pris som Rune Berglund får betala
              personligen i dessa frågor, vad jag kan förstå.
            </seg>
            <seg xml:id="i-1866a30c1021cd11-0">
              Däremot tycker jag att det var ett bra erkännande från Rune Berglund.
              Jag har fört fram det tidigare att man sagt att ingen hade beräknat
              att rovdjursetableringen skulle bli så koncentrerad. Nu har man
              sagt att det var beräknat, och det var inga bekymmer med det.
              Det var bra, och det hedrar Rune Berglund att han kom med erkännandet
              att det var en överraskning. Det bara understryker behovet av
              att handla från regeringens sida, vilket man har låtit bli att
              göra.
            </seg>
            <seg xml:id="i-2648585796418f3c-0">
              När jag hör Rune Berglund upplever jag att han egentligen anser
              att tamdjur utanför hägn också skulle få skyddas. Då kan man fråga
              sig: Varför tar inte Rune Berglund och regeringen möjligheten
              att luta sig mot alliansen, för då hade vi haft en majoritet på
              den sidan?
            </seg>
            <seg xml:id="i-58044503b2a421fe-0">
              Anser Rune Berglund att livskvaliteten har försämrats för människor
              i rovdjurstäta områden?
            </seg>
          </u>
          <note type="speaker" xml:id="i-a09554f312bbb174-0">
            Anf. 200 RUNE BERGLUND (s) replik:
          </note>
          <u who="rune_berglund_032a6b" xml:id="i-ddc23a233f33ae3b-2">
            <seg xml:id="i-e6c44741116729be-0">
              Herr talman! Det var många frågor. När det gäller rovdjurspolitikens
              utformning kan jag svara kort. Det handlar om politik, och i politik
              bildar man allianser. Det gör ni också. I en allians får man ge
              och ta. Vi har alltså en rovdjurspolitik som vi bygger tillsammans
              med Miljöpartiet och Vänsterpartiet. Politik är både det möjligas
              och det omöjligas konst.
            </seg>
            <seg xml:id="i-0742b3ad240f00b4-0">
              När det gäller koncentrationen tror jag att många är överraskade.
              Det är någonting som jag skulle kunna ha en personlig uppfattning
              om. Det är att när man etablerar, som i det här fallet, nya rovdjur,
              eller återetablerar rovdjur, kan man ställa frågan om man inte
              redan från första dagen ska ha en regional förvaltning. Det skulle
              naturligtvis ha tagit bort många bekymmer från många människor
              som har känt sig pressade.
            </seg>
            <seg xml:id="i-8b135a69199e1f73-0">
              Livskvaliteten är en subjektiv fråga, det är en subjektiv värdering.
              Jag har träffat människor som tycker, och det har antagligen Bengt-Anders
              Johansson också, att de har fått del av sin livskvalitet försämrad
              med den nya rovdjurspolitiken. Då ska vi ta det på allvar och
              göra vad vi kan för att förebygga och bygga bort det.
            </seg>
          </u>
          <note type="speaker" xml:id="i-60db007e3a123079-0">
            Anf. 201 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-5a7ac7a3777d19ea-5">
            <seg xml:id="i-4d61278b0bb2b820-0">
              Herr talman! Det finns ett talesätt som säger att när fan blir
              gammal blir han religiös. Nu ska jag inte påstå att Rune Berglund
              är gammal, men han har varit med ett tag i den här riksdagen.
              När han nu säger att regional förvaltning egentligen borde följa
              med per automatik när man etablerar exempelvis rovdjur, kan jag
              dela hans uppfattning till hundra procent. Jag tror, om jag ska
              vara riktigt ärlig, att om jag och Rune Berglund hade fått utforma
              rovdjurspolitiken tillsammans hade det varit det kan jag nästan
              garantera en helt annan acceptans ute i landet än när det gäller
              det samarbete som Rune Berglund tydligen är påtvingad med Vänsterpartiet
              och Miljöpartiet.
            </seg>
            <seg xml:id="i-3eece9821befa253-0">
              Jag hade ytterligare en fråga, men jag ska lämna den därhän av
              det skälet att jag har förstått att Rune tänker lämna riksdagen.
              Jag skulle vilja passa på att i denna möjligen vår sista debatt
              tacka för ett väldigt gott samarbete. Vi har varit på rätt många
              debatter tillsammans och alltid kommit kolossalt väl överens,
              även om vi har haft olika politiska utgångspunkter. Jag kan bara
              säga att det genuina engagemang som du har visat i ditt uppdrag
              har du min fulla högaktning för. Som sagt är det synd, herr talman,
              att inte Rune Berglund och jag har fått utforma rovdjurspolitiken.
            </seg>
          </u>
          <note type="speaker" xml:id="i-c1c76a84b8cdec5e-0">
            Anf. 202 RUNE BERGLUND (s) replik:
          </note>
          <u who="rune_berglund_032a6b" next="cont" xml:id="i-b10b08ff5e406ec8-1">
            <seg xml:id="i-1f93e8de15878062-0">
              Herr talman! Det blir en hypotetisk fråga eftersom det aldrig
              kommer att ske att Bengt-Anders Johansson och jag kommer att utforma
              en rovdjurspolitik tillsammans. Men jag tackar i alla fall för
              de värmande orden. Att vara politiker och åka runt på vargdebatter
              har varit stimulerande. Det är inte så ofta politiker nuförtiden
              har 500 personer på sina möten, men det har vi haft flera gånger.
            </seg>
          </u>
          <note xml:id="i-012244ec2451f3fb-0">
            Anf. 203 SVERKER THORÉN (fp) replik:
          </note>
          <u who="rune_berglund_032a6b" prev="cont" xml:id="i-5d335d567aff77eb-1">
            <seg xml:id="i-63274f8c1461b01c-0">
              Herr talman! Jag vill ställa en fråga om den parallella skuggruppen
              till Rovdjursutredningen. Det finns en hel del saker att fundera
              över, sade Rune Berglund förut, och det är många som har funderat
              över det här. En utredare kom, han ville rivstarta och gjorde
              bra jobb. Han fick gå blixtsnabbt. En ny blev tillsatt. Kommer
              den här andra att kunna fullfölja sitt uppdrag? Kan Rune Berglund
              lyfta något lite mera på förlåten vad den här parallella gruppen
              har för funktion och hur den kommer att påverka utredningen. Det
              är väl ett unikum att man tillsätter en sådan här grupp för att
              skugga en utredare.
            </seg>
          </u>
          <note type="speaker" xml:id="i-9e2599d828ca517a-0">
            Anf. 204 RUNE BERGLUND (s) replik:
          </note>
          <u who="rune_berglund_032a6b" next="cont" xml:id="i-b10b08ff5e406ec8-2">
            <seg xml:id="i-e3babf5d8a5484df-0">
              Herr talman! Det är inget hokuspokus kring den här interna gruppen.
              Den har alltså bildats för att vi inför valet i höst ska kunna
              skaffa oss en bild över rovdjurspolitiken och skapa ett nytt rovdjursprogram
              som vi tycker att vi kan gå till val på och som vi förhoppningsvis
              kan genomföra under nästa valperiod.
            </seg>
          </u>
          <note xml:id="i-78b0da6a0acb1d20-0">
            Anf. 205 SVERKER THORÉN (fp) replik:
          </note>
          <u who="rune_berglund_032a6b" prev="cont" xml:id="i-5d335d567aff77eb-2">
            <seg xml:id="i-0f12a59f3d89a1d8-0">
              Herr talman! Jag tackar för svaret. Jag beskrev i mitt anförande
              vad de som jobbar med rovdjursfrågor efterlyst, nämligen inte
              horder av människor som ska rusa ut till verkligheten utan just
              kvalificerad personal på befintlig plats. Kan Rune Berglund utveckla
              något mera om det i den här rovdjursakutgruppen kommer att vimla
              av människor som ska gripa in, eller får vi den kvalificerade
              hjälp som behövs, inte en mängd utan att det finns en på varje
              länsstyrelse?
            </seg>
            <seg xml:id="i-54e35a4c9431bfe9-0">
              Sedan skulle jag vilja skicka med frågan vad gäller 27 § som
              Naturvårdsverket har tryckt på och som har varit liggande på departementet.
              De har föreslagit att man ska kunna meddela jakt på familjegrupper,
              till exempel björn med ungar eller lodjur med ungar. Varför har
              det blivit liggande? Kan Rune Berglund göra någonting åt detta?
              Det behövs.
            </seg>
          </u>
          <note type="speaker" xml:id="i-f8694ed1870bd8c9-0">
            Anf. 206 RUNE BERGLUND (s) replik:
          </note>
          <u who="rune_berglund_032a6b" next="cont" xml:id="i-b10b08ff5e406ec8-3">
            <seg xml:id="i-552b6173b612c643-0">
              Herr talman! När det gäller det utvidgade uppdraget, om jag får
              kalla det så, som länsstyrelserna har fått i och med att de har
              fått mera pengar vet jag inte och jag tror inte att någon egentligen
              vet exakt i dag vad det kommer att innebära. Men jag vet en sak.
              Efter att ha varit ute på länsstyrelserna, och jag skulle vilja
              säga det här, tycker jag att länsstyrelsernas personal som sysslar
              med rovdjursfrågor är mycket kompetent och engagerad. Och jag
              är inte ett dugg orolig över att det här inte ska bli en förstärkning
              och tillföra rovdjurspolitiken många positiva ting.
            </seg>
            <seg xml:id="i-a7ed0c7ad2822655-0">
              När det gäller 27 § känner jag till ungefär det som Sverker Thorén
              känner till, men jag har för dagen ingen närmare kunskap om var
              det kommer att hamna så småningom.
            </seg>
          </u>
          <note xml:id="i-a28e786dd85e3ed4-3">
            Överläggningen var härmed avslutad.
          </note>
          <note xml:id="i-7021e98df5d4072b-0">
            18 § Bordläggning
          </note>
          <note xml:id="i-02f060ff16034ac0-0">
            Anmäldes och bordlades
          </note>
          <note xml:id="i-12ed4ad8bead0b4e-0">
            19 § Anmälan om frågor för skriftliga svar
          </note>
          <note xml:id="i-24ab29a9e49f82d9-0">
            Anmäldes att följande frågor för skriftliga svar framställts
          </note>
          <note xml:id="i-3e20e902514024d2-0">
            den 26 april
          </note>
          <note xml:id="i-5c1c89f0d29474dc-0">
            Jan-Evert Rådhström
          </note>
          <note xml:id="i-5d30499f3ae122ef-0">
            Krister Hammarbergh
          </note>
          <note xml:id="i-1e02110a08b0674f-0">
            Catharina Elmsäter-Svärd
          </note>
          <note xml:id="i-c15e09de60b23810-0">
            Cecilia Widegren
          </note>
          <note xml:id="i-a016e0c1675dcb19-0">
            Marie Engström
          </note>
          <note xml:id="i-e77af58ec709d71e-0">
            Allan Widman
          </note>
          <note xml:id="i-262c4c35ed936244-0">
            Heli Berg
          </note>
          <note xml:id="i-607d68775b0665c5-0">
            Frågorna redovisas i bilaga som fogats till riksdagens snabbprotokoll
            tisdagen den 2 maj.
          </note>
          <note xml:id="i-9f87abb087e4f613-0">
            20 § Anmälan om skriftliga svar på frågor
          </note>
          <note xml:id="i-1d0f7f5f2852ebb1-0">
            Anmäldes att skriftliga svar på följande frågor inkommit
          </note>
          <note xml:id="i-3e20e902514024d2-1">
            den 26 april
          </note>
          <u who="rune_berglund_032a6b" prev="cont" xml:id="i-5d335d567aff77eb-3">
            <seg xml:id="i-90922080b55350ce-0">
              Torsten Lindström
            </seg>
            <seg xml:id="i-2ea1bf59533a79d6-0">
              Kerstin Heinemann
            </seg>
          </u>
          <note xml:id="i-36d3dd8d9865529f-0">
            Hans Stenberg
          </note>
          <note xml:id="i-b7f3a82139e33e04-0">
            Olle Sandahl
          </note>
          <note xml:id="i-c97186ab6358db1a-0">
            Christer Nylander
          </note>
          <note xml:id="i-d2a9ffa4f6025876-0">
            Ingemar Vänerlöv
          </note>
          <note xml:id="i-e629a7d88bd426b4-0">
            Cecilia Wikström
          </note>
          <note xml:id="i-0fa6f639fba686fb-0">
            Christina Axelsson
          </note>
          <note xml:id="i-6495aa463edda835-0">
            Henrik von Sydow
          </note>
          <note xml:id="i-21fe1798777c21a7-0">
            Ulrik Lindgren
          </note>
          <note xml:id="i-38a80fcf7bfa593b-0">
            Helena Bargholtz
          </note>
          <note xml:id="i-30319528931a59dc-0">
            Sven Gunnar Persson
          </note>
          <note xml:id="i-d9542046626b78f3-0">
            Gunnar Andrén
          </note>
          <note xml:id="i-d8f8ccb6ec127bad-0">
            Carina Hägg
          </note>
          <note xml:id="i-379b39fb85391175-0">
            Birgitta Sellén
          </note>
          <note xml:id="i-9caf280911a7acb4-0">
            Annika Qarlsson
          </note>
          <note xml:id="i-9caf280911a7acb4-1">
            Annika Qarlsson
          </note>
          <note xml:id="i-379b39fb85391175-1">
            Birgitta Sellén
          </note>
          <note xml:id="i-2e7b4e2798cc4bf3-0">
            Lars U Granberg
          </note>
          <note xml:id="i-5777c86fa375ed14-0">
            Hans Backman
          </note>
          <note xml:id="i-4dbf76823a224f4b-0">
            Yvonne Andersson
          </note>
          <note xml:id="i-b7f3a82139e33e04-1">
            Olle Sandahl
          </note>
          <note xml:id="i-18dc36d9dc44b1fa-0">
            Ronny Olander
          </note>
          <note xml:id="i-6bfbb13a456ffc23-0">
            Carl B Hamilton
          </note>
          <note xml:id="i-6bfbb13a456ffc23-1">
            Carl B Hamilton
          </note>
          <note xml:id="i-6bfbb13a456ffc23-2">
            Carl B Hamilton
          </note>
          <note xml:id="i-2a39dc9a5e56b471-0">
            Hans Hoff
          </note>
          <note xml:id="i-e955ef11aaf2d17b-0">
            Else-Marie Lindgren
          </note>
          <note xml:id="i-27ac82781eba532d-0">
            Eco driving
          </note>
          <note xml:id="i-6495aa463edda835-1">
            Henrik von Sydow
          </note>
          <note xml:id="i-01602fa042aa49ed-0">
            Kalle Larsson
          </note>
          <note xml:id="i-c865904ad21110e6-0">
            Rolf Gunnarsson
          </note>
          <note xml:id="i-5777c86fa375ed14-1">
            Hans Backman
          </note>
          <note xml:id="i-73b3533c1b38a918-0">
            Lars Ångström
          </note>
          <note xml:id="i-56f4db688832c9be-0">
            Henrik S Järrel
          </note>
          <note xml:id="i-d87317fe023d3460-0">
            Mikael Oscarsson
          </note>
          <note xml:id="i-79d9b972d511a0f2-0">
            Krister Örnfjäder
          </note>
          <note xml:id="i-0d70b2874e0eee33-0">
            Birgitta Ahlqvist
          </note>
          <note xml:id="i-5d30499f3ae122ef-1">
            Krister Hammarbergh
          </note>
          <note xml:id="i-e3a4bed1d2304c2f-0">
            Bertil Kjellberg
          </note>
          <note xml:id="i-3256c72e2f7ba0a6-0">
            Catharina Bråkenhielm
          </note>
          <note xml:id="i-5c1c89f0d29474dc-1">
            Jan-Evert Rådhström
          </note>
          <note xml:id="i-2e39d1012abc5945-0">
            Ingegerd Saarinen
          </note>
          <note xml:id="i-cf7f9a0c3aa2a375-0">
            Cristina Husmark Pehrsson
          </note>
          <note xml:id="i-c15e09de60b23810-1">
            Cecilia Widegren
          </note>
          <note xml:id="i-50a4b7f5cdd7521b-0">
            Ulla Wester
          </note>
          <note xml:id="i-e3a4bed1d2304c2f-1">
            Bertil Kjellberg
          </note>
          <note xml:id="i-e3a4bed1d2304c2f-2">
            Bertil Kjellberg
          </note>
          <note xml:id="i-f96ca0be0a368abe-0">
            Helene Petersson
          </note>
          <note xml:id="i-0944dc866a2961e2-0">
            Nina Lundström
          </note>
          <note xml:id="i-00c6ce96bf28d89d-0">
            Lennart Fremling
          </note>
          <note xml:id="i-81463f8129c128e9-0">
            Anna Grönlund Krantz
          </note>
          <note xml:id="i-60268f5318535cb5-0">
            Svaren redovisas i bilaga som fogats till riksdagens snabbprotokoll
            tisdagen den 2 maj.
          </note>
          <note xml:id="i-fae3ef45be4b19c0-0">
            21 § Kammaren åtskildes kl. 20.51.
          </note>
          <note xml:id="i-52143716a9ff1b83-0">
            Förhandlingarna leddes
          </note>
          <note xml:id="i-e808bfc9cc37bd64-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
