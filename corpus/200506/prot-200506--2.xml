<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--2</head>
          <docDate when="2005">2005</docDate>
        </div>
      </front>
      <body>
        <div>
          <note xml:id="i-160356f7bf04e174-0">
            ﻿
          </note>
          <note xml:id="i-cd48250191cc489d-0">
            Riksdagens protokoll
          </note>
          <note xml:id="i-b7d996d018e7c97d-0">
            2005/06:2
          </note>
          <note xml:id="i-5783e5e73cad8c7f-0">
            005/06:2 Tisdagen den 13 september
          </note>
          <note xml:id="i-138e52a057d4b818-0">
            Kl. 14:00 - 15:03
          </note>
          <note xml:id="i-44e584a0d6ffee46-0">
            Efter gudstjänst i Storkyrkan, där gudstjänsten förrättades av
            domprost Hakon Långström, öppnades riksmötet i kammarens plenisal
            enligt det program som i bilaga fogats till detta protokoll.
          </note>
          <note xml:id="i-6d0b63b1dc3767d3-0">
            1 § Öppnandet av riksmötet
          </note>
          <note xml:id="i-adf13284ee5483f6-0">
            Anf. 1 TALMANNEN:
          </note>
          <note xml:id="i-19f2d9fa113c94aa-0">
            Sveriges riksdag besöks i dag av presidenten i Norges storting,
            Jørgen Kosmo. Det är en del av markeringen av den fredliga upplösningen
            av unionen mellan våra två länder. Vi hälsar honom.
          </note>
          <note xml:id="i-e141ae187e6d4ac5-0">
            Jag hemställer att Ers Majestät förklarar riksmötet öppnat.
          </note>
          <note xml:id="i-fe5b7ee167875dfd-0">
            Anf. 2 HANS MAJESTÄT KONUNGEN:
          </note>
          <note xml:id="i-3c92919b62497821-0">
            Herr talman! Ärade riksdagsledamöter! I dag samlas ni åter i
            denna vackra plenisal något förändrad för att efter sommarens
            uppehåll i riksdagsarbetet med förnyade krafter gripa er an den
            ansvarsfulla uppgiften att företräda svenska folkets vilja och
            önskemål om vårt samhälles fortsatta utveckling.
          </note>
          <note xml:id="i-c0b453e6e67aa92e-0">
            Sedan förra riksmötet inleddes har flera svåra naturkatastrofer
            hemsökt vår värld. Vintern och våren har varit särskilt tunga.
            Tusentals svenska medborgare och miljoner människor i det berörda
            området lever fortfarande i sorg och saknad efter anhöriga som
            omkom i flodkatastrofen under julhelgen. I vårt eget land drog
            vinterstormen Gudrun fram med stora skador på liv och egendom
            som följd, och nu, för bara ett par veckor sedan, har orkanen
            Katrina förorsakat död och lidande för hundratusentals människor
            i USA. Våra tankar och vår medkänsla går till alla som drabbats.
          </note>
          <note xml:id="i-2247d64f434cd31d-0">
            Dessa utslag av kraftiga naturfenomen har än en gång väckt frågan
            om möjliga samband mellan människors livsstil och förändringar
            i klimatet. Möjligheterna för världens nationer att nå fram till
            en gemensam syn på tänkbara åtgärder mot den så kallade växthuseffekten
            står åter i fokus, och särskilt oroande är klimatutvecklingen
            i det arktiska området.
          </note>
          <note xml:id="i-ad947a26082567dc-0">
            Klimatfrågan är central för det moderna samhällets framtid, och
            detsamma gäller energiförsörjningen. Fattigdomsbekämpning, svältkatastrofer
            och den snabba utbredningen av hiv är andra stora problem av global
            dimension.
          </note>
          <note xml:id="i-5990f7a5dff58bf2-0">
            Herr talman! Ärade riksdagsledamöter! Förslag som Sveriges riksdag
            kommer att få behandla berör både internationella och nationella
            problemställningar. Arbetsmarknad och sysselsättning, medborgarnas
            fysiska och psykiska hälsa och våldets utbredning är några områden
            som oftast tas upp i den offentliga debatten.
          </note>
          <note xml:id="i-a1261fe6f292f596-0">
            Fred och säkerhet i världens oroshärdar, demokratins utbredning
            i olika länder samt arbetet i de internationella organisationerna
            står också på dagordningen.
          </note>
          <note xml:id="i-a47b581fe93a1a98-0">
            De stora frågorna är många och svåra och rör alla vårt lands
            och vårt folks egen framtid. De är därför mer än någonsin en del
            av den verklighet i vilken Sveriges riksdag har att arbeta.
          </note>
          <note xml:id="i-7bf86a35a41c4fc1-0">
            Vi har under innevarande år påmints om att det finns goda exempel
            på att konflikter kan lösas på fredlig väg. Om bara några dagar
            har exakt hundra år förflutit sedan Norge och Sverige blev överens
            om att upplösa unionen. De båda ländernas ledningar lyckades nå
            fram till en fredlig lösning av konflikten genom förhandlingar.
            Det är ett inspirerande faktum i vår konfliktfyllda värld.
          </note>
          <note xml:id="i-e91fc9447bd1c5a8-0">
            Jag tillönskar er alla, valda ombud för Sveriges folk, kraft,
            mod och visdom i ert viktiga arbete med att forma framtidens villkor
            för våra medborgare i en värld fylld av hot men rik på möjligheter.
          </note>
          <note xml:id="i-20464eb44d169e35-0">
            Med dessa ord förklarar jag 2005/06 års riksmöte öppnat.
          </note>
          <note xml:id="i-0586f53fae26854f-0">
            2 § Regeringsförklaring
          </note>
          <note type="speaker" xml:id="i-9fb29e6219e314c5-0">
            Anf. 3 Statsminister GÖRAN PERSSON (s):
          </note>
          <u who="goran_persson_1a0593" next="cont" xml:id="i-9c5b8f0d1a60b602-0"/>
          <note xml:id="i-df47b4ac055678e1-0">
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </note>
          <u who="goran_persson_1a0593" prev="cont" xml:id="i-254c6996b0dbe438-0">
            <seg xml:id="i-f84d6bbd2d0cc2a7-0">
              Sverige är ett bra land, ett land att vara stolt över.
            </seg>
            <seg xml:id="i-a666906bd2488954-0">
              Utländska bedömare ser i Sverige ett land som står sig väl i
              en global konkurrenssituation, ett land som klarar omställningen
              i en ny tid, ett land där optimism och framtidstro är befogad.
            </seg>
            <seg xml:id="i-c79fa8ce94995d0c-0">
              Tillväxt, forskning, hållbar utveckling, jämställdhet, levnadsstandard,
              sysselsättning, barnomsorg på område efter område placerar sig
              Sverige på tätpositioner.
            </seg>
            <seg xml:id="i-0ca9c8baae08346f-0">
              Samma bild ser jag runtom i Sverige.
            </seg>
            <seg xml:id="i-de9eb98673c34c4c-0">
              När jag förra veckan talade med 90-årige Göran Karlsson på Dundrets
              äldreboende i Jönköping så stod jag inför en av vår tids kanske
              största triumfer: vi lever allt friskare och längre liv i vårt
              land.
            </seg>
            <seg xml:id="i-7434a0e4adb19853-0">
              På Bollsta sågverk ser jag hur avancerad teknik och hög specialisering
              förändrat jobben och en tidigare tung och farlig industrimiljö.
              I Gällivare möter jag entusiastiska företagare på en ort där utvecklingen
              vänt och ny framtidstro spirar. På våra högskolor ser jag hur
              kunskapsnationen Sverige präglar nya generationer, nya regioner
              och nya samhällsgrupper.
            </seg>
            <seg xml:id="i-2d348d534b32356c-0">
              Omställningen är snabb och svår. På arbetsmarknaden är det särskilt
              påtagligt.
            </seg>
            <seg xml:id="i-725ad77bcec00c7e-0">
              263 451 människor i vårt land är öppet arbetslösa. 36 904 personer
              har saknat arbete i mer än två år.
            </seg>
            <seg xml:id="i-276b0acf660d4dc6-0">
              Arbetslösheten bryter ned.
            </seg>
            <seg xml:id="i-2307759cdb2538bf-0">
              Låt mig därför säga detta tydligt:
            </seg>
            <seg xml:id="i-1f85b0789d62e575-0">
              Strukturomvandlingen på arbetsmarknaden kommer att fortsätta.
              Fler kommer att behöva gå från ett jobb till ett annat. Den omställningen
              måste bli lättare för människor inte svårare.
            </seg>
            <seg xml:id="i-0eaff3563f8c8c5c-0">
              Under nästa mandatperiod kommer en socialdemokratisk regering
              att kraftigt förbättra arbetslöshetsförsäkringen. Kollektivavtalen
              ska fortsatt hävdas. Arbetsrätten ska utvecklas.
            </seg>
            <seg xml:id="i-a10740ada0f6ff1f-0">
              Nu ökar investeringarna kraftigt. Företagen bygger ut sin produktionskapacitet.
              Inflation och räntor är rekordlåga. Reallöneökningarna är goda.
              Framtidstron ökar bland hushåll och företag. Den privata konsumtionen
              växer ordentligt. Överskottsmålet ligger fast och utgiftstaken
              hålls i de offentliga finanserna.
            </seg>
            <seg xml:id="i-734b2b11be1b9e40-0">
              De gemensamma resurserna växer. Den styrkepositionen ska användas.
              Den ska användas för att bryta arbetslöshet och utanförskap inte
              till stora skattesänkningar. Den ska användas för att öka tryggheten
              inte för att minska den.
            </seg>
            <seg xml:id="i-38dc93000d078829-0">
              Ett brett sysselsättningspaket genomförs.
            </seg>
            <seg xml:id="i-6eaccee599d5acfc-0">
              100 000 företagare ges möjlighet att anställa sin första medarbetare
              genom sänkt arbetsgivaravgift. 7 500 arbetslösa akademiker ges
              möjlighet till arbete eller praktik i stat och småföretag. 13
              000 praktikplatser och 3 000 lärlingsplatser skapas för unga arbetslösa.
              10 000 utbildningsvikariat inrättas i vården och omsorgen. 20
              000 plusjobb inrättas för att höja kvaliteten i offentlig sektor.
              17 500 nya högskoleplatser skapas. 1 000 fler ges plats inom den
              kvalificerade yrkesutbildningen.
            </seg>
            <seg xml:id="i-52ba8a80acbb25e5-0">
              Politikens mål är full sysselsättning. Under år 2006 ska delmålet
              4 % öppen arbetslöshet nås.
            </seg>
            <seg xml:id="i-6944b08a9a4e7343-0">
              Alla som vill och kan arbeta ska kunna få ett jobb.
            </seg>
            <seg xml:id="i-544728de6d993499-0">
              Ohälsan minskar. 35 000 färre är sjukskrivna i dag än för ett
              år sedan. Målet om halverade sjukskrivningar till år 2008 kan
              nås.
            </seg>
            <seg xml:id="i-4574bc8d9607d1ba-0">
              De förebyggande insatserna och företagshälsovården förbättras.
              Möjligheter för sjukskrivna och förtidspensionerade att studera
              ökar. Ett nytt pilotprojekt lanseras för att hjälpa långtidssjukskrivna
              tillbaka i arbete. Den 1 juli förbättras sjukförsäkringen.
            </seg>
            <seg xml:id="i-3144aab304b9cc1b-0">
              Fler jobbmöjligheter med ökad kvalitet skapas för arbetshandikappade.
              Lönebidragen höjs. Det handikappolitiska arbetet förstärks och
              samordnas.
            </seg>
            <seg xml:id="i-1089b1636a532984-0">
              Sedan år 1994 har sysselsättningen för utrikes födda ökat och
              arbetslösheten minskat. Introduktion och språkstudier individanpassas.
              Arbetsplatsintroduktionen fortsätter. Diskrimineringsombudsmannens
              anslag ökas. Insatser ska öka den etniska mångfalden i statsförvaltningen.
              Integrationspolitikens mål, inriktning och organisation ses över.
            </seg>
            <seg xml:id="i-0ae86b0e474697d4-0">
              Förra året startades ca 40 000 nya företag i Sverige. Inte på
              tjugo år har nyföretagandet varit så högt.
            </seg>
            <seg xml:id="i-bbc49bb39086f17d-0">
              Industriella utvecklingscentrum tillförs resurser. Småföretag
              får bättre möjligheter att satsa på forskning och utveckling.
              Förenklingsarbetet fortsätter. Export främjas. Tillsammans med
              näringslivet och fackliga organisationer görs en långsiktig satsning
              på svensk industris strategiska framtidsbranscher.
            </seg>
            <seg xml:id="i-4d1e12f4c4cf964e-0">
              Koldioxidskatten avskaffas för den del av industrin som omfattas
              av handeln med utsläppsrätter och sänks för de högeffektiva kraftvärmeverken.
            </seg>
            <seg xml:id="i-28fd69baedeabe0d-0">
              Livskraftiga regioner ska utvecklas i hela landet. På många orter
              vänder nu en negativ utveckling, som exempelvis i delar av Norrbotten
              där industri, besöksnäring, biltestverksamhet och handel investerar
              och anställer. Den norrbottniska gruvnäringen expanderar kraftigt.
              Staten avser att aktivt stödja Kiruna och Gällivare kommuner i
              denna utveckling.
            </seg>
            <seg xml:id="i-888e13694457769e-0">
              NorgeVänerbanan, Citytunneln och Haparandabanan byggs. En statlig
              förhandlingsman tillsätts för att i samarbete med lokala och regionala
              aktörer se över förutsättningarna för en eventuell tidigareläggning
              av järnvägsbygget HelsingforsNyköpingLinköping.
            </seg>
            <seg xml:id="i-e882f8a0f29d855a-0">
              Regeringens mål om 120 000 nya bostäder under mandatperioden
              kommer att överträffas. Rekordlåga räntor pressar boendekostnaderna.
              Ungdomars bostadssituation uppmärksammas särskilt.
            </seg>
            <seg xml:id="i-3acf4679e9551da3-0">
              Sverige mörknar om hagar och ängar beskogas. Fler betesdjur och
              nya grödor ska kunna bidra till att hålla markerna öppna. Ett
              nytt landsbygdsutvecklingsprogram läggs fram.
            </seg>
            <seg xml:id="i-d6bdee0773eea1c6-0">
              Småskalig livsmedelsproduktion underlättas. Den ekologiska produktionen
              av livsmedel ska öka. Krav och tillsyn skärps i hela livsmedelskedjan.
              Ursprungsmärkningen utvidgas. Konsumenternas trygghet ska öka
              och hållbar konsumtion prioriteras.
            </seg>
            <seg xml:id="i-d92fe2a8334174cc-0">
              Sverige ska ha en ansvarsfull rovdjurspolitik, väl förankrad
              i hela befolkningen. Konflikterna kring rovdjurspolitiken måste
              därför minska. Jaktförordningens 28 § tydliggörs.
            </seg>
            <seg xml:id="i-836f392ecaa33f00-0">
              Fiskevården och kontrollen av fisket förbättras. Djurskyddet
              stärks.
            </seg>
            <seg xml:id="i-f771350493bcceb3-0">
              Till stöd för drabbade skogsägare avsätts under de kommande tre
              åren sammanlagt 450 miljoner kronor till återplantering av skog
              som föll under stormen Gudrun.
            </seg>
            <seg xml:id="i-ec65f9e3133c6b2d-0">
              En hög kunskapsnivå är tydligare än någonsin en konkurrensfördel
              för nationen. Samtidigt är ingenting viktigare för individens
              utveckling och för demokratins styrka.
            </seg>
            <seg xml:id="i-ec1aed3a8fa7c178-0">
              Samma regler och mål ska gälla alla skolor. Nyttan av pedagogiska
              alternativ får inte förtas av ökad segregation och utarmning av
              kommunala skolor. Kvalitet och likvärdighet ska gälla i skolan.
            </seg>
            <seg xml:id="i-3dba8b8cb63d8f7b-0">
              Skolans personal ska ha tydligt ansvar och klara befogenheter.
              Lärarnas kompetensutveckling stärks. Satsningen på 15 000 fler
              anställda i skolan fullföljs. Individuella utvecklingsplaner införs
              från första klass. Uppföljningen av skolorna ska förbättras. Därför
              inleds ett arbete i syfte att genomföra nationella prov redan
              från tredje klass. Läsning och matematik stärks. Elevernas inflytande
              och rättssäkerhet ska öka. En särskild satsning görs på skolor
              i segregerade områden. En ny skollag läggs fram. Diskriminering
              och kränkande behandling i skolan förbjuds.
            </seg>
            <seg xml:id="i-6423dc7ad5d6bfa3-0">
              Ett brett kvalitetsprogram för gymnasieskolan förbereds. De individuella
              programmen förbättras och förstärks med nya resurser.
            </seg>
            <seg xml:id="i-a75f6c1b8898b835-0">
              Flera nya universitet har grundats. I dag finns minst en högskola
              i varje län. Snedrekryteringen minskar kraftigt geografiskt, socialt
              och etniskt. Den regionala utvecklingen har också gagnats. Högskoleutbyggnaden
              fortsätter. Regeringens mål är att 50 % av varje årskull ska gå
              vidare till högre studier. Resurser tillförs för att säkra kvaliteten
              i denna satsning.
            </seg>
            <seg xml:id="i-24f4d9b48b5031aa-0">
              Svensk forskning stärks. Särskilda satsningar görs på medicin
              och teknik. Målet är att de offentliga resurser som satsas på
              forskning ska nå 1 % av bruttonationalprodukten årligen.
            </seg>
            <seg xml:id="i-452e0dc672e5de4e-0">
              Eders Majestäter! Eders Kungliga Högheter! Herr talman! Ärade
              ledamöter av Sveriges riksdag! Kvinnor och män ska ha samma makt
              att forma samhället och sina egna liv. Ett jämställt Sverige förutsätter
              en jämställd arbetsmarknad. Anställningsskyddet för den som är
              gravid eller föräldraledig stärks. Åtgärder mot könsdiskriminerande
              löneskillnader presenteras. Arbetsmarknadens parters ansvar betonas.
              Lagstiftning om rätt till heltid läggs fram. En satsning görs
              på att minska ohälsan på kvinnodominerade arbetsplatser. Åtgärder
              formas för att minska antalet tillfälliga anställningar och öka
              personalens inflytande i offentlig sektor. Kompetensutvecklingen
              i vård och omsorg stärks.
            </seg>
            <seg xml:id="i-4ab21b8f0f9011fb-0">
              Nya nationella mål sätts upp för jämställdhetsarbetet. Stödet
              till kvinnoorganisationerna stärks. Rikskvinnocentrum blir ett
              nationellt kunskapscentrum om mäns våld mot kvinnor. Det statliga
              stödet till kvinnojourerna utvecklas. Nya initiativ tas mot sexuell
              exploatering och människohandel. En offensiv för att lyfta fram
              jämställdhetsfrågorna inom Europaunionen görs. Kvinnors rättigheter
              och hälsa prioriteras i vårt bistånd.
            </seg>
            <seg xml:id="i-c7a60aa7fd719035-0">
              Vårt land framhålls som världens barnvänligaste. Motsvarande
              omdöme ska gälla för våra äldre. Sverige ska vara världens bästa
              land att åldras i.
            </seg>
            <seg xml:id="i-5e298a443e9aa70b-0">
              I Sverige passerar alltfler sin pensionsdag med kompetens och
              vilja att fortsätta att arbeta. Arbetslivet måste bli mer flexibelt.
            </seg>
            <seg xml:id="i-93d9d37d50ee3b37-0">
              En halv miljon människor i Sverige är över 80 år. Nästan var
              tredje kvinna får vara med om att fira sin 90-årsdag. Våra äldre
              blir alltfler. Men med stigande ålder följer också sjukdomar.
            </seg>
            <seg xml:id="i-d1037e7c8e1497fb-0">
              Alla äldre ska ha rätt till en likvärdig äldreomsorg av hög kvalitet.
              En nationell utvecklingsplan för äldreomsorgen tas fram. Vården
              av dem som har flera sjukdomar samtidigt ska förbättras, liksom
              demensvården. Äldre invandrares behov måste också mötas. Stödet
              för anhöriga förbättras. 100 miljoner tillförs, och samarbetet
              med pensionärsorganisationerna stärks. Lagstiftning och tillsyn
              ska skärpas.
            </seg>
            <seg xml:id="i-e450393c9518bb24-0">
              Många som arbetar i äldreomsorgen har inte fått del av kompetensutvecklingen.
              Den fleråriga nationella satsningen Kompetensstegen är en långsiktig
              investering för att öka kvaliteten inom äldreomsorgen.
            </seg>
            <seg xml:id="i-2e283d85377429b3-0">
              Fler äldre ställer nya krav också på boendet. Den som vill ska
              så långt möjligt kunna bo kvar hemma. Det kräver anpassning av
              befintliga bostäder. Fler boendeformer behöver utvecklas så att
              valfriheten och tryggheten kan gälla hela livet. Tillgången till
              särskilt äldreboende ökas för att möta växande behov. Bostadstillägget
              för pensionärerna förstärks. Regeringen vill under nästa mandatperiod
              införa en pargaranti i äldreomsorgen så att par inte behöver skiljas
              åt när sjukdom sätter in och behandling krävs.
            </seg>
            <seg xml:id="i-4d20d4d7d2163787-0">
              Hälsan är den enskildes dyrbaraste tillgång. Han vill värna den
              och återerövra den, om den gått förlorad. Här behöver han samhällets
              stöd.
            </seg>
            <seg xml:id="i-75100155941dfaad-0">
              Så underströk en av mina företrädare, Tage Erlander, samhällets
              ansvar för vård och omsorg för 50 år sedan och så kan jag understryka
              samma åtagande i dag.
            </seg>
            <seg xml:id="i-8af950d9af04a508-0">
              Den 1 november införs den nationella vårdgarantin för alla behandlingar
              i sjukvården och den psykiatriska vården.
            </seg>
            <seg xml:id="i-54faf652389311ee-0">
              Ny lagstiftning om driftsformer i sjukvården säkerställer att
              alla medborgare garanteras god vård på lika villkor. Sjukvården
              ska styras av behov, inte betalningsförmåga. Ingen offentligt
              finansierad sjukvård ska ge förtur åt privata försäkringspatienter
              eller drivas med privat vinstintresse.
            </seg>
            <seg xml:id="i-30a84d0a3d1212aa-0">
              För att höja kvaliteten och effektiviteten samordnas den högspecialiserade
              vård som har hela Sverige som upptagningsområde. Det ska bli lättare
              för patienten att få kontakt med sin vårdcentral och själv bestämma
              tid för återbesök eller operation. En ny tandvårdsförsäkring som
              ska stärka den förebyggande tandvården och ge ett bättre skydd
              mot höga kostnader förbereds.
            </seg>
            <seg xml:id="i-650867e1cdb809d0-0">
              Utvecklingen har vänt i kommunsektorn. Alltfler kommuner har
              en ekonomi i balans eller i överskott. 65 000 fler arbetar inom
              kommunala verksamheter som vård, skola och omsorg än år 1994.
              Antalet anställda i verksamheterna är nu lika stort som det var
              i slutet av 80-talet.
            </seg>
            <seg xml:id="i-98cd5adc4102b495-0">
              Det är viktigt att kommuner och landsting kan planera långsiktigt.
              Därför får de besked redan i höst om att de generella statsbidragen
              höjs både 2007 och 2008. Kvaliteten i vård, skola och omsorg kan
              öka och antalet anställda växa.
            </seg>
            <seg xml:id="i-a996dca60fed23d0-0">
              Herr talman! Hör några strofer ur Dan Anderssons välkända dikt
              Gässen flytta :
            </seg>
            <seg xml:id="i-94c0aaee7c20cd75-0">
              Alla är vi starkt präglade av den natur- och kulturmiljö där
              vi har vuxit upp och levt våra liv. Därför skräms vi i dag av
              klimatförändringarna. Jordens medeltemperatur stiger, mest närmast
              polerna. Det svenska landskapet hotas av fler stormar, översvämningar
              och längre perioder av torka.
            </seg>
            <seg xml:id="i-552c18de320513f0-0">
              Kampen mot miljöförstöringen ställs i ett helt nytt ljus. Omdaningen
              av samhället till en hållbar tillväxt måste påskyndas.
            </seg>
            <seg xml:id="i-c36d84453e27eb42-0">
              Omställningen rymmer enorma möjligheter för teknisk utveckling,
              forskning och innovationer, för tillväxt och nya jobb i Sverige
              men också möjligheter att bidra till global rättvisa.
            </seg>
            <seg xml:id="i-b8a1c47a8303b601-0">
              Sverige är ett av få länder som lyckats minska utsläppen av växthusgaser.
              Utvecklingen påskyndas av en aktiv politik. Den gröna skatteväxlingen
              fortsätter.
            </seg>
            <seg xml:id="i-fbb99d43583939ea-0">
              Vår miljöteknikbransch är ledande och genererar jobb och exportinkomster.
              Alltfler byter ut sina värmesystem. Efterfrågan på etanolbilar
              och hybridbilar ökar. Möjligheterna för ett trendbrott finns.
            </seg>
            <seg xml:id="i-0fa1d481ddbf535c-0">
              Ett nytt mål sätts upp: Förutsättningarna ska skapas för att
              bryta Sveriges beroende av fossila bränslen senast år 2020.
            </seg>
            <seg xml:id="i-e141d1243858b01e-0">
              Användningen av el från förnybara energikällor ska öka med 15
              terawattimmar de närmaste tio åren. Klimatinvesteringsprogrammen
              fortsätter. Vindkraften byggs ut. Skogs- och jordbrukets produktion
              av förnybar energi ska öka. Elkonsumentens och energikundens ställning
              stärks.
            </seg>
            <seg xml:id="i-cd2595f2c9fee488-0">
              Ett särskilt stöd införs så att de 145 000 småhus och 105 000
              lägenheter vars enda uppvärmningsform är olja ska kunna växlas
              över till hållbara alternativ. Hushåll med direktverkande el erbjuds
              ett särskilt ROT-avdrag för att växla över till annan uppvärmning.
            </seg>
            <seg xml:id="i-e878bb4d8dda8ccb-0">
              Ett nationellt program för energieffektivisering och energisnålt
              byggande presenteras. Export av miljöteknik ges stöd. Anslagen
              till energiforskning höjs kraftigt.
            </seg>
            <seg xml:id="i-c1386389d6e2f5b7-0">
              Omställningen av transportsektorn kräver såväl internationellt
              som nationellt arbete och breda insatser från forskare, industri,
              brukare och stat. Förmånsbeskattningen sänks för bilar som drivs
              med gas. Minst 35 % av de personbilar som statliga myndigheter
              köper eller leasar ska vara miljöbilar.
            </seg>
            <seg xml:id="i-26700183b60099b2-0">
              Sveriges ambitiösa klimatmål ska nås. En ny klimatproposition
              presenteras.
            </seg>
            <seg xml:id="i-5060f6c7d725654e-0">
              Havsmiljön måste förbättras. Arbetet med att få Östersjön klassad
              som särskilt känsligt havsområde går in i sin slutfas. Östersjöländerna
              bjuds in till ett högnivåmöte om Östersjöns miljöproblem. Forskning
              och miljöövervakning utvecklas. Ett internationellt forskningscentrum
              för havsmiljö planeras.
            </seg>
            <seg xml:id="i-088b1fb2594027f6-0">
              En aktionsplan för våra havsmiljöer tas fram. 18 nya marina reservat
              inrättas de kommande fem åren. Regeringen står värd för den sjätte
              Nordsjökonferensen i Göteborg.
            </seg>
            <seg xml:id="i-0bcf1c70bf96e2d6-0">
              Regeringen verkar för en strikt kemikaliepolitik inom Europaunionen
              och för att en global kemikaliestrategi kan beslutas vid FN-mötet
              i Dubai nästa år. Sverige går före med att fasa ut de farligaste
              bromerade flamskyddsmedlen.
            </seg>
            <seg xml:id="i-191d5411a055a422-0">
              Herr talman! Den svenska välfärdsmodellen är framgångsrik men
              långt ifrån färdigbyggd.
            </seg>
            <seg xml:id="i-a41d7c8334067aa8-0">
              För nio månader sedan beslutades en satsning på 6 000 fler anställda
              i förskolan.
            </seg>
            <seg xml:id="i-01e4fa882f66f391-0">
              För åtta månader sedan förbättrades bostadstillägget för pensionärer.
            </seg>
            <seg xml:id="i-26922f73cf8d34da-0">
              För två månader sedan höjdes stödet för anställning av arbetshandikappade
              och anställda i skyddat arbete.
            </seg>
            <seg xml:id="i-2199dd5b7d7a43c9-0">
              Om en månad höjs barnbidraget respektive flerbarnstillägget med
              100 kr.
            </seg>
            <seg xml:id="i-c3fb14f16e966abb-0">
              Om fyra månader höjs underhållsstödet, bostadsbidraget förstärks
              för barnfamiljer och ett barntillägg införs för studerande.
            </seg>
            <seg xml:id="i-2ecf879bbdcbb435-0">
              Om tio månader får 1,4 miljoner arbetstagare en bättre sjukförsäkring
              och närmare 300 000 föräldrar en högre ersättning från föräldraförsäkringen.
            </seg>
            <seg xml:id="i-7fd9699894f27139-0">
              Ett ständigt pågående reformarbete krävs för att upprätthålla
              välfärden i en föränderlig värld. En progressiv politik krävs
              för att brygga över från det gamla till det nya.
            </seg>
            <seg xml:id="i-754be38b582f6134-0">
              Reform för reform, steg för steg, kan välfärden byggas starkare
              och bättre i en ny tid.
            </seg>
            <seg xml:id="i-439e24cd9306ea41-0">
              På precis samma sätt kan den monteras ned, steg för steg, reform
              för reform.
            </seg>
            <seg xml:id="i-3cea486a58e4dd5d-0">
              Välfärden är ett kontrakt mellan människor, ett handslag om både
              rättigheter och skyldigheter, ett löfte om eget arbete, ansvarstagande
              och också omtanke om varandra.
            </seg>
            <seg xml:id="i-38414dc9fdbc0a0b-0">
              Ytterst är den ett praktiskt uttryck för solidaritet och alla
              människors lika värde.
            </seg>
            <seg xml:id="i-5ce6a45d24f79437-0">
              Den svenska välfärdsmodellen finns så länge du och jag och alla
              andra är beredda att bära upp den och försvara den.
            </seg>
            <seg xml:id="i-f66e74688be17135-0">
              Det är regeringens övertygelse att en ny tids utmaningar möts
              bäst i trygghet, jämlikhet och sammanhållning.
            </seg>
            <seg xml:id="i-967fdde47269936e-0">
              Herr talman! Statens stöd bidrar till att sammanlagt en och en
              halv miljon människor kan ta del av 15 miljoner studietimmar av
              lärande i nio studieförbund. Det bidrar också till att 100 000
              studerande varje termin kan ta del av långa och korta kurser på
              landets 148 folkhögskolor.
            </seg>
            <seg xml:id="i-4535ca35985e3f51-0">
              Tänk vilken kraft som ligger i alla dessa möten mellan människor,
              i allt detta utbyte av erfarenheter, i all denna strävan efter
              kunskap. Tänk vilken kraft för vår kunskapsnation som folkbildningen
              representerar. Tänk vilken kraft för vår demokrati.
            </seg>
            <seg xml:id="i-92b51d6ae58a8c94-0">
              Folkbildningen ska stärkas inte vingklippas.
            </seg>
            <seg xml:id="i-825c1fe0ac792d7f-0">
              Ytterligare insatser behövs för att främja läsning, inte minst
              bland ungdomar. Litteraturstödet ökas och Statens kulturråd ges
              i uppdrag att initiera en utgivning av klassiska verk.
            </seg>
            <seg xml:id="i-449182beaf4c4c15-0">
              Ett nytt filmavtal skapas som ger förutsättningar för en ny stark
              femårsperiod för den svenska filmproduktionen. Teateralliansen,
              den fria scenkonsten och dansen får ökat stöd. Frågan om kulturarbetarnas
              pensioner löses. De statliga museisamlingarna restaureras och
              konserveras.
            </seg>
            <seg xml:id="i-70d32db8e8ea610d-0">
              Sverige behöver en ordentlig samlingspunkt för form och design.
              Förutsättningar för ett nytt formmuseum klargörs. Förberedelser
              vidtas för att Nationalmuseum ska kunna byggas ut. En arkitekttävling
              utlyses. Staten kommer att aktivt stödja skapandet av ett nytt
              Nobelmuseum.
            </seg>
            <seg xml:id="i-93c7bf2116095248-0">
              I årtionden har Sverige varit en röst för folkrätt, nedrustning
              och jämlikhet.
            </seg>
            <seg xml:id="i-734de481a9c192a4-0">
              I morgon inleds FN:s toppmöte om reformer och utveckling i New
              York.
            </seg>
            <seg xml:id="i-dfea690b739df288-0">
              Dag Hammarskjölds ord om FN och vårt gemensamma ansvar förpliktar.
            </seg>
            <seg xml:id="i-170c5049ec068116-0">
              Så här sade han: Kommande släkten kan tänkas säga om oss, att
              vi aldrig uppnådde vad vi försökte uträtta. Må de aldrig kunna
              säga att vi misslyckades därför att vi brast i tro eller tillät
              egoism att vanställa våra ansträngningar.
            </seg>
            <seg xml:id="i-25f7560028e44dc1-0">
              FN ska stärkas. Säkerhetsrådets sammansättning måste moderniseras.
              FN:s millenniemål för att minska fattigdom måste uppnås. En kommission
              för fredsbyggande i konfliktdrabbade länder och ett råd för mänskliga
              rättigheter måste skapas. Nedrustnings- och icke-spridningsarbetet
              måste intensifieras.
            </seg>
            <seg xml:id="i-36eb672566bb7e28-0">
              Klimatförändringar kräver krafttag. Regeringen vill se att förhandlingar
              om konkreta utsläppsbegränsningar efter 2012 sätts i gång omedelbart.
              Betydligt fler länder än de som godkände Kyotoavtalet måste vara
              med. Ett nätverk av miljöministrar skapas för att göra utsläppshandeln
              global.
            </seg>
            <seg xml:id="i-559f749766e2f4aa-0">
              Östpolitiken ska bli mer aktiv. Vi vill se en samordnad EU-politik
              gentemot Ryssland. EU behöver aktivt stödja en demokratisk utveckling
              i Vitryssland. Samarbetet med Ukraina och Georgien intensifieras.
              Moldavien ges stöd i kampen mot hiv/aids och människohandel. Ett
              särskilt sändebud för länderna i södra Kaukasus utnämns.
            </seg>
            <seg xml:id="i-f211043e73dafff3-0">
              Fredsansträngningarna i Mellanöstern måste öka. Det israeliska
              tillbakadragandet från Gaza och delvis Västbanken måste bli ett
              första steg på vägen mot två stater inom säkra och erkända gränser,
              helt i enlighet med färdplanen. Regeringen vill se en satsning
              som ger förutsättningar för Gaza att bli ekonomiskt livskraftigt
              efter tillbakadragandet.
            </seg>
            <seg xml:id="i-f621b2298057564f-0">
              Afrikas horn behöver världens stöd. Folkmordet i Darfur, gränstvisten
              mellan Etiopien och Eritrea och situationen i Somalia alla hämmar
              de utvecklingen i ett plågat område. Konflikterna i området måste
              lösas för att ett ökat bistånd ska vara meningsfullt. En nationell
              samordnare för Sveriges insatser på Afrikas horn utses.
            </seg>
            <seg xml:id="i-5845e513f584c645-0">
              En fredlig utveckling på koreanska halvön ska säkras. Den spända
              situationen rymmer risker för säkerhet och stabilitet i Ostasien.
              En emissarie utses för att samordna Sveriges insatser till stöd
              för sexpartssamtalen. Kontakter på hög politisk nivå fortsätter.
            </seg>
            <seg xml:id="i-62c9232ef1a2c484-0">
              Enprocentsmålet för biståndet nås. Särskilda satsningar görs
              på miljöåtgärder och kampen mot smittsamma sjukdomar. Handeln
              ska vara fri och rättvis. Det handelsrelaterade biståndet höjs
              med 30 %.
            </seg>
            <seg xml:id="i-5fba14cf678b73ad-0">
              Världens länder har ett delat ansvar för människor som tvingas
              fly. Sveriges stöd till FN:s flyktingkommissarie ökar. Sverige
              arbetar för en gemensam och solidarisk flyktingpolitik inom Europaunionen.
              Skyddet av barn som kommer ensamma och söker asyl i vårt land
              måste stärkas.
            </seg>
            <seg xml:id="i-43ea7e5b4c414721-0">
              Den europeiska unionen förblir vårt viktigaste forum för samarbete
              på vår kontinent. Efter folkomröstningarna om det nya fördraget
              måste unionen formas så att den möter en ny tids krav. Reflexionsperioden
              utnyttjas till diskussion om EU:s framtid och Europas sociala
              modell. Regeringen vill se en rättvisare och modernare långtidsbudget
              för EU.
            </seg>
            <seg xml:id="i-502f5c2ce62d2062-0">
              EU:s utvidgning måste fortsätta. Alla europeiska länder som uppfyller
              kraven måste på sikt kunna bli medlemmar, inte minst länderna
              på Balkan. Turkiet bör få inleda förhandlingar om medlemskap som
              planerat.
            </seg>
            <seg xml:id="i-b9c8d9161571d607-0">
              Den svenska alliansfriheten har brett folkligt stöd. Med den
              som grund fortsätter försvarsreformen. Sverige ska ha ett modernt
              och användbart insatsförsvar. Den nordiska snabbinsatsstyrkan
              under svensk ledning blir ett viktigt bidrag i arbetet för fred
              och säkerhet. Det svenska engagemanget för att bevara freden i
              Afghanistan ökar. Den civila krishanteringsinsatsen i Acehprovinsen
              i Indonesien fortsätter.
            </seg>
            <seg xml:id="i-de9ae261eedf73df-0">
              Ett program presenteras för att öka den nationella säkerheten,
              effektivare bekämpa terrorism och minska vårt samhälles sårbarhet
              vid svåra påfrestningar. En samlad organisation föreslås, liksom
              ökad användning av vissa tvångsmedel för att föregripa terrorhandlingar
              och en bättre samordning av underrättelsemyndigheterna. Militär
              personal ska kunna ställas under polisens befäl och bistå vid
              ett allvarligt hot mot vårt samhälle.
            </seg>
            <seg xml:id="i-f8f71efbe5843372-0">
              Fler brott måste klaras upp. Antalet poliser ökar. Polisens verktyg
              stärks. Buggning möjliggörs. DNA-registret utvidgas. Antalet anstaltsplatser
              byggs ut. En ny kriminalvårdslagstiftning införs. Skyddet för
              kvinnor som utsätts för våld utvecklas. Möjligheten att med teknikens
              hjälp hindra män från att överträda besöksförbud ses över. Särskild
              uppmärksamhet riktas mot unga som begår brott.
            </seg>
            <seg xml:id="i-aae5320740d4c13b-0">
              Bakom kriminaliteten ligger sociala orsaker. Missbrukarvården
              stärks, och förebyggande insatser i socialt utsatta områden ges
              särskilt stöd. En väl utvecklad välfärdspolitik är det mest effektiva
              sättet att hålla tillbaka brottsligheten.
            </seg>
            <seg xml:id="i-7796f4feddd8ffc2-0">
              Herr talman! Den socialdemokratiska regeringen har lett Sverige
              sedan 1994. Vi har gjort det med ett öppet sinne och blicken mot
              framtiden. Vi har gjort det på en fast ideologisk grund. Så vill
              vi fortsätta regera:
            </seg>
            <seg xml:id="i-e50534789ef50906-0">
              När internationell konkurrens ställer människor utan arbete,
              då satsar regeringen på ökat stöd i övergången till ett nytt jobb
              och en bättre a-kassa vi river inte löntagarnas trygghet.
            </seg>
            <seg xml:id="i-828f5ec738ae8465-0">
              När kunskapskraven ökar trycket på alla att hänga med, då höjer
              regeringen ambitionerna för skolan och sätter upp nya mål för
              högskola och forskning vi tror inte att elitism gör att kunskapen
              växer och sprids till fler.
            </seg>
            <seg xml:id="i-148e07fda2fe9144-0">
              När det blir alltfler pensionärer i befolkningen, då ger regeringen
              kommunerna goda förutsättningar att ta sig an nästa stora välfärdsutmaning:
              att bygga ut äldreomsorgen så att den möter nya behov hos en växande
              andel äldre.
            </seg>
            <seg xml:id="i-ed4bc670432d6cf5-0">
              När globaliseringen både skapar nytt välstånd och vidgade klyftor,
              då höjer regeringen rösten för rättvisa, integration och alla
              människors lika värde inte bara på papperet, utan i FN, WTO, EU,
              via Sida och i andra internationella sammanhang.
            </seg>
            <seg xml:id="i-3a9f6bd7e240a9f6-0">
              När hoten mot klimat och miljö blir allt tydligare, då väljer
              regeringen en tuffare miljöpolitik, mer forskning och större investeringar
              i ny teknik inte lägre ambitioner!
            </seg>
            <seg xml:id="i-9754579162dd7d58-0">
              När globaliseringen griper in i människors vardag, då stärker
              regeringen den svenska välfärdsmodellen vi byter inte ut den.
            </seg>
            <seg xml:id="i-9ec2bcde27fa36c6-0">
              När Sverige möter framtiden då ska alla vara med, inte bara några.
            </seg>
            <seg xml:id="i-3b65d371d5edda93-0">
              Så kan ett bra land bli ännu bättre och värt att fortsätta att
              vara stolt över.
            </seg>
            <seg xml:id="i-42e83fd2a90dc0ed-0">
              Musik under samlingen
            </seg>
            <seg xml:id="i-0cd9ff634cfc1c99-0">
              Earl of Oxfords March
            </seg>
            <seg xml:id="i-d76ed34a0ff963cc-0">
              Solveigs sang ur Peer Gynt
            </seg>
            <seg xml:id="i-b1d22a989043e6c8-0">
              Om jag skulle hålla kvar ett stycke sommar
            </seg>
            <seg xml:id="i-6f5b4bf178816f88-0">
              Trapphallen:
            </seg>
          </u>
          <note xml:id="i-367cee7a2a6fb0fa-0">
            Politisk vilja och inriktning avgör.
          </note>
          <note xml:id="i-205b93920a756919-0">
            Satsningarna på barns kultur fortsätter. Mångkulturåret 2006
            följs av barnkulturåret 2007.
          </note>
          <note xml:id="i-c0241db0c3287529-0">
            3 § Ceremonin avslutades kl. 15.03.
          </note>
          <note xml:id="i-81620edceea563b8-0">
            Bilaga
          </note>
          <note xml:id="i-e4fe69595419e9b3-0">
            Kungssången
          </note>
          <note xml:id="i-af0fe0c13eafa879-0">
            Titania
          </note>
          <note xml:id="i-f919d91aa3a57376-0">
            Fanfar
          </note>
          <note xml:id="i-5ce627f50b9c43fe-0">
            Tom-Eriks visa
          </note>
          <note xml:id="i-7d02dc5c42dd4046-0">
            I himmelen
          </note>
          <note xml:id="i-dcf14f9e21f698a9-0">
            Nationalsången
          </note>
          <note xml:id="i-a6796a3aac505573-0">
            Grande Marche
          </note>
          <note xml:id="i-babad968d116dd4d-0">
            Riksplan:
          </note>
          <note xml:id="i-20bb491685740fa1-0">
            Plenisalen:
          </note>
        </div>
      </body>
    </text>
  </TEI>
</teiCorpus>
