<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--121</head>
          <docDate when="2005-05-11">2005-05-11</docDate>
        </div>
      </front>
      <body>
        <div>
          <note xml:id="i-dd13ffc4de8e8046-0">
            ﻿
          </note>
          <note xml:id="i-caf776db38a0faed-0">
            Riksdagens protokoll
          </note>
          <note xml:id="i-c14cd9625e2fd6f7-0">
            2005/06:121
          </note>
          <note xml:id="i-b5684549c279af2c-0" type="date">
            Torsdagen den 11 maj
          </note>
          <note xml:id="i-1ee4bd2bf1e28142-0">
            Kl. 12:00 - 19:35
          </note>
          <note xml:id="i-bad076c648252a19-0">
            1 § Justering av protokoll
          </note>
          <note xml:id="i-d1d61d9c1a1cccc5-0">
            Justerades protokollet för den 5 maj.
          </note>
          <note xml:id="i-a31bc19f5edba0c6-0">
            2 § Meddelande om aktuell debatt
          </note>
          <note xml:id="i-9c1586a802c9f064-0">
            Förste vice talmannen meddelade att på begäran av Folkpartiets
            riksdagsgrupp skulle en aktuell debatt om våldsangrepp mot politiska
            partier och myndigheter anordnas fredagen den 12 maj kl. 11.00
            .
          </note>
          <note xml:id="i-61cb9af3c12e4074-0">
            Från regeringen skulle justitieminister Thomas Bodström delta.
          </note>
          <note xml:id="i-633e3cc0f0265029-0">
            Den inkomna skrivelsen hade följande lydelse:
          </note>
          <note xml:id="i-d3763e6f8b169e2b-0">
            Begäran om aktuell debatt från Folkpartiet liberalerna med anledning
            av de senaste veckornas våldsangrepp mot politiska partier och
            myndigheter
          </note>
          <note xml:id="i-a66296710abe792a-0">
            Med anledning av de senaste veckornas skadegörelse mot politiska
            partier, arbetsförmedlingar, polis och andra myndigheter och de
            hot och det våld mot demokratin och dess utövare som detta innebär
            begär Folkpartiets riksdagsgrupp en aktuell debatt om hur denna
            brottslighet och dessa hot mot demokratin kan stävjas.
          </note>
          <note xml:id="i-4e32bfe854cd7df6-0">
            Centerpartiet har under de senaste veckorna utsatts för 15 attentat
            mot sina partilokaler runt om i landet. Samtidigt har arbetsförmedlingar,
            försäkringskassor och polisen attackerats. Senast var det Kristdemokraterna
            i Hässleholm som utsattes för skadegörelse av en utomparlamentarisk
            grupp.
          </note>
          <note xml:id="i-454c26185df1d0d1-0">
            Våldet mot grundläggande demokratiska samhällsfunktioner är mycket
            allvarligt och har eskalerat den senaste tiden. Attackerna är
            ett hårt slag mot grundläggande demokratiska värden då aktivisterna
            försöker att skrämma människor till tystnad.
          </note>
          <note xml:id="i-df5c2202d2051a20-0">
            Tyvärr har vi på senaste tiden sett flera angrepp mot demokratin
            och det öppna samhället. Det rör sig om allt från stenkastning
            vid offentliga möten till hot och våld mot politiker, som vi också
            vet har ökat under de senaste åren. Konsekvenserna av våldet är
            långtgående eftersom det utgör ett hot mot mänskliga och ekonomiska
            värden samt inte minst demokratiska värden. Vikten av att bekämpa
            de ovan nämna angreppen kan inte underskattas.
          </note>
          <note xml:id="i-d2d614a9e5ef64bb-0">
            Anna Grönlund Krantz
          </note>
          <note xml:id="i-7f1b00f658131a8e-0">
            3 § Anmälan om fördröjda svar på interpellationer
          </note>
          <note xml:id="i-db8525f382732062-0">
            Till riksdagen hade inkommit följande skrivelser:
          </note>
          <note xml:id="i-b265ff5335bbd207-0">
            Interpellation 2005/06:374
          </note>
          <note xml:id="i-65ed6ed12c0f1abb-0">
            Interpellation 2005/06:374 av Jan Lindholm (mp)
          </note>
          <note xml:id="i-02ad9592809efc77-0">
            Interpellationen kommer att besvaras måndagen den 5 juni 2006.
          </note>
          <note xml:id="i-8a94e6f1f7e19d70-0">
            Skälet till dröjsmålet är att statsrådet inte befinner sig i
            Helsingfors.
          </note>
          <note xml:id="i-d2dbf63004162ce6-0">
            Per Thöresson
          </note>
          <note xml:id="i-d81bd40b2a9d077a-0">
            Interpellation 2005/06:391
          </note>
          <note xml:id="i-686ba28c0567e2e1-0">
            Interpellation 2005/06:391 av Henrik von Sydow (m)
          </note>
          <note xml:id="i-087b5f782cd0fc40-0">
            Interpellationen kommer att besvaras torsdagen den 8 juni.
          </note>
          <note xml:id="i-d909046a8163b77d-0">
            Skälet till dröjsmålet är arbetsanhopning.
          </note>
          <note xml:id="i-b57dd881b622ba36-0">
            Sven-Erik Österberg
          </note>
          <note xml:id="i-1a9ce58d32d3087d-0">
            4 § Hänvisning av ärende till utskott
          </note>
          <note xml:id="i-597940fe86654f36-0">
            Föredrogs och hänvisades
          </note>
          <note xml:id="i-062a9a740764c758-0">
            5 § Förnyad bordläggning
          </note>
          <note xml:id="i-356f10b472536a13-0">
            Föredrogs och bordlades åter
          </note>
          <note xml:id="i-b5e1b09d5363618c-0">
            6 § Beslut om ärenden som slutdebatterats den 10 maj
          </note>
          <note xml:id="i-3570d3d7cdc119f5-0">
            Punkt 10
          </note>
          <note xml:id="i-4c96c2a555b46baa-0">
            Punkt 14
          </note>
          <note xml:id="i-0ce9a8a0b70cc58f-0">
            Övriga punkter
          </note>
          <note xml:id="i-ba6e8356cd2174a1-0">
            Punkt 1
          </note>
          <note xml:id="i-ceba511537b07ce9-0">
            Punkt 3
          </note>
          <note xml:id="i-542a529b95beda02-0">
            Punkt 7
          </note>
          <note xml:id="i-0f0c51d3fc2adca6-0">
            Punkt 12
          </note>
          <note xml:id="i-723abbe51ff347c9-0">
            Punkt 15
          </note>
          <note xml:id="i-0ce9a8a0b70cc58f-1">
            Övriga punkter
          </note>
          <note xml:id="i-ba6e8356cd2174a1-1">
            Punkt 1
          </note>
          <note xml:id="i-0dcd26c778ea23b3-0">
            Punkterna 25
          </note>
          <note xml:id="i-5eece68b22e0388f-0">
            7 § Minoritetsfrågor
          </note>
          <note xml:id="i-1c38eaf9af202e36-0">
            Föredrogs
          </note>
          <note type="speaker" xml:id="i-148dca5d8fde59c2-0">
            Anf. 1 LISELOTT HAGBERG (fp):
          </note>
          <u who="liselott_hagberg_017628" xml:id="i-606c81b3d6dd2639-0">
            <seg xml:id="i-e60e9e8dfce91b05-0">
              Herr talman! I början av den här mandatperioden kunde man säga
              att den nationella minoritetspolitiken var ett nytt politikområde.
              Det kunde man säga därför riksdagen under riksmötet 1999/2000
              beslutade att Sverige skulle skriva under Europarådets ramkonvention
              om skydd för nationella minoriteter samt den europeiska stadgan
              om landsdels- eller minoritetsspråk.
            </seg>
            <seg xml:id="i-5140ef2b597d7993-0">
              Nu har det gått drygt sex år sedan vi i februari år 2000 undertecknade
              konventionen om stadgan. Med det sände vi signalen att vi på allvar
              vill lyfta fram vårt lands nationella minoriteter. Vi tog på oss
              ett mycket viktigt ansvar.
            </seg>
            <seg xml:id="i-513ce2cc11210ec2-0">
              I regeringens proposition från 1998/99 nr 143 står det: Det lämnas
              förslag till åtgärder som behövs för att Sverige ska kunna ratificera
              Europarådets ramkonvention om skydd för nationella minoriteter
              och den europeiska stadgan om landsdels- eller minoritetsspråk.
              Det innebär att Sveriges nationella minoriteter och deras språk
              erkänns samt att minoritetsspråken ges det stöd som behövs för
              att de ska hållas levande. Härigenom läggs en grund för en samlad
              svensk minoritetspolitik.
            </seg>
            <seg xml:id="i-16dfb421224214fc-0">
              Det är precis så det är. Grunden lades då. Därefter måste man
              förstås gå vidare.
            </seg>
            <seg xml:id="i-37e96699e2fecb4f-0">
              Det har visserligen tillsatts en rad utredningar, främst när
              det gäller samerna. Det har även lagts fram två propositioner,
              en om svensk språkpolitik och en om ett ökat samiskt inflytande
              samt en skrivelse som vi behandlade här i går om en nationell
              handlingsplan för de mänskliga rättigheterna.
            </seg>
            <seg xml:id="i-2e09fba2d91e0ffd-0">
              Men det saknas en mer samlad redovisning från regeringen om vad
              som har gjorts och ett tydliggörande av viljeinriktningen när
              det gäller den nationella minoritetspolitiken.
            </seg>
            <seg xml:id="i-685cb0c1754a6c26-0">
              Europarådets ministerkommitté övervakar på vilket vis Sverige
              genomför ramkonventionens bestämmelser. Och kommittén drar slutsatser
              av vad som har gjorts och kommer med rekommendationer.
            </seg>
            <seg xml:id="i-cbd60f2aeb2c3d84-0">
              Sverige har kritiserats, inte bara av ministerkommittén utan
              även i andra sammanhang. Vi är nämligen inte så bra som vi borde
              vara när det gäller vår nationella minoritetspolitik. Detta har
              även visat sig i studier som utskottet låtit genomföra och i samband
              med de seminarier som var en del av konstitutionsutskottets uppföljning
              och utvärdering. Detta betänkande bygger nämligen på ett initiativ
              från riksdagens sida och inte på något initiativ från regeringen.
            </seg>
            <seg xml:id="i-1609b1de68e2d4de-0">
              I utskottets betänkande finns det inte mindre än 22 reservationer,
              och Folkpartiet står bakom hela 12 av dem. I huvudsak handlar
              dessa reservationer om att stärka de nationella minoriteternas
              ställning mot vad man kan kalla storsamhället eller majoritetssamhället.
              Och det kan göras på många olika sätt. Till exempel handlar det
              om ett sammanhållet bidragssystem för det ekonomiska stödet till
              minoritetsorganisationer.
            </seg>
            <seg xml:id="i-ac77c499a24178a1-0">
              Eftersom KU:s utvärdering visat på att det behövs en allvarlig
              diskussion och en analys inom detta område, är det märkligt att
              utskottet inte vill sträcka sig så långt som att påtala för regeringen
              vad som har uppmärksammats.
            </seg>
            <seg xml:id="i-75be2cdfd9e46f06-0">
              Ett annat område som jag vill beröra är det som handlar om utbildning.
              Europarådets ministerkommitté har som jag sade tidigare pekat
              på brister, och framför allt gäller det utbildningsområdet. Även
              Skolverket har i en rapport lyft fram brister inom utbildningsområdet,
              brister som kan innebära att språken hotas. Alla som sitter här
              och lyssnar förstår att ett språk som försvinner inte kommer tillbaka.
            </seg>
            <seg xml:id="i-02d06b95cc3274f8-0">
              Även de representanter för de nationella minoriteterna som deltog
              i KU:s seminarier lyfte fram utbildningsfrågan som särskilt viktig.
              Utskottsmajoritetens motivering handlar om att man inte ska föregripa
              de utredningar som har genomförts inom området. Här vill jag säga
              att det nu brinner i knutarna. Det är bråttom. Och det får inte
              bli som med ILO-konventionen 169, det vill säga att regeringen
              ideligen lovar att den ska ratificeras så snart som möjligt. När
              det gäller ILO-konventionen 169 sades det att den skulle ratificeras
              inom mandatperioden, och då talar jag om den här mandatperioden.
              Regeringen sade det i en skrivelse till riksdagen 2003, men ännu
              har den inte ratificerats, och vi vet inte heller när det blir.
            </seg>
            <seg xml:id="i-976f3dd32a90b626-0">
              Jag menar att det händer för lite. Det går för långsamt.
            </seg>
            <seg xml:id="i-1bf6c15fb9148854-0">
              En annan viktig markering skulle kunna vara att omnämna de nationella
              minoriteterna i regeringsformen. Vi är faktiskt fyra partier som
              anser att det är så viktigt så att vi vill ge detta som ett särskilt
              uppdrag till Grundlagsutredningen.
            </seg>
            <seg xml:id="i-58ff5264c00cd98c-0">
              Två av de personer som står bakom denna reservation är dessutom
              ledamöter i Grundlagsutredningen. Och heder åt dem som inte nöjer
              sig med att tro att detta kommer att lösa sig av sig självt utan
              faktiskt vill sträcka sig så långt som att ge det som ett uppdrag
              till regeringen.
            </seg>
            <seg xml:id="i-8979cedf4d966390-0">
              Ytterligare ett sätt att synliggöra de nationella minoriteterna
              och bidra till språkens användning är att information finns tillgänglig
              på språken. En bra början är då att riksdagen, regeringen och
              de statliga myndigheterna erbjuder information på språken, åtminstone
              på sina hemsidor.
            </seg>
            <seg xml:id="i-9490d777dafb7209-0">
              Det blev verkligen en överraskning för mig när jag upptäckte
              att det gick att prenumerera på riksdagens EU-information på spanska
              men inte på finska, som är ett av de största nationella minoritetsspråken.
              Det är 450 000500 000 människor som talar finska. Men enligt de
              finska representanterna som deltog i utskottets seminarium har
              informationen på finska minskat sedan 70-talet. Så utvecklingen
              går faktiskt åt fel håll. Ett argument som de gav uttryck för
              var att de flesta finländare kan svenska. Men med en sådan inställning
              menar jag att man inte har förstått någonting. För att ett språk
              ska överleva måste det användas så ofta som möjligt, helst dagligen.
            </seg>
            <seg xml:id="i-88ecc5f5699096d4-0">
              Det finns väldigt mycket mer att säga om detta eftersom det finns
              väldigt många områden att ta upp. Men jag tänkte sluta här.
            </seg>
            <seg xml:id="i-27367c7d665418bf-0">
              Folkpartiet står givetvis bakom alla de tolv reservationer där
              det finns med, men för tids vinning vid voteringen senare i dag
              yrkar jag bifall här och nu endast till reservationerna 3 och
              14.
            </seg>
          </u>
          <note xml:id="i-f8d54a031fac896d-0">
            I detta anförande instämde Helena Bargholtz (fp).
          </note>
          <note type="speaker" xml:id="i-08c61526a88c78fa-0">
            Anf. 2 INGVAR SVENSSON (kd):
          </note>
          <u who="ingvar_svensson_8b2598" xml:id="i-9a668b6bb257c6e9-0">
            <seg xml:id="i-3d1f49b939115207-0">
              Herr talman! I huvudsak är detta ett väl avvägt betänkande, men
              vi kristdemokrater har en avvikande åsikt. Det gäller reservation
              12.
            </seg>
            <seg xml:id="i-1f603cf4f54b015e-0">
              När vi för ett antal år sedan implementerade skyddet för minoritetsspråken
              och diskuterade förvaltningsområden och så vidare dök ett problem
              upp med de svensktalande Sverigefinländarna. I det läget såg vi
              ingen möjlighet att hitta någon lösning på det eftersom vi var
              fokuserade just på själva språkfrågan.
            </seg>
            <seg xml:id="i-9f50e89bdf98add3-0">
              Men nu tycker vi, tillsammans med några andra partier, att det
              är dags att man tar tag i detta och ger dem en minoritetsställning
              i detta sammanhang. Det är detta som reservation 12 handlar om.
            </seg>
            <seg xml:id="i-e5c5630687c0468d-0">
              Herr talman! Jag tänker inte förlänga debatten ytterligare, jag
              yrkar bara bifall till reservation 12.
            </seg>
          </u>
          <note type="speaker" xml:id="i-3180b85585ec0aef-0">
            Anf. 3 MATS EINARSSON (v):
          </note>
          <u who="mats_einarsson_7b24f2" xml:id="i-370d4b134dea295a-0">
            <seg xml:id="i-0cd270267c30a388-0">
              Herr talman! Detta betänkande heter Minoritetsfrågor , men det
              handlar inte om minoriteter i största allmänhet utan om nationella
              minoriteter. Och i centrum för detta ligger begreppet nation som
              väl är ett av de mest problematiska politiska begrepp som vi känner
              till. Det är ganska oklart vad det kan stå för. Det kan stå för
              allting egentligen, å ena sidan en stat, en statsbildning, och
              å andra sidan ett folk eller en etnisk grupp. Själva sammanblandningen,
              eller till och med identifieringen, av stat och folk är väl en
              av 1800-talets mest olycksaliga idéer i vars följd vi har sett
              inte bara nationalism i största allmänhet utan diskriminering,
              fördrivning och i sista hand folkmord.
            </seg>
            <seg xml:id="i-ea4638939cd6722d-0">
              Men samtidigt kan vi konstatera att nationalismen och den nationella
              identiteten många gånger har varit en progressiv och demokratisk
              kraft i samhällsutvecklingen. I länder som vårt eget, Tyskland,
              Turkiet och USA, åtminstone numera, tror jag att man i allt väsentligt
              måste beskriva nationalismen som en reaktionär kraft. Så har det
              inte varit, och så är det inte i Irland eller i vårt grannland
              Norge. Skälet till detta är den maktrelation som man har haft
              till omgivande stater och nationer och huruvida som man har slagit
              uppåt eller slagit nedåt i sin nationalism.
            </seg>
            <seg xml:id="i-3f50c57b97a3428f-0">
              Vi kan inte heller bortse från att nationell identitet, etnisk
              identitet, hur man nu definierar detta, är väldigt viktigt för
              väldigt många människor och inte är något som någon får förnekas
              att uttrycka.
            </seg>
            <seg xml:id="i-fe80ad8e7f05abd6-0">
              När vi nu talar om nationella minoriteter är det inte några minoriteter
              som har politiska ambitioner att bilda stater eller att avskilja
              sig från landet, utan det handlar om just den egna identiteten,
              om den kulturella identiteten och om språket.
            </seg>
            <seg xml:id="i-837ee6b11d39e7f5-0">
              Sverige har sent omsider varit med om att utarbeta och så småningom
              också ratificera två i detta sammanhang centrala konventioner.
              Den ena är Europarådets ramkonvention om skydd för nationella
              minoriteter, och den andra är den europeiska stadgan om landsdels-
              och minoritetsspråk.
            </seg>
            <seg xml:id="i-9ddcf4fd2b5780aa-0">
              Vad gäller implementeringen av dessa konventioner har Sverige
              gjort en hel del på lagstiftningsområdet. Jag ska inte gå in närmare
              på det. Det finns redovisat i betänkandet. Men i detta fall liksom
              i så många andra fall är det avgörande kanske inte vilka lagar
              som man har stiftat utan hur dessa har implementerats och tillämpats.
              Och den utvärdering som har skett i utskottets regi, och även
              den utvärdering som Europarådet självt har gjort, visar att det
              här fortfarande finns brister som måste åtgärdas. Det är fortfarande
              inte självklart att var och en som tillhör en nationell minoritet
              tillförsäkras de rättigheter som lagen ger. Och detta måste naturligtvis
              åtgärdas.
            </seg>
            <seg xml:id="i-06fa31a84fd719bc-0">
              Herr talman! I betänkandet finns som sagt ett antal reservationer,
              och några av dem står Vänsterpartiet bakom, och vi tänker fortsätta
              att stå bakom dem även om jag nu inte yrkar bifall till alla.
              Men jag vill ändå nämna dem.
            </seg>
            <seg xml:id="i-a396c2b85f5907bc-0">
              Den första handlar om frågan om omnämnandet av de nationella
              minoriteterna i regeringsformen. Vi tycker att det vore rimligt
              att göra det och att det behövs ett tillkännagivande om att Grundlagsutredningen
              ska ta upp den saken.
            </seg>
            <seg xml:id="i-b3e36bdf0a4d8e9f-0">
              I reservation 7 tar vi upp frågor om stöd till romska kulturinstitutioner,
              i första hand i Helsingfors och Malmö, men det kan finnas andra
              också. Romerna är väl den nationella minoritet som fortfarande
              är den mest diskriminerade, den mest undertryckta och den mest
              förtryckta. Det krävs särskilda insatser från samhällets sida
              för att göra det möjligt för den romska minoriteten att hävda
              sina rättigheter, inte minst på det kulturella området. Därför
              behövs det också en stabilitet i det ekonomiska stödet och i stödet
              till utbildning för romer. Detta tar vi upp i reservation 15.
            </seg>
            <seg xml:id="i-a2f4eb40273b8d51-0">
              Vi står också bakom reservation 8 som handlar om att riksdagen
              ännu en gång ska understryka vikten av att vi skapar förutsättningar
              för att ratificera ILO-konvention 169. Regeringen har den ambitionen.
              Men vi har konstaterat att den ambitionen har funnits ganska länge,
              och fortfarande är vi inte framme. Därför finns det anledning
              för riksdagen att särskilt understryka att under den kommande
              mandatperioden måste alla förutsättningar finnas på plats så att
              vi äntligen kan ratificera nämnda konvention.
            </seg>
            <seg xml:id="i-99dc05055eb405c2-0">
              Herr talman! Jag yrkar, som sagt, inte bifall till alla våra
              reservationer utan nöjer mig med att yrka bifall till reservationerna
              7 och 15.
            </seg>
          </u>
          <note type="speaker" xml:id="i-77e11f2aef9bc990-0">
            Anf. 4 KERSTIN LUNDGREN (c):
          </note>
          <u who="kerstin_lundgren_078b71" xml:id="i-84a099f6bd1ff7f8-0">
            <seg xml:id="i-ed93b0dca2fa2fc6-0">
              Herr talman! Frågan om en nationell minoritetspolitik är en relativt
              ny företeelse i vårt land. Även utanför våra gränser är det så.
            </seg>
            <seg xml:id="i-85c4fd4cbddd8513-0">
              När man går ut och samtalar med människor på gator och torg om
              nationell minoritetspolitik tror de flesta att det handlar om
              någonting helt annat, att det handlar om människor som har kommit
              till vårt land från andra länder, människor med invandrarbakgrund
              eller någonting liknande.
            </seg>
            <seg xml:id="i-f8cc6c6abd11641e-0">
              Men nationell minoritetspolitik skiljer ut sig därför att den
              bygger på dels en ramkonvention, dels en språkkonvention som Sverige
              skrev under i februari 2000. Den byggde på att identifiera grupper
              som funnits i vårt land och som har en lång historia och rötter
              långt bakåt i vårt land och som mot den bakgrunden särskilt skulle,
              och ska, lyftas fram människor, grupper, som under den här historiska
              perioden ofta också har varit föremål för åtskilligt av förtryck
              och övergrepp från storsamhällets sida.
            </seg>
            <seg xml:id="i-ae66ca6b8ff681a5-0">
              I Europa talas det om att det finns ett fyrtiotal nationella
              minoriteter. När man ser till det samlade antalet, 40 miljoner
              människor, inser man att minoriteter kan vara väldigt många 40
              miljoner människor i Europa som på något sätt hänförs till nationella
              minoriteter.
            </seg>
            <seg xml:id="i-1081d1f68c6fe1df-0">
              Hos oss i Sverige är de inte så många. Men vi har pekat ut samerna,
              romerna, tornedalingarna, judarna och sverigefinnarna som tillhörande
              de nationella minoriteterna med en lång historia.
            </seg>
            <seg xml:id="i-dd6e11e364c6c3c3-0">
              Jag vill säga att detta är en fråga som det är viktigt att vi
              klarar ut i samtalen utåt, att detta är ett ansvarstagande utöver
              en del annat som vi har för just nationella minoriteter.
            </seg>
            <seg xml:id="i-0f258a6efdd18d12-0">
              Låt oss dra nytta av den erfarenhet som historien har givit oss
              och dra nytta av det när vi formar politik rakt över för alla
              medborgares möjligheter i vårt land. Och låt oss också när vi
              formerar en nationell minoritetspolitik inse att det inte handlar
              om kollektiv, utan det handlar om människor som själva upplever
              och ska ha rätt till sin identitet inte pådyvlat, inte påtalat
              och inte grupperat och kollektiviserat utan underifrån byggt.
              Detta är också väldigt viktigt.
            </seg>
            <seg xml:id="i-d03b46f61d66a3bd-0">
              Det pekar vi i Centerpartiet på i reservation 2, som jag yrkar
              bifall till, herr talman!
            </seg>
            <seg xml:id="i-e55d9ebe8ea614fe-0">
              Vi har som ett uttryck för det här storsamhällets sätt att lösa
              frågor från ovan sett just sverigefinländarna. Vi har valt att
              underteckna en ramkonvention där rätten till självidentifikation
              och annat som en viktig grund pekas ut. Ändå har denna kammare,
              riksdagen, beslutat att dela den gruppen i två beroende på om
              man har språket finska eller om man har språket svenska.
            </seg>
            <seg xml:id="i-7282754af8857ecb-0">
              I Finland erkänner man båda de språken som likvärdiga. Här hos
              oss konstaterar vi att om man har finländsk bakgrund är det bara
              om man har det finska språket som man tillhör den nationella minoriteten
              sverigefinländare. Detta tycker vi är en skönhetsfläck låt oss
              kalla det så eller en rest från historien som vi tycker att vi
              borde göra något åt. Vi har möjlighet att göra det genom ett tydligt
              uttalande från kammaren här senare i dag.
            </seg>
            <seg xml:id="i-3ee462851b1d8fc5-0">
              Oavsett vilket modersmål man har skulle man nämligen vara en
              likvärdig del, vara en del av den nationella minoriteten sverigefinländare.
              Så upplever man sig själv, och så vill man se identifikationen
              tydliggjord från den sverigefinländska gruppen. Oavsett om man
              talar finska eller om man talar svenska är man överens. Det är
              i denna kammare som man har valt att dela på gruppen. Vi tycker
              att det är dags att hela gruppen just utifrån självidentifikation
              och underifrånperspektiv i stället för uppifrånstyre.
            </seg>
            <seg xml:id="i-5831d712e51256c2-0">
              Med detta, herr talman, yrkar jag också bifall till reservation
              12 under punkt 7 jag tror att någon annan här redan har gjort
              det.
            </seg>
            <seg xml:id="i-6cf7c6ec6db77de2-0">
              Jag vill också, herr talman, markera att jag och Centerpartiet
              självklart står bakom alla reservationer i betänkandet där det
              pekas på områden som teckenspråk, grundlagsomnämnande av nationella
              minoriteter och utvidgning av förvaltningsområdet liksom på att
              SVT:s digitala sändningar ska säkerställa också finsk tv även
              i framtiden.
            </seg>
            <seg xml:id="i-497c65b7bf200b89-0">
              Men för tids vinnande, herr talman, nöjer jag mig med att yrka
              bifall till de båda reservationerna under punkt 1 och punkt 7
              som jag tidigare har berört.
            </seg>
          </u>
          <note type="speaker" xml:id="i-7019c7ea0374b424-0">
            Anf. 5 GUSTAV FRIDOLIN (mp):
          </note>
          <u who="gustav_fridolin_991ef7" next="cont" xml:id="i-66c6446bea6be2cd-0">
            <seg xml:id="i-ede5be3a7ce19829-0">
              Herr talman! Nästa år hålls en grön världskongress i Benin eller
              möjligen i Kenya i Afrika där gröna storheter som den kenyanske
              biträdande miljöministern Wanghari Maathai och den brasilianske
              gröne kulturministern Gilberto Gil kommer att närvara.
            </seg>
            <seg xml:id="i-a9286f7839d1880e-0">
              Temat för kongressen blir minoritetsfrågor. Det är inte speciellt
              konstigt. Gröna partier har i de länder där de haft en möjlighet
              att få inflytande vid sidan av arbetet för miljö- och rättvisefrågor
              prioriterat just att lyfta in minoriteter som har hamnat utanför
              i beslutsmaskineriet.
            </seg>
            <seg xml:id="i-3a4128af29b3bb3e-0">
              I Mexiko är det de gröna som har fått in de indianska grupperna
              i parlamentet, i Brasilien likaså. I flera afrikanska länder börjar
              nu gröna partier som börjar få visst inflytande att prioritera
              minoritetsfrågorna.
            </seg>
            <seg xml:id="i-82fa0ad2de617aae-0">
              Herr talman! I Sverige gör vi vad vi kan för att hålla fast i
              samma fanor och se till att lyfta fram samma frågor, inte minst
              genom det arbete som Miljöpartiet ihop med många andra driver
              i antidiskrimineringsfrågor. Det gäller då både gentemot erkända
              nationella minoriteter och andra människor i vårt land.
            </seg>
            <seg xml:id="i-53e27a109bd058c5-0">
              Herr talman! Det betänkande som riksdagen nu debatterar, KU19
              om minoritetsfrågor, är resultatet av en förankrings- och uppföljningsprocess
              i utskottet där vi vid några tillfällen har haft möjlighet att
              följa arbetet, att sitta ned och diskutera och försöka komma fram
              till gemensamma slutsatser.
            </seg>
            <seg xml:id="i-9dadb3fb07e12620-0">
              För en gångs skull, kanske man kan säga så, är därför det viktigaste
              i det här betänkandet inte de eventuella meningsskiljaktigheter
              som finns och som markeras i olika reservationer, utan det är
              den eniga text som partierna gemensamt har kommit överens om.
              Här finns en lång rad markeringar som jag inte ska uppehålla kammarens
              tid med men som jag rekommenderar att man läser igenom.
            </seg>
            <seg xml:id="i-d24380b1039a8c6e-0">
              Det finns dock på ett par punkter markeringar i form av reservationer.
              Jag tänkte säga något om några av dessa.
            </seg>
            <seg xml:id="i-219333e63158f702-0">
              I reservation 13, herr talman, lyfter Miljöpartiet och Centerpartiet
              fram frågan om teckenspråket. Teckenspråket är modersmål för dem
              som är döva sedan barndomen. Sverige var ett land som tidigt införde
              och erkände teckenspråket 1981. Teckenspråkets ställning som språk
              har senare bekräftats i olika stadier, bland annat i Minoritetsspråkskommittén
              1997. På så sätt kan man säga att det är fastslaget i Sverige
              att teckenspråket är ett eget språk. Teckenspråket har dock inte
              ännu fått status som nationellt minoritetsspråk. Det leder till
              en del komplikationer. Det finns inget beslut om vilken legal
              ställning teckenspråket kan anses ha, och det finns flera andra
              faktorer som talar för att teckenspråket borde betraktas som ett
              nationellt minoritetsspråk i enlighet med Europarådets konvention.
              Detta är vad vi lyfter fram i reservation 13.
            </seg>
            <seg xml:id="i-214d74e6b3b79384-0">
              I reservation 22 lyfter Miljöpartiet och Vänsterpartiet fram
              ett antal frågor om den romska minoriteten. I Europa i dag räknar
              man med att det lever 12 miljoner romer. 4 miljoner av dessa lever
              i vad som enligt Europarådet betraktas som total misär, helt utanför
              samhället, helt utan rättigheter. I Sverige har vi kommit längre
              än i många andra europeiska länder, men det finns fortfarande
              krav som bör drivas för att få bort fördomarna mot romer och för
              att förbättra romernas ställning. I reservationen tar vi upp krav
              på att Forum för levande historia ska få i uppdrag att lyfta fram
              den antiziganism som har funnits i det svenska samhället i ljuset
              och belysa det så att vi kan lära på ett bra sätt av historien
              och också av de övergrepp som fortfarande sker.
            </seg>
            <seg xml:id="i-3d90a065b9d538d3-0">
              Vi vill också att den nationella handlingsplanen för mänskliga
              rättigheter ska kompletteras med förslag till åtgärder för att
              höja romers kunskaper i sitt eget språk. Vi vill exempelvis att
              det måste finnas formell kompetens att undervisa i romani, och
              det måste tas fram instruktioner för hur romani skrivs och stavas.
              Det skulle kunna ingå i den nya språkvårdsorganisationen och bedrivas
              i samarbete med ett universitet eller en viss högskola.
            </seg>
          </u>
          <note xml:id="i-815271ac4dc08c0e-0">
            Jag yrkar därför bifall till reservation 22.
          </note>
          <u who="gustav_fridolin_991ef7" prev="cont" xml:id="i-dbba7356cfea7ed6-0">
            <seg xml:id="i-b682c8f5e99f798b-0">
              Herr talman! I reservation 8 lyfter Miljöpartiet ihop med Vänsterpartiet
              och Folkpartiet fram frågan om ILO-konventionen 169. Frågan och
              reservationen är väl ett bevis på det som jag sade inledningsvis,
              att i stora stycken har man lyckats samla sig till en viss form
              av enighet mellan riksdagspartierna. Regeringen har ambitionen
              att underteckna ILO-konventionen. Vi har dock under ganska lång
              tid hört om den här ambitionen, och det har under ganska lång
              tid diskuterats hur det verkligen ska göras allvar av det. Det
              har ifrågasatts om de insatser som görs är tillräckliga. Därför
              tycker vi att det var befogat med en reservation i vilken man
              klargör att det måste vara så att man under nästa mandatperiod
              ser till att vidta de åtgärder som behövs för att ILO-konventionen
              169 om ursprungsfolk och stamfolk i självstyrande länder ska kunna
              undertecknas också i Sverige. Det är faktiskt så länge Sverige
              inte har undertecknat den konventionen en skamfläck på vår minoritetspolitik.
            </seg>
            <seg xml:id="i-459be6733a76ed46-0">
              Avslutningsvis, herr talman, vill jag givetvis markera att jag
              står bakom alla de reservationer som bär mitt namn och utskottsmajoritetens
              ställningstagande i övriga delar. Flera reservationer har redan
              diskuterats, till exempel reservation 3 som Kerstin Lundgren förtjänstfullt
              redogjorde för, och också reservation 12 har markerats tidigare.
            </seg>
          </u>
          <note type="speaker" xml:id="i-103f48d27421154f-0">
            Anf. 6 PÄR AXEL SAHLBERG (s):
          </note>
          <u who="par_axel_sahlberg_e93588" xml:id="i-59fa02cd07c97574-0">
            <seg xml:id="i-d0238d6d3fc90a11-0">
              Herr talman! Detta är på många sätt ett intressant betänkande.
              Det är en väldigt viktig fråga som behandlas, men det är också
              ett uttryck för ett arbetssätt som riksdagen håller på att utveckla
              och där jag tror att vi både måste och kan bli mycket bättre,
              nämligen att själva utvärdera de beslut som vi fattar.
            </seg>
            <seg xml:id="i-a01e3da8bad999f7-0">
              Det har framgått av debatten, men jag tycker att det förtjänar
              att sägas några ord om den här processen som vi, liksom resten
              av utskotten i riksdagen, nu håller på att lära oss att hantera.
              Det är ovanligt på det sätt att det inte direkt handlar om kontroll
              av särskilda eller enskilda myndigheter utan tar ett mycket större
              grepp och upptar ett stort politikområde. Det gjorde att vi beställde
              in några forskarrapporter som på ett förtjänstfullt sätt så här
              liksom en bit in i resan utav vad det innebär att ha nationella
              minoriteter, hur språkkonventioner följs upp och vad det innebär,
              gör ett slags avstämning. Utifrån detta tillsammans med de motioner
              som väckts utgör det här betänkandet en del i den här diskussionen.
            </seg>
            <seg xml:id="i-ae636427559f6cbd-0">
              Vi försökte oss också på att ha ett slags öppna remisseminarier.
              Där tror jag att vi kan utveckla metoden mer. Vi hade lite otur
              i vår egen planering, för det kolliderade med en stor och intensiv
              arbetsbörda också av annat slag. Men själva intentionen att vi
              i riksdagen jobbar med stor öppenhet och själva möter de minoritetsgrupper
              som berörs av sådan här politik samt att vi tillsammans kan föra
              diskussionen är bra. Sådana försök har vi gjort, och jag tror
              att det här arbetet kan utvecklas.
            </seg>
            <seg xml:id="i-f1ed14e5bbfebdca-0">
              Mats Einarsson diskuterade det här utifrån vad nationen betyder.
              Det är en ingång. Jag skulle vilja välja en annan ingång som ändå
              lite grann sätter detta i sitt sammanhang. Det finns ett gammalt
              favorituttryck som jag har stött på från en sociolog som talar
              om unity in diversity . Det råkar vara på engelska, och jag inser
              varför det är inte så lätt att hitta någon sjyst svensk översättning.
              Möjligen skulle man kunna vända på det och säga att vi är olika
              men tillsammans. Det här är på något vis en beskrivning av det
              önskeläge som vi skulle vilja ha, nämligen att vi är olika, vi
              har olika språk, vi har olika traditioner och kultur men vi är
              tillsammans.
            </seg>
            <seg xml:id="i-99b0e43d2343f457-0">
              Då finns det kring dessa värderingar som vanligt två diken. Det
              ena är det gamla svenska nationalstatsbeteendet, som har gällt
              hos oss som i många andra sammanhang, nämligen att enheten betonas.
              I Sverige var den ovanligt långt gången tidigt där vi inte bara
              var en enhet utan också var eniga om kungen, om tron, om språket.
              Den politiken fick genomslag gentemot minoriteter av olika slag,
              men inte minst det som vi nu talar om, både våra urfolk och våra
              nationella minoriteter.
            </seg>
            <seg xml:id="i-58310731c8b690dc-0">
              Men det finns en annan ytterlighet, och det finns naturligtvis
              i begreppet diversity där själva det unika, det som särskiljer,
              blir så överdrivet att själva enheten försvinner. Detta är en
              enhet som egentligen inte bygger på att vi ska vara eniga i allt
              men ändå se att vi hör ihop. På det här sättet tycker jag att
              politiken för nationella minoriteter i och för sig inte skiljer
              sig så mycket ifrån det som vi annars diskuterar när vi talar
              om integrationspolitik. Det handlar om att hitta balanspunkterna,
              där vi hittar formerna för att samarbeta och integreras som ett
              slags dubbelriktad rörelse där alla som är indragna faktiskt berörs
              och förändras samtidigt som vi har vår särart och vår identitet.
            </seg>
            <seg xml:id="i-2804b6d7acbf4eaf-0">
              Den främsta identitetsmarkören är naturligtvis språket. Det kan
              vara tron och andra saker, men språkfrågan är oerhört viktig.
              Att på det sättet föra samman dem som vi har gjort i den svenska
              politiken tycker jag är ganska rimligt även om vi inser att det
              finns en del olika perspektiv. Jag tycker också att det i grunden
              är väldigt positivt att det nästan finns en tävling om att få
              tillhöra en minoritetsgrupp. Jag tycker att det är ett gott tecken
              i vår tid och på vårt samhälle att man faktiskt ser värdet av
              det, och det tror jag verkligen att det finns.
            </seg>
            <seg xml:id="i-30b72e368b728489-0">
              Detta skulle vara den ram som för mig är viktig i en sådan här
              fråga.
            </seg>
            <seg xml:id="i-099d3db9b1730604-0">
              Sedan finns naturligtvis det mera praktiska problemet med att
              hantera det här som en politikfråga, och det är profileringsfrågorna.
              Jag tycker kanske att det riktigt sorgliga var när vi häromdagen
              tog nästa steg i handlingsplanen om mänskliga rättigheter, där
              vår reservationslista var en av de längsta vi haft i ett KU-betänkande.
              Det kan naturligtvis ge en väldigt splittrad bild, en bild av
              att vi är väldigt dåligt överens om de övergripande målen. Det
              är olyckligt, för jag tror inte att det är sant. Vi står ganska
              enigt bakom den ambition och den linje som finns.
            </seg>
            <seg xml:id="i-d5258d25020c2669-0">
              Men det finns också en annan möjlig tolkning kanske snarare misstolkning
              av en sådan lång reservationslista, och den är att det alltid
              finns någon som vill vara godare än de andra, som vill mer. Jag
              funderade en stund på vad det skulle innebära om man kostnadsberäknade
              den reservationslista som finns till det här betänkandet. Det
              innebär inte att jag säger att det är onödiga eller omöjliga insatser,
              men att nu hävda att allting kan göras, eller anlägga ett tonfall
              av att det borde ha gjorts för länge sedan, tycker jag är politiskt
              bekymmersamt. Jag tycker därför att det här tillsammans med handlingsplanen
              för mänskliga rättigheter, som för övrigt innehåller just en lång
              rad framåtsyftande, aktiva och för all del säkert kostnadskrävande
              förslag i den här riktningen, är goda och viktiga steg framöver.
            </seg>
            <seg xml:id="i-dd5bd4187ffb2f75-0">
              Jag förmodar att någon kommer att begära replik på mig, så därför
              tror jag att vi kommer tillbaka till vissa detaljfrågor. Men låt
              mig ändå nu säga att teckenspråksfrågan är en fråga som vi har
              lyft fram flera gånger från KU:s sida. Som en god tanke sker just
              i dag överlämnandet av betänkandet från den utredning som nu jobbat
              under några år till socialminister Berit Andnor, och just den
              här veckan är ju också teckenspråkens vecka. Här finns mycket
              för oss att göra framöver, men att just i dag springa iväg i enlighet
              med reservationerna är naturligtvis inte möjligt.
            </seg>
            <seg xml:id="i-f5f057bf10b39893-0">
              Herr talman! Jag står bakom det här betänkandet. Jag tycker att
              vi skulle ha haft lite färre reservationer, men det finns ju alltid
              någon som är godare. Vi får väl lyssna till dem också.
            </seg>
          </u>
          <note type="speaker" xml:id="i-a396a0b3c4077a84-0">
            Anf. 7 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-606c81b3d6dd2639-1">
            <seg xml:id="i-b01aca30a281b4d8-0">
              Herr talman! Pär Axel Sahlberg sade i inledningen av sitt anförande
              att vi måste bli bättre på att utvärdera de beslut vi fattar,
              och vi måste bli bättre på att dra slutsatser. Därför är det särskilt
              bra att konstitutionsutskottet har tagit initiativ till en utvärdering
              av den nationella minoritetspolitiken. Men tanken med en omfattande
              utvärdering och att just dra slutsatser måste väl ändå vara att
              man ska peka ut något slags färdriktning inför framtiden. Det
              har ju visat sig i utskottets utvärdering att det brister på ett
              flertal områden, framför allt språkets område. Det räcker ju inte
              att bara skydda en nationell minoritet man måste ju också se till
              språkens överlevnad.
            </seg>
            <seg xml:id="i-752ca50d5d963f12-0">
              Då handlar det dels om utbildningsfrågan, dels om informationsfrågan.
              När det gäller utbildning ser det väldigt olika ut om man jämför
              de olika minoriteterna. Samma rättigheter förekommer inte. Rätten
              till undervisning på minoritetsspråk är inte densamma för alla
              de fem olika grupperna.
            </seg>
            <seg xml:id="i-b0118b0074dfab20-0">
              Jag skulle vilja höra Pär Axel Sahlbergs syn på det, samt på
              information. Tycker verkligen Pär Axel Sahlberg att det är tillfredsställande
              att de nationella minoritetsspråken inte finns tillgängliga ens
              i riksdagens information? I utskottet bemöts det inte riktigt.
              Det talas mer om lagförslag som översätts och så. Men det här
              handlar om daglig tillgång för språks överlevnad. Jag vill diskutera
              möjligheten för språkens överlevnad och Pär Axel Sahlbergs lösningar
              på den problematiken, som ju har blivit så tydlig i det här betänkandet.
            </seg>
          </u>
          <note type="speaker" xml:id="i-078062dce09c4e4d-0">
            Anf. 8 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-59fa02cd07c97574-1">
            <seg xml:id="i-b01dfa5529a91252-0">
              Herr talman! Information är alltid svårt. Jag tror just därför
              att man ska se ett sådant här arbete som vi gjort som viktigt.
              Det är viktigt på väldigt många olika sätt.
            </seg>
            <seg xml:id="i-3257706e5bf501d2-0">
              Vi har väl möjligen ibland i det här huset en viss övertro på
              att när vi har stiftat en lag så har tillvaron förändrats. Det
              är ett steg på vägen, men vi vet ju att det ligger ganska mycket
              kvar. Här ligger naturligtvis ett oerhört stort ansvar ute i kommuner
              i hela landet. Det väcker i sin tur helt andra frågor, nämligen
              till exempel den stora, klassiska frågan om det kommunala självstyret,
              som vi ju är väldigt noga med att försvara ibland, beroende på
              vilken fråga det handlar om. Handlar det om friskolor så betyder
              det kommunala självstyret ingenting. Det där varierar. Men det
              är alldeles självklart att det där finns ett stort ansvar för
              att den lagstiftning och de politikframflyttningar som sker faktiskt
              får genomslag.
            </seg>
            <seg xml:id="i-ba3ef38fcfa0a019-0">
              Att därifrån säga att alla de här minoritetsspråken ska kunna
              fungera på en lång rad områden vet Liselott lika väl som jag hur
              bekymmersamt det är. Det beror på hur stora grupper det finns
              och det handlar om tillgång till lärare och personal och många
              andra frågor.
            </seg>
            <seg xml:id="i-baa2779bfc0101e2-0">
              När det däremot gäller riksdagens eget arbete har ju både Liselott
              och jag många vägar att påverka politiken. Det är ju möjligt att
              vi borde ha gjort mycket mer för att flytta fram de positionerna.
              Det var intressant att det fanns spansk text jag tror det var
              du som talade om det men inte finsk. Det borde ju inte vara ett
              bekymmer alls, eftersom det handlar om två EU-länder. Här tror
              jag det finns mycket vi kan göra. Jag tycker att vi ska tala med
              både riksdagsstyrelsen och det ledamotsnära rådet. Där måste det
              finnas ett ansvar i den här frågan.
            </seg>
          </u>
          <note type="speaker" xml:id="i-319f6fe2636fb63c-0">
            Anf. 9 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-606c81b3d6dd2639-2">
            <seg xml:id="i-2f34d28f894d5248-0">
              Herr talman! Det är så att det går att e-prenumerera på fem olika
              språk men inget av de nationella minoritetsspråken, inte ens det
              största.
            </seg>
            <seg xml:id="i-7bc14573dceb7246-0">
              Det är bekymmersamt att inte förutsättningarna för språkens överlevnad
              kan se likadana ut för de fem nationella minoriteterna, säger
              Pär Axel Sahlberg. Jag tycker också att det är bekymmersamt, och
              därför bör vi göra någonting åt det, framför allt när det gäller
              utbildningssituationen, speciellt för barn. Jag ställde en fråga
              om det, men Pär Axel Sahlberg har inte svarat på den delen. Den
              handlade om att rättigheterna till språkundervisning ser olika
              ut mellan de fem nationella minoriteterna. Möjligheten för undervisning
              på jiddisch och på finska är inte lika god som när det gäller
              meänkieli, samiska och romani chib.
            </seg>
            <seg xml:id="i-8bb3d5248de03588-0">
              Jag ville ha svar på om Pär Axel Sahlberg verkligen menar att
              det är acceptabelt när det gäller till och med det största språket,
              som ju verkligen har tappat här, både när det gäller rätten till
              undervisning och tillgången till information på finska. Den har
              till och med gått ned, gått bakåt, sedan 30 år tillbaka. Är det
              acceptabelt, när vi nu har bestämt oss för att det är de här fem
              nationella minoriteterna och de fem nationella minoritetsspråken
              som ska skyddas? Riksdagen har fattat beslut om det: fem nationella
              minoriteter fem språk. Kan vi då anse att det är acceptabelt att
              situationen ser så olika ut för de nationella minoriteterna och
              att möjligheterna för barn se väldigt olika ut beroende på vilket
              språk man talar, trots att man klassas, om man får säga så, som
              tillhörande en nationell minoritet?
            </seg>
          </u>
          <note type="speaker" xml:id="i-333069a09b0a44db-0">
            Anf. 10 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-59fa02cd07c97574-2">
            <seg xml:id="i-0b3a5b2918582d9c-0">
              Herr talman! Jag tror inte att vi ska tala om att det är så olyckligt
              att det är så olika. Det kommer det alltid att vara, därför att
              förutsättningarna är så olika, inte minst skillnaden mellan de
              språk som är geografiskt ganska väl samlade och de som är spridda.
              Dessutom är språken i sig väldigt olika. I något fall är det ett
              tämligen enhetligt språk, men i andra fall är det nästan inte
              ens ett språk, utan varianterna av det är så enormt olika.
            </seg>
            <seg xml:id="i-475e64bd1216204c-0">
              Vi får inte bortse från verkligheten. Här finns problem. Den
              geografiska spridningen är ett, utvecklingen av språken kan vara
              ett annat och tillgången till lärare ett tredje, men ambitionen
              är ju klar och gemensam. Vi ska flytta fram positionerna. Men
              att stå här och liksom klaga över att så litet eller, som det
              låter, nästan inget har gjorts tycker jag är orättvist. Men visst
              finns det fler erövringar att göra på det här området.
            </seg>
          </u>
          <note type="speaker" xml:id="i-e48b02b1d3d9bd1c-0">
            Anf. 11 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-84a099f6bd1ff7f8-1">
            <seg xml:id="i-ef4e8b86bd46cef1-0">
              Herr talman! Jag begärde replik när Pär Axel Sahlberg var uppe
              och talade för att få klarhet i hur Pär Axel Sahlberg ser på ramkonventionen.
              Det låter, herr talman, som om Pär Axel Sahlberg tolkar den som
              om ramkonventionen vore identisk med språkkonventionen.
            </seg>
            <seg xml:id="i-eded52bd94be3b6b-0">
              I språkkonventionen är det alldeles uppenbart att språket är
              identitetsgivande, men i ramkonventionen, som vi ju också de facto
              har undertecknat i denna kammare, herr talman, ingår frågor om
              religiös, språklig, traditionell eller kulturell tillhörighet
              som en grund.
            </seg>
            <seg xml:id="i-c4ac22a7582727b5-0">
              Mot den bakgrunden skulle jag vilja veta varför Pär Axel Sahlberg
              och Socialdemokraterna inte vill omfatta sverigefinländarna som
              en grupp, som en nationell minoritet. Vad är det för skäl som
              anförs, utifrån ramkonventionens tolkning, till att dela den sverigefinländska
              gruppen i två delar och ge den ena status av nationell minoritet?
            </seg>
          </u>
          <note type="speaker" xml:id="i-5b5ae4c051c72020-0">
            Anf. 12 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-59fa02cd07c97574-3">
            <seg xml:id="i-280b99eafbaf0185-0">
              Herr talman! Jag blir Kerstin Lundgren delvis svaret skyldig
              när det gäller vårt sätt att hantera detta. Vi har så att säga
              samsett de två konventionerna, vilket det ju finns rätt goda skäl
              för. Jag talar om identitet i allmänhet. Den kan innehålla olika
              saker, men språket är kanske den tydligaste markören.
            </seg>
            <seg xml:id="i-9f499297334c7c80-0">
              Man kan närma sig den frågan med samma inställning som Kerstin
              nu har beträffande teckenspråket, men då från ett helt annat håll,
              nämligen att det är språket som är överordnat. Jag vill därför
              inte alls utesluta att vi i framtiden behöver nyansera detta och
              låta konventionerna stå för sig. Mitt minne säger mig dock att
              vi valde att samse dem, och i det läget är ju inte någon som talar
              svenska föremål för besluten.
            </seg>
            <seg xml:id="i-a3ef771e626b1622-0">
              Om det sedan är djupt olyckligt eller inte kan man möjligen diskutera.
              Jag tror nämligen inte att det är de med svenska som modersmål,
              även om det är en finlandssvensk version, som är de stora förlorarna,
              utan vi har rätt mycket att göra på de områden vi slagit in på.
              Men om konventionerna ska läsas var för sig ligger det naturligtvis
              ganska mycket i invändningarna.
            </seg>
          </u>
          <note type="speaker" xml:id="i-b36274f13ac46f30-0">
            Anf. 13 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-84a099f6bd1ff7f8-2">
            <seg xml:id="i-999568faeefe41ad-0">
              Herr talman! Det blev i alla fall en liten bild. Jag trodde måhända
              att Pär Axel Sahlberg hade gjort en kostnadsberäkning och av det
              skälet kommit fram till att det inte var möjligt.
            </seg>
            <seg xml:id="i-6edc85806dd57d50-0">
              Det som då är spännande, herr talman, det är att Pär Axel Sahlberg
              och Socialdemokraterna väljer att underteckna en konvention, ramkonventionen,
              men inte att låta den verka. När en del av en grupp i Sverige,
              som skulle kunna klassificeras enligt ramkonventionen som en nationell
              minoritet, själva identifierar sig på ett sätt väljer Pär Axel
              Sahlberg och en majoritet i denna kammare att utan något egentligt
              skäl bortse från det och konstaterar bara att de tolkat det på
              det sättet. Det tycker jag strider mot den signal och det budskap
              som ramkonventionen de facto har, nämligen att självidentifikation
              är ett centralt inslag.
            </seg>
            <seg xml:id="i-05c74163a3fdab0b-0">
              Om den sverigefinländska gruppen, oavsett språk, betraktar sig
              som en enhet som vill bli sedd, vill få möjlighet att se sig som
              en enhet, vore det rimligt om vi inte vill bygga från ovan, vilket
              Pär Axel Sahlberg tidigare försökte ge bilden av att ställa upp
              på den reservation som vi yrkat bifall till.
            </seg>
          </u>
          <note type="speaker" xml:id="i-5c68d227dd84a246-0">
            Anf. 14 PÄR AXEL SAHLBERG (s) replik:
          </note>
          <u who="par_axel_sahlberg_e93588" xml:id="i-59fa02cd07c97574-4">
            <seg xml:id="i-418d442e6d6b2d69-0">
              Herr talman! Det låter som om jag är ensam ansvarig för detta
              elände, och om det inte räcker så är det Socialdemokraterna. Mot
              slutet av repliken, där Kerstin talade om en majoritet i denna
              kammare, blev det lite rimligare.
            </seg>
            <seg xml:id="i-70e5ce46db5d1abc-0">
              Det finns rätt mycket som talar för att man samser dessa frågor,
              men onekligen väcker såväl teckenspråket som sverigefinländarna
              frågor om hur konventionerna ska hanteras. Jag tycker dock att
              Kerstin Lundgrens sätt att argumentera kring dessa frågor blir
              lite väl demagogiskt.
            </seg>
          </u>
          <note type="speaker" xml:id="i-45f8651ad34af075-0">
            Anf. 15 SIV HOLMA (v):
          </note>
          <u who="siv_holma_0c3d95" xml:id="i-f685c9786ac9c9e6-0">
            <seg xml:id="i-c0e547abd62f82a1-0">
              Herr talman! KU har i sitt betänkande redogjort för minoritetsfrågorna
              på ett mycket seriöst och genomlysande sätt, vilket jag tackar
              för. Jag tycker att utskottets uppföljnings- och utvärderingsinitiativ,
              som resulterat i tre rapporter, är intressant. Utskottet har avstyrkt
              en del motioner som jag står bakom. Jag ska i mitt anförande lämna
              några synpunkter på utskottets svar på dessa.
            </seg>
            <seg xml:id="i-ac822059caa50ada-0">
              Herr talman! Erling Wälivaara och jag har skrivit en gemensam
              motion där vi föreslår att regeringen utreder om den officiellt
              erkända ursprungliga inhemska minoriteten tornedalingar/kväner
              också kan erkännas som en urbefolkning. Vi föreslår att utredningen
              görs i samarbete med Norge och Finland eftersom det finns samma
              önskemål i norra Finland och i Nordnorge.
            </seg>
            <seg xml:id="i-1520e4ada3d2e9d3-0">
              Jag vill göra en koppling till Vänsterpartiets motionsyrkande
              om att möjliggöra en ratificering av ILO-konventionen 169 före
              2010 och även till det som sägs i reservation nr 8 om denna ratificering,
              nämligen att det saknas engagemang från regeringens sida för att
              skapa det samförstånd mellan olika intressenter i norra Sverige
              som behövs för att möjliggöra en ratificering. Denna uppfattning
              delas också av Europarådets ministerkommitté. De skriver om behovet
              av en balanserad lösning och en förbättring av den rättsliga säkerheten
              i fråga om markrättigheterna i områden som traditionellt bebos
              av samerna, i syfte att säkra harmoni mellan de etniska grupperna
              i regionen och skydda urbefolkningens kultur och identitet.
            </seg>
            <seg xml:id="i-c883efaa598800aa-0">
              Jag menar att en del i att skapa dessa förutsättningar är att
              bland annat klarlägga huruvida tornedalingar/kväner är en urbefolkning
              eller inte. Svaret som utskottet ger tar sitt ursprung i vad Nationalencyklopedin
              skriver om kväner och vad Minoritetsspråkskommittén anförde om
              tornedalingar 1997. Slutsatsen blir att utskottet anser att det
              nu inte finns tillräckliga skäl för riksdagen att förorda en utredning.
              Jag yrkar bifall till motion 2005/06:K359 att-satserna 1 och 2.
            </seg>
            <seg xml:id="i-3bf012734478f815-0">
              Herr talman! Jag läste med stort intresse bilaga 2 från minoritetsspråksseminariet
              den 30 mars, som KU hade anordnat. Det var glädjande att ta del
              av det stora engagemanget som minoritetsrepresentanterna redovisade.
              Det finns på många håll upparbetade internationella nätverk mellan
              nationella minoriteter i framför allt de europeiska länderna,
              ett utbyte som kan ge oss viktiga erfarenheter i det fortsatta
              arbetet med att utveckla den samlade minoritetspolitiken.
            </seg>
            <seg xml:id="i-350e98688a4f16c4-0">
              I motion 2003/04:K380, som bland andra jag står bakom och som
              heter Ökat samråd m.m. för de nationella minoriteterna , redovisar
              vi det som också finns att läsa i betänkandet. Vi har i riksdagen
              fattat positiva beslut för att stärka våra nationella minoriteter,
              men det stora problemet är att besluten inte förverkligas på kommunal
              nivå och landstingsnivå. Det framkommer också i en delrapport
              av Kenneth Hyltenstam och Tommaso M Milani. Många frågor som rör
              till exempel kultur, utbildning, förskola, vård och äldre handläggs
              på kommunal och regional nivå.
            </seg>
            <seg xml:id="i-d0c01abef6e431f5-0">
              Vi saknar i dag former för hur de nationella minoriteternas samråd
              och inflytande på dessa nivåer ska utformas. I betänkandet framgår
              att de kommuner som finns inom de så kallade förvaltningsområdena
              håller på att utarbeta handlingsplaner för minoritetspolitiken.
              Detta skriver regeringen i juni 2004 i sin andra rapport till
              Europarådet. Tyvärr är det inte tillräckligt. Det som behövs är
              fastare och tydligare strukturer för de nationella minoriteternas
              inflytande och samråd i kommuner och landsting inom förvaltningsområdena.
            </seg>
            <seg xml:id="i-190010715937d55c-0">
              Herr talman! I rapporten om hur Sverige uppfyller språkstadgan,
              som Europarådets ministerkommitté lämnade i juni 2003, prioriteras
              fyra frågor. Den första prioriteringen handlar om omedelbara åtgärder
              för att göra undervisning i landsdels- eller minoritetsspråk mer
              lättillgänglig, ta fram läromedel och förbättra lärarutbildning
              på alla nivåer. Vid minoritetsseminariet framkom att det inte
              finns tillräckligt engagemang från regeringens sida, och då handlar
              det om att det behövs mer nationella öronmärkta pengar för att
              klara dessa åtgärder.
            </seg>
            <seg xml:id="i-565457679c68c13d-0">
              Den andra prioriteringen handlar om stöd för användningen av
              samiska, finska och meänkieli i kontakten med rättsväsen och offentliga
              myndigheter i de definierade delarna av Norrbotten. Jag tror att
              orsaken till att denna punkt inte blivit genomförd är bristande
              kunskap och intresse från rättsväsende och myndigheter.
            </seg>
            <seg xml:id="i-29b8ee43c11dbd52-0">
              Den tredje prioriteringen handlar om att stödja framtagandet
              av eller utvecklingen av minst en dagstidning på samiska och en
              på meänkieli. Presskommittén lyckades inte riktigt skapa ett sådant
              stödsystem utan man blir hänvisad till att söka pengar från Statens
              kulturråd. Däremot finns det förslag på särreglering för dagstidningar
              att de inte förlorar sitt stöd om prenumeranterna finns utanför
              landets gränser, att det egna redaktionella innehållet till minst
              25 % är skrivet på samiska eller meänkieli och att tidningen har
              sin huvudredaktion i Sverige.
            </seg>
            <seg xml:id="i-900f8026bec8f25f-0">
              För några år sedan var jag med om att skriva en motion om att
              man skulle inrätta ett särskilt stöd för dagstidningar som hade
              en sida på ett nationellt minoritetsspråk. Det borde kunna få
              dagstidningar att bli mer intresserade. Det handlar ju om demokrati.
            </seg>
            <seg xml:id="i-7d7f91aa858ddb24-0">
              Jag prenumererar på en tidning som kommer ut fyra gånger per
              år och som till viss del har material på meänkieli. Den heter
              MET-aviisi. Haparandabladet har till viss del material på finska.
              Den brukar också varje vecka ha en krönika på meänkieli.
            </seg>
            <seg xml:id="i-123582fd46cdd658-0">
              Det återstår mycket att göra. Det finns tyvärr inget liknande
              för det samiska språket. Tänk om man i framtiden kunde ha en sida
              på samiska, meänkieli och finska i tidningarna i ett län som Norrbotten,
              som har sju kommuner som omfattas av den nationella minoritetslagstiftningen:
              NSD, Norrbottenskuriren och Piteå-Tidningen. Jag vet att tidningen
              Folket i Eskilstuna redan regelbundet har en finskspråkig nyhetssida.
              Detta borde den tidningen och alla andra tidningar få särskilt
              presstöd för.
            </seg>
            <seg xml:id="i-990c338bfdb2f097-0">
              Herr talman! Nu har jag kommit till den fjärde prioriteringen,
              om att förbättra situationen för det finska språket utanför det
              finska administrativa området i den offentliga förvaltningen och
              i synnerhet i fråga om utbildning. När det gäller denna punkt
              hoppas jag mycket på beredningen av betänkandet Rätten till mitt
              språk förstärkt minoritetsskydd . I detta sammanhang skulle det
              också vara en framgång för sydsamiskan om förslagen i Att återta
              mitt språk åtgärder för att stärka det samiska språket blir förverkligade.
            </seg>
            <seg xml:id="i-181f6c4190b29f4c-0">
              Herr talman! Avslutningsvis vill jag särskilt beröra motionerna
              av Elina Linna med flera om att riksdagens hemsida ska innehålla
              texter även på de nationella minoritetsspråken. I betänkandet
              står att det för närvarande pågår ett arbete med att utveckla
              riksdagens webbsidas information på de nationella minoritetsspråken.
              Avsikten är att den redan från våren 2006 skulle innehålla grundläggande
              information på de nationella minoritetsspråken, men det har man
              ännu inte hunnit med. Det är bra att detta har påbörjats med finska,
              men det är inte tillräckligt. Det är viktigt av demokratiska skäl,
              men det har också ett mycket stort symbolvärde.
            </seg>
          </u>
          <note xml:id="i-f78628ebe62992ad-0">
            I detta anförande instämde Erling Wälivaara (kd).
          </note>
          <note xml:id="i-44b57238d00609fe-0">
            Överläggningen var härmed avslutad.
          </note>
          <note xml:id="i-a46b75f961a0c1ea-0">
            8 § Allmänna helgdagar, m.m.
          </note>
          <note xml:id="i-1c38eaf9af202e36-1">
            Föredrogs
          </note>
          <note type="speaker" xml:id="i-0bb60cebabb1b951-0">
            Anf. 16 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f52870302fbf3567-0">
            <seg xml:id="i-f4ae124f8ae3b975-0">
              Herr talman! Det är lite märkligt att tänka sig att jag i ett
              anförande om högst fyra minuter ska kunna ha synpunkter på det
              som har varit en bas i uppbyggnaden av hela vår mänskliga kultur
              och civilisation, nämligen tideräkningen. Tideräkningen har ju
              byggts upp av en viss kultur, och den kulturens värden har färgat
              almanackan. Almanackan har sedan format vår vardag.
            </seg>
            <seg xml:id="i-1dae6e267d500ffa-0">
              Det finns alltså ett stort historiskt sammanhang. Förändringar
              i almanackan och förändringar i tideräkningen har hängt samman
              med stora samhälleliga omsvängningar, paradigmskiften eller andra
              stora kulturella förändringar. När vi en gång i tiden började
              odla fick solen och tideräkningen en synnerligen stor betydelse.
              Det formade de första almanackorna och reste de första obeliskerna.
            </seg>
            <seg xml:id="i-ac77b437cef4dfd7-0">
              Sådana här kulturella sidoblickar kan kanske vara lite roliga,
              men nu kommer jag till det som är allvarligt. Kopplingen mellan
              vardagens almanacka och tideräkning är starkt kulturbärande. Så
              var det redan med jordbrukssamhällets uppfinning av almanackan.
            </seg>
            <seg xml:id="i-30b0323ad613b7dd-0">
              Den tideräkning vi använder i samhället i dag har, frånsett några
              smärre justeringar, varit oförändrad sedan den infördes när de
              första munkarna kom hit. De hade dessutom med sig ett nytt rättssystem,
              den romerska rätten. Allt detta betydde en väldig förändring av
              samhället. Senare gjordes en justering om elva dagar då vi övergick
              från den julianska kalendern till den gregorianska. Men det är
              en liten detalj.
            </seg>
            <seg xml:id="i-dc31455d9914c02e-0">
              Det finns i dag två tideräkningar i Sverige. En del använder
              den islamiska tideräkningen i sin kulturella vardag. Dessutom
              finns den kristna tideräkningen, som vi har använt under mycket
              lång tid. I ett pluralistiskt samhälle är det av vikt att man
              har en viss frihet när det gäller hur man hanterar sin vardagsalmanacka.
              Därför har vi lagt fram ett förslag om dispositiva helgdagar,
              för att vi ska kunna tillgodose andra kulturers vardagskultur
              och tideräkningar. Därför vill jag nu yrka bifall till reservation
              1.
            </seg>
            <seg xml:id="i-8093f7a101503928-0">
              Jag tror att dispositiva helgdagar skulle ha stor betydelse för
              olika religiösa grupper men också för dem som är helt sekulariserade.
              Jag menar att de gamla, uråldriga tideräkningshelgerna som har
              att göra med midvinter jul midsommar och höst- och vårdagjämningarna
              skulle vara rent sekulariserade helgdagar som skulle ligga fast.
              I övrigt skulle man ha möjlighet att disponera sina helgdagar
              utifrån den kultur man själv vill bekänna sig till.
            </seg>
            <seg xml:id="i-5358f76e4db12a0d-0">
              I detta anförande instämde Gustav Fridolin (mp).
            </seg>
          </u>
          <note type="speaker" xml:id="i-2fd0cdedbded649c-0">
            Anf. 17 BARBRO HIETALA NORDLUND (s):
          </note>
          <u who="barbro_hietala_nordlund_225ab7" xml:id="i-5519cba2317e5ebf-0">
            <seg xml:id="i-376b718c4f32e0b9-0">
              Herr talman! Leif Björnlod gav oss en snabb exposé. Utskottet
              hade denna gång inte förutsett att vi skulle debattera detta betänkande.
              För oss är detta väl kända ståndpunkter, och det gäller också
              Miljöpartiets synpunkter i den här frågan. Vi har debatterat detta
              här i kammaren vid tidigare tillfällen.
            </seg>
            <seg xml:id="i-dea67b35da9064a0-0">
              Man kan kanske tycka att konstitutionsutskottet har gjort det
              lite enkelt för sig. Den här gången hänvisar vi till vad arbetsmarknadsutskottet
              säger. Men det är korrekt att göra så, för naturligtvis är det
              centralt hur arbetsmarknadens parter ställer sig i den här frågan.
              Det har vi också framhållit vid tidigare debatter i den här frågan.
            </seg>
            <seg xml:id="i-d8f278f587410218-0">
              I utskottet har vi i den historiska tid som vi lever i haft erfarenhet
              av att förändra helgdagarna. För ett år sedan fattade vi ju beslut
              om att göra 6 juni, nationaldagen, till helgdag. Det var en lång,
              komplicerad och svår process med många att ta hänsyn till, inte
              minst arbetsmarknadens parter.
            </seg>
            <seg xml:id="i-a5984e100d3fa02f-0">
              Nu har frågan och tanken väckts. Det finns ingen bred eller djup
              samhällsdebatt i denna fråga eller något tryck från de djupa folklagren.
              Om utvecklingen ska gå i Miljöpartiets riktning lär det nog få
              processas en bra tid. Det är också vad arbetsmarknadsutskottet
              säger.
            </seg>
            <seg xml:id="i-e2417299353626b1-0">
              En del av det Leif Björnlod säger kan jag instämma i. Vi lever
              i ett mångkulturellt land, och det är vi stolta och glada över.
              Men inte desto mindre är vår tradition och kultur byggd på fundamentet
              av den kristna tron och den kristna utvecklingen. Det ska vi inte
              förneka eller bortse från.
            </seg>
            <seg xml:id="i-cfab21c1c9700969-0">
              Redan i dag har jag hört om skolor och arbetsplatser som, utan
              att göra något problem av saken, möter och accepterar behovet
              av ett flexibelt uttag av ledighet för att människor ska få fira
              sina högtidsdagar. Jag tycker att det är en utmärkt början på
              en utveckling som vi ännu inte vet hur långt den leder eller hur
              den ska äga rum.
            </seg>
            <seg xml:id="i-4c9ca6c6c7999ebf-0">
              Jag är helt tillfreds med utskottets ställningstagande, och jag
              yrkar därför bifall till utskottets förslag i dess helhet och
              avslag på reservationerna.
            </seg>
          </u>
          <note type="speaker" xml:id="i-5505d4dde36d8815-0">
            Anf. 18 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f52870302fbf3567-1">
            <seg xml:id="i-625f119934df7d97-0">
              Herr talman! Jag delar din uppfattning att det är viktigt att
              det här är en process och att den går lite långsamt fram.
            </seg>
            <seg xml:id="i-95920327c56711d4-0">
              Jag har läst om den franska revolutionen. Efter revolutionen
              försökte man ändra almanackan och skapa helt nya helgdagar. Det
              gick inte. Det höll ett litet tag. Sedan föll detta sönder. Jag
              tror att det rätta sättet är att det organiskt växer fram. Och
              jag tycker att det är viktigt att i den här processen lyfta fram
              frågan, även i form av små debatter i kammaren.
            </seg>
            <seg xml:id="i-46a8d4602df9e5c9-0">
              Jag ska förklara en av mina ursprungstankar i den här frågan.
              Det handlar om när man gick i skolan på lördagarna. Herbert, min
              skolkamrat, slapp alltid att vara med på lördagarna, för han tillhörde
              den judiska församlingen och hade sabbat på lördag. Vi andra var
              väldigt avundsjuka på honom.
            </seg>
            <seg xml:id="i-e1d78df64926c519-0">
              Men det här visar ju att det är en process som har pågått länge
              och att man har löst det efterhand. Jag tror att vi är på väg
              att så småningom lösa detta. Men då kommer arbetsmarknadsprinciperna
              in, och det blir svårt. Det är därför som jag tycker att det är
              viktigt att vi lyfter fram den frågan.
            </seg>
            <seg xml:id="i-4efdf23a4daded1a-0">
              Jag skulle vilja höra lite grann med dig: Känner du till hur
              man arbetar vidare med den här frågan?
            </seg>
          </u>
          <note type="speaker" xml:id="i-ddd0c700626e8702-0">
            Anf. 19 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-5519cba2317e5ebf-1">
            <seg xml:id="i-cd5b5de18de641b5-0">
              Herr talman! Till Leif Björnlod måste jag säga att jag inte känner
              till om man från arbetsmarknadsutskottet arbetar vidare i någon
              dialog med arbetsmarknadens parter. Det har jag ingen som helst
              kunskap eller vetskap omkring. Jag tror inte heller att man har
              kommit så långt, men jag vet att det förekommer diskussioner på
              arbetsplatser. Och det är gott så, att man försöker lösa det flexibelt
              när frågan uppstår för enskilda personer. Det ger en väldig massa
              erfarenheter. Om och när det blir dags att samla ihop dem kan
              det vara ett bra underlag.
            </seg>
          </u>
          <note type="speaker" xml:id="i-fbf2e1ae7bb4c596-0">
            Anf. 20 LEIF BJÖRNLOD (mp) replik:
          </note>
          <u who="leif_bjornlod_77f2e0" xml:id="i-f52870302fbf3567-2">
            <seg xml:id="i-56261a95f4c9146f-0">
              Herr talman! Jag ska bara tacka för det.
            </seg>
          </u>
          <note xml:id="i-44b57238d00609fe-1">
            Överläggningen var härmed avslutad.
          </note>
          <note xml:id="i-af12e9fb0b09906f-0">
            9 § Ett ökat samiskt inflytande
          </note>
          <note xml:id="i-1c38eaf9af202e36-2">
            Föredrogs
          </note>
          <note type="speaker" xml:id="i-cec3166fa94d62ed-0">
            Anf. 21 LISELOTT HAGBERG (fp):
          </note>
          <u who="liselott_hagberg_017628" xml:id="i-606c81b3d6dd2639-3">
            <seg xml:id="i-24ff152d17ba4b98-0">
              Herr talman! Liberal politik utgår från den enskilda människans
              rätt att själv forma sitt liv. Därför måste utgångspunkten för
              samepolitiken vara att stärka människors möjligheter att utifrån
              sina egna önskemål hävda och utveckla just sin egen kultur.
            </seg>
            <seg xml:id="i-de0aac58316c9713-0">
              Rennäringen behöver omgärdas av trygghet, eftersom den är av
              stor kulturhistorisk och ekonomisk betydelse för samebyarna. Vi
              vill även se ett ökat medinflytande i beslutsprocessen för frågor
              som är av vikt för samerna och för den samiska kulturen.
            </seg>
            <seg xml:id="i-562ab780e631cb5c-0">
              Under många år har vi försökt att driva på regeringen i de här
              och andra frågor som rör både samer och övriga nationella minoriteter.
            </seg>
            <seg xml:id="i-c1e1deee869f566c-0">
              Precis som jag gav uttryck för i den förra debatten är grunden
              lagd genom den flora av utredningar som faktiskt har genomförts.
              Regeringen, å sin sida, väljer att lyfta fram vissa delar. Det
              saknas, menar vi, en samlad proposition även inom det här området.
            </seg>
            <seg xml:id="i-bee6ea2c934e05db-0">
              Regeringen har i olika sammanhang gett uttryck för att man ser
              det som en steg-för-steg-politik. Men jag skulle önska att tilliten
              och förtroendet för samerna var större. Det är ju inte bara så
              att samerna är en nationell minoritet utan de betraktas faktiskt
              även som vår urbefolkning.
            </seg>
            <seg xml:id="i-1b2b91fcecee82bf-0">
              När det gäller samepolitiken och hur den har bedrivits genom
              åren skulle det vara bra att ta ett större grepp i stället för
              att ta en liten del i taget. Rennäringen, kulturen, språket, utbildningen
              ja, det mesta som rör samerna hänger ju faktiskt samman.
            </seg>
            <seg xml:id="i-96780f695d3298b7-0">
              I det förra betänkandet behandlade vi en rad frågeställningar
              som har föranletts av initiativ från riksdagens sida. Men i det
              här betänkandet behandlar vi en proposition från regeringen, och
              den tar, som sagt, bara upp några specifika saker. Även om det
              är bättre med ett litet steg än inget steg alls är det bara att
              beklaga att det även här, menar jag, går för långsamt. Om viljan
              hade funnits hade regeringen, innan den lade fram den proposition
              som vi i dag behandlar, kunnat presentera ett förslag som hade
              varit mer omfattande och mer långtgående. Och det finns faktiskt
              ett rikligt underlag.
            </seg>
            <seg xml:id="i-b28420cd5fa63d4c-0">
              Utredningen om ILO är avslutad sedan länge. Den utredningen var
              nämligen klar redan 1999. Rennäringspolitiska kommittén avslutade
              sitt arbete i november 2001. Sametingsutredningen var färdig i
              oktober 2002. Även Jakt- och fiskerättsutredningen och Gränsdragningskommissionens
              betänkande har avlämnats. Så det finns ett rikligt underlag.
            </seg>
            <seg xml:id="i-7a0bfd355381fe14-0">
              Jag ska beröra några av de saker som vi har reserverat oss mot
              i betänkandet.
            </seg>
            <seg xml:id="i-8b35bbdb7b088e38-0">
              Det är nu faktiskt tolv år sedan Sametinget invigdes 1994. Sametinget
              är ju en märklig kombination av ett folkvalt organ och en myndighet.
              Det minsta man kan begära är väl, enligt Folkpartiets uppfattning,
              att detta organ, Sametinget, ska betraktas som andra folkvalda
              organ. Det vill säga att de själva ska få utse sin ordförande.
              Det är knappast försvarbart att regeringen måste utse ordförande
              i Sametinget. Redan här känns det som att det brister i tillit,
              som att det finns en misstro från statsmakternas sida.
            </seg>
            <seg xml:id="i-4e24a596dd315cda-0">
              Vidare kan Sametinget liksom andra politiska församlingar hamna
              i en situation där det är omöjligt att komma till ett majoritetsbeslut.
              I en sådan situation är det rimligt, menar vi, att det ska finnas
              möjlighet att hålla extraval. Vi har försökt ändra på det här
              när det gäller kommuner och landsting, eftersom extraval kan hållas
              till riksdagen. Här bör möjligheten finnas även för Sametinget,
              liksom den finns för riksdagen som folkvald församling.
            </seg>
            <seg xml:id="i-9edd0568d0972b22-0">
              Sametingsutredningen, som jag nämnde, berörde frågan om ett utökat
              självstyre. Detta är kontroversiellt; det har vi förstått. Nu
              tas ju ett litet steg. Men det som talar för ett ännu mer utökat
              självstyre nämns bland annat i propositionen. Bland annat slår
              regeringen fast att samerna utgör ett folk i folkrättslig mening.
              Därför menar vi att det är viktigt att markera att fortsatta överväganden
              behöver göras här.
            </seg>
            <seg xml:id="i-39c44e63a4707135-0">
              Vi har nämnt det här i ett par reservationer som handlar om möjligheten
              att överföra ett samlat anslag till Sametinget. Vi nämner det
              också när vi säger att vi anser att Sametingets roll inte ska
              begränsas så som föreslås i propositionen.
            </seg>
            <seg xml:id="i-03a73a85337e0748-0">
              Riktade anslag och öronmärkta resurser innebär faktiskt en form
              av styrning, och det finns en risk att den typen av styrning undergräver
              Sametingets roll som beslutfattande församling i stället för att
              låta den utvecklas. Just därför är det olyckligt med alltför detaljerade
              och styrda anslag. Det hämmar möjligheten för Sametinget att göra
              självständiga prioriteringar, en utveckling som vi bejakar.
            </seg>
            <seg xml:id="i-fc37437147721eb3-0">
              Herr talman! Jag vill avsluta mitt anförande med att yrka bifall
              till reservation 8, men jag står givetvis bakom övriga fp-reservationer.
            </seg>
          </u>
          <note xml:id="i-f8d54a031fac896d-1">
            I detta anförande instämde Helena Bargholtz (fp).
          </note>
          <note type="speaker" xml:id="i-0af77c7f66dee0e3-0">
            Anf. 22 KERSTIN LUNDGREN (c):
          </note>
          <u who="kerstin_lundgren_078b71" xml:id="i-84a099f6bd1ff7f8-3">
            <seg xml:id="i-40e8e255cf497aa9-0">
              Herr talman! Frågan om utökat inflytande för samerna hänger naturligtvis
              samman med frågan om hur vi utvecklar den nationella minoritetspolitiken,
              som vi tidigare har diskuterat.
            </seg>
            <seg xml:id="i-e01bd3db7a5cad71-0">
              Det här är, som framgått av Liselott Hagbergs inlägg tidigare,
              ett steg på vägen. Sametinget har en specifik roll, både som myndighet
              och som direktvalt organ ett direktvalt organ som får arbeta inom
              de lagliga ramar som den här kammaren anger. Det gör situationen
              speciell. Och med stor sannolikhet är det, så att säga, den grund
              som vi kan se även i framtiden.
            </seg>
            <seg xml:id="i-e5909d28f5181e9e-0">
              Jag är personligen, ska jag säga, öppen för att titta på frågan
              om hur man kan tydliggöra just det faktum att Sametinget är en
              myndighet och har myndighetsställning, precis som länsstyrelsen,
              som omnämns i det här sammanhanget. Det är, som jag uppfattar
              det, en signal som är viktig att ta med inför framtiden om vi
              vill gå vidare med att lägga myndighetsuppgifter i Sametingets
              hägn. Det skapas ju en del oklarheter i debatten just i och med
              den sammanblandning som man riskerar att göra mellan det direktvalda
              organet och myndigheten Sametinget.
            </seg>
            <seg xml:id="i-ade235d0a0b230bf-0">
              Jag vill, herr talman, peka på två frågor i det här sammanhanget.
              Vi har från vår sida i det andra betänkandet lyft fram frågan
              om nationella minoriteter, och vi vill, så att säga, stärka med
              språk och annat.
            </seg>
            <seg xml:id="i-4c098a6ea5449e95-0">
              I det här fallet vill vi peka på att regeringen i sina förslag
              i väldigt hög grad fokuserar på rennäringen som den bärande näringen
              i det samiska samhället. I samband med det riskerar man att strukturera
              det samiska samhället från vår horisont på ett sätt som gör att
              majoriteten av samerna inte får sin rätt att komma till tals.
            </seg>
            <seg xml:id="i-88f1ca7180c4eb14-0">
              Vi vill peka på att man måste ta ökad hänsyn till de icke-renägande
              samernas levnadssätt, tradition och kultur. Det är någonting som
              har tagits upp i remissvar till den utredning som har legat till
              grund för förslagen. Jag vill mot den bakgrunden yrka bifall till
              reservation 3 under punkt 3.
            </seg>
            <seg xml:id="i-5d517b25de1d32d9-0">
              Jag vill avslutningsvis kort beröra frågan om samlat anslag för
              Sametinget. Inom de ramar som vi kommer överens om är det viktigt
              att försöka stärka självstyret i Sametinget. En del i detta är
              att jobba med inriktningen att samla anslaget och att inte detaljstyra
              det från denna kammare eller för den delen från regeringen.
            </seg>
            <seg xml:id="i-fd2f5d06e958976c-0">
              Vi vill stärka Sametingets makt och göra det möjligt att samla
              de medel som anvisas till Sametinget i ett enda anslag. Om detta
              strider mot EG:s bestämmelser i någon del förväntar vi oss att
              man vidtar åtgärder så att man kommer till rätta med detta och
              kan lösa frågan. Det tror vi är viktigt för att stärka samiskt
              inflytande och samiskt självstyre.
            </seg>
            <seg xml:id="i-d942f3fe69bc1662-0">
              Herr talman! Med detta vill jag markera att jag självklart står
              bakom alla reservationer, men jag har bara yrkat på en av dessa.
            </seg>
          </u>
          <note type="speaker" xml:id="i-349d599755d9a982-0">
            Anf. 23 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-86438fe9425f22bc-0">
            <seg xml:id="i-6caed4c596858b9a-0">
              Herr talman! Vid sidan av undertecknandet av ILO-konventionen
              169 finns det några saker vi tror är viktiga för att tillgodose
              samernas rätt till ett självbestämmande.
            </seg>
            <seg xml:id="i-583c4d471ebb53f9-0">
              Den första av dessa är det som kallas för öppna samebyar, eller
              att alla samer ska ha rätt att bli medlemmar i en sameby.
            </seg>
            <seg xml:id="i-2580a8cf1f88856c-0">
              Den andra av dessa är att det som uppfattats som ett näringsförbud
              mot annan verksamhet än renskötsel för samebyar ska tas bort och
              upphöra.
            </seg>
            <seg xml:id="i-b4dfa89e91b969ef-0">
              Den tredje är att skogsägare och samebyar ska träffas för samråd
              inom hela renskötselområdet.
            </seg>
            <seg xml:id="i-0d141fa84715090a-0">
              Den fjärde är att Sametinget ska bli förvaltningsmyndighet för
              de flesta samiska frågor.
            </seg>
            <seg xml:id="i-49138c9d3fb47a2c-0">
              När vi fick propositionen som ligger till grund för betänkandet
              på vårt bord och läste igenom den kom vi att konstatera att i
              dessa fyra centrala hänseenden brister propositionen. Vi är inte
              helt ensamma om att göra det konstaterandet. Som utskottet är
              väl medvetet om efter ett besök från Sametingets presidium är
              det också åsikten som Sametingets majoritet har.
            </seg>
            <seg xml:id="i-e5594f7964ef786f-0">
              I en väl författad pm till utskottet pekar man på att man tycker
              att det är synd att man inte har gått fram med flera av de förslag
              som funnits i de utredningar som föregått propositionsskrivandet.
              Det gäller inte minst de förslag som lyfts upp i den miljöpartistiska
              motionen. Man pekar också på att det verkar som att den strukturella
              diskriminering som traditionellt har legat till grund för hur
              Sverige har hanterat urfolket samerna även fortsättningsvis verkar
              ligga till grund för hur man gör det.
            </seg>
            <seg xml:id="i-a12865b8da0af86c-0">
              Jag tycker nästan att det är tillräckligt för att känna ett visst
              obehag inför propositionen. Att den myndighet och det folkvalda
              organ som är utsedda för att tillvarata samernas intresse tydliggör
              att man tycker att den vägen är en del av en strukturell diskriminering
              bör vara tillräckligt för att vi tänker än en gång innan vi går
              fram.
            </seg>
            <seg xml:id="i-7136896e6d30c7d4-0">
              Det är detta som vi klargör i den reservation som bär nr 1 i
              betänkandet och som finns under den passande rubriken Avslag på
              propositionen.
            </seg>
            <seg xml:id="i-3c415ac62c922091-0">
              Herr talman! I utredningsbetänkandet SOU 2005:56 med namnet Det
              blågula glashuset strukturell diskriminering i Sverige belyses
              olika frågeställningar om strukturell diskriminering på grund
              av etnisk tillhörighet. I Sametingets yttrande över betänkandet
              framhålls att man menar att den samtida svenska samepolitiken
              och framför allt rennäringslagstiftningen bygger på en strukturell
              diskriminering av samerna som folk.
            </seg>
            <seg xml:id="i-05c8153e22a561bc-0">
              Det är en strukturell diskriminering som innebär att samerna
              dels inte anses kunna äga mark, fiska eller ha andra rättigheter
              i sameområdet på grund av etnisk tillhörighet och näringsmässig
              specialisering, dels inte verkar fullt kapabla att förvalta sina
              egna resurser och egendomar.
            </seg>
            <seg xml:id="i-226a950e1fbfe414-0">
              Miljöpartiet är mot den bakgrunden mot att begränsa Sametingets
              myndighetsutövning. Den statliga rennäringsadministrationen bör
              således i sin helhet flyttas över till Sametinget på det sätt
              som en majoritet i Rennäringspolitiska kommittén föreslog i betänkandet
              En ny rennäringspolitik. Detta kommer också till uttryck, om jag
              förstod det rätt, i reservation nr 4.
            </seg>
            <seg xml:id="i-17e79bbea77da16f-0">
              I förhandlingarna med regeringen som följde på utredningen krävde
              Sametinget att förslagen beträffande koncessionsrenskötseln som
              helhet skulle lyftas ur propositionen. Men regeringen valde ändå
              att prioritera just denna del av utredningsarbetet.
            </seg>
            <seg xml:id="i-c808736a6702d6bb-0">
              Dessutom valde regeringen att i stället ta bort kapitlet som
              handlade om förhållandet mellan samebyarna och andras markanvändning.
              Där föreslogs bland annat att samrådsskyldigheten mellan skogsbruket
              och rennäringen skulle utökas till att gälla hela det aktuella
              renskötselområdet.
            </seg>
            <seg xml:id="i-8603abba9f84e7d0-0">
              I propositionen föreslås att koncessionsinnehavarna blir skyldiga
              att ta emot de skötesrenar som Länsstyrelsen i Norrbottens län
              bestämmer. Detta är självfallet något som har irriterat stora
              delar av den samiska befolkningen och framför allt de som sköter
              den samiska renskötseln i Munio sameby.
            </seg>
            <seg xml:id="i-ce99c54e4dcfe106-0">
              Tillämpningen av regelverket i rennäringslagen från 1971 har
              kommit att missgynna den samiska renskötseln i koncessionsområdet.
              Detta har lett till att den traditionella samiska renskötseln
              i koncessionsområdet pressats tillbaka och kontrollen över koncessionsområdet
              övertagits av svenska skötesrenägare.
            </seg>
            <seg xml:id="i-08a82e7485b5d30e-0">
              Därför menar vi att det krävs en total reformering av den statliga
              rennäringspolitiken och att de förslag som regeringen lägger fram
              inte är tillräckliga.
            </seg>
            <seg xml:id="i-8af6ad81569f652c-0">
              Herr talman! Låt mig också säga någonting mer om behovet av öppna
              samebyar. Detta var någonting som Rennäringspolitiska kommittén
              lade fram ett förslag om och ville införa. Tanken är att alla
              samer med en anknytning till samebyn också ska kunna vara medlemmar.
              Den idén tror vi är bra.
            </seg>
            <seg xml:id="i-e92fa1d96a4f2643-0">
              Vi har också en reservation i denna del, reservation nr 7, som
              jag här
            </seg>
            <seg xml:id="i-aaf9ac283eba82fa-0">
              med yrkar bifall till i betänkandet. Det är konstigt att detta
              tämligen icke-kontroversiella förslag inte har beaktats vidare
              i propositionsskrivandet, utan att man ligger och väntar med det
              på Regeringskansliet.
            </seg>
            <seg xml:id="i-cc9bda5e67d1b81c-0">
              Herr talman! Låt mig avslutningsvis säga att jag står bakom alla
              de reservationer som bär mitt namn i betänkandet. Detta gäller
              inte minst den som Liselott Hagberg har redogjort för om Sametingets
              rätt att utse sin egen ordförande. Men jag nöjer mig med att yrka
              bifall till reservation nr 7.
            </seg>
          </u>
          <note type="speaker" xml:id="i-6db8a65f848862c1-0">
            Anf. 24 HELENE PETERSSON (s):
          </note>
          <u who="helene_petersson_450e0f" next="cont" xml:id="i-64b973bffb4fc176-0">
            <seg xml:id="i-dfc5560efb40c0a0-0">
              Herr talman! Både i går och i dag har konstitutionsutskottet
              debatterat frågor som på olika sätt rör mänskliga rättigheter
              i stort eller rättigheter för enskilda grupper. Detta betänkande
              är specifikt inriktat på ett ökat samiskt inflytande. Det är något
              vi alla har ställt upp på att genomföra och som vi har skrivit
              under på att vi ska arbeta för när vi erkänt samerna som ursprungsfolk.
            </seg>
            <seg xml:id="i-2ba2b77c2ea52a9b-0">
              Men det är också en fråga som inte är fullt så enkel som man
              kan tycka vid första anblicken eller vid första diskussionen.
              Samerna lever inte i en isolerad värld eller i en isolerad del
              av Sverige utan delar sin vardag med andra som inte har samiskt
              ursprung.
            </seg>
            <seg xml:id="i-704caa973eef20b2-0">
              Den samiska befolkningen är inte enbart renskötare eller samiska
              kulturarbetare utan finns också i hela Sverige på olika platser
              inom olika yrken som vem som helst av oss. Det finns oändligt
              många frågor som måste få en lösning för att vi ska komma fram
              till ett ökat samiskt självstyre.
            </seg>
            <seg xml:id="i-005a2c5e282a902d-0">
              Samtidigt ska vi också vara noga med att den samiska befolkningen
              och det geografiska området är en del av Sverige och inget eget
              land med egen befolkning även om samerna är ett folk i folkrättslig
              bemärkelse.
            </seg>
            <seg xml:id="i-429824e95f24120f-0">
              Det är starka intressen och rättigheter som ställs mot varandra.
              Rennäringen är en central del av samernas kulturutövning och även
              en näring som många lever av. Men allt fokus får ändå inte vara
              bara på rennäringen. Av 20 000 samer är 7 000 renägare och renskötare.
              Ska vi bevara övrig samisk kultur, språk och kunskap måste även
              andra områden lyftas fram och finnas med i diskussionen. Den debatten
              har vi också berört i dag i diskussionen och debatten om nationella
              minoriteter.
            </seg>
            <seg xml:id="i-aba601fdaed07aa8-0">
              Det finns också en stor konfliktrisk både inom den samiska befolkningen,
              mellan renägande samer och icke-renägande samer och mellan samer
              och markägare om inte samsyn råder i frågor som rör rättigheter,
              till exempel till mark, bete, jakt och fiske.
            </seg>
            <seg xml:id="i-ed2c96c27612d8de-0">
              I det betänkande som vi har uppe i dag tas ett litet steg närmare
              ökat självstyre. Frågorna rör rennäringsadministrationen och vissa
              förändringar i sametingslagen för att tydliggöra Sametingets skilda
              uppgifter. Bland annat förs vissa uppgifter som rör rennäringen
              över från länsstyrelsen och Jordbruksverket till Sametinget. Sametinget
              blir den centrala förvaltningsmyndigheten för rennäringen.
            </seg>
          </u>
          <note xml:id="i-8e2dba3e7339a9f4-0">
            Sametingets dubbla roller som folkvald församling och förvaltningsmyndighet
            tydliggörs genom att myndighetsbesluten ska fattas i styrelsen
            eller i en av Sametinget utsedd nämnd, och alltså inte i plenum.
          </note>
          <u who="helene_petersson_450e0f" prev="cont" xml:id="i-f9fd6c903b770e5b-0">
            <seg xml:id="i-c10adabab422626e-0">
              Men det finns många, många återstående frågor från de utredningar
              som är överlämnade till regeringen. En del är lite äldre, och
              en del har överlämnats ganska nyligen.
            </seg>
            <seg xml:id="i-207bbe5eb50b4801-0">
              Om Sametinget ska kunna erkännas av alla som ett modernt, öppet,
              jämlikt och demokratiskt parlament med ökat självstyre som är
              respekterat av hela den samiska befolkningen och alla övriga bofasta
              inom renbetesområdet så måste frågorna lösas på ett sätt som kan
              accepteras av alla.
            </seg>
            <seg xml:id="i-69da8782857cdd47-0">
              Det är bra att vi går fram med små steg. Samsyn och samråd måste
              vara utgångspunkten vid varje förändring. Det är också bra att
              Sametinget får erfarenhet av att vara en central myndighet för
              rennäringsadministrationen innan fler uppgifter förs över.
            </seg>
            <seg xml:id="i-ecf6f1e53496234f-0">
              Jag vill också ge några små kommentar till de reservationer som
              är lämnade. Flera av de frågorna, speciellt de som Miljöpartiet
              tar upp, är frågor som regeringen avser att återkomma med i annat
              sammanhang. Det rör markfrågan, samrådsfrågan mellan skogs- och
              rennäring, frågan om öppna samebyar och frågan om rätt till land
              och vatten. Det är viktiga frågor, och det är viktigt att de får
              en ordentlig beredning och att breda samtal förs med alla berörda
              grupper.
            </seg>
            <seg xml:id="i-a87649f873c210d1-0">
              Utskottsmajoriteten har en annan åsikt än reservanterna i frågan
              om vem som ska utse ordförande i Sametinget. Folkpartiet och Miljöpartiet
              anser att Sametinget självt kan få den uppgiften. Men utskottsmajoriteten
              tillstyrker regeringens förslag att det är regeringen på förslag
              av Sametinget som utser ordförande. Detta grundar sig just på
              Sametingets dubbla roller som folkvald församling men också som
              förvaltningsmyndighet. Regeringen utser myndighetschefer och bör
              göra så även i detta fall.
            </seg>
            <seg xml:id="i-75cef087e80a5dd4-0">
              I en reservation tas frågan om samlat anslag upp. Regeringen
              anser i propositionen att det är för tidigt att införa ett enda
              ramanslag till Sametinget. Utskottsmajoriteten delar den bedömningen.
              Men det är viktigt att samråd fortsätter både från regeringens
              håll och med olika grupper om just innehållet i det samiska självbestämmandet.
              Hur stort ska det bli? Vilka frågor ska det omfatta?
            </seg>
            <seg xml:id="i-607aecee8b1b39dd-0">
              Det finns som jag tidigare har sagt många frågor kvar att arbeta
              med. Två utredningar har nyss avlämnats jakt- och fiskerättsutredningen
              Jakt och fiske i samverkan och gränsdragningsutredningen Samernas
              sedvanemarker . Det finns frågor kvar från den rennäringspolitiska
              kommittén. Det är frågor som fordrar noggranna överväganden för
              att vi ska få en bra, stabil och heltäckande samepolitik som respekteras
              av alla.
            </seg>
          </u>
          <note xml:id="i-e4a8e98c2b4e55c0-0">
            Med detta, herr talman, yrkar jag bifall till propositionen och
            utskottets förslag i betänkandet och avslag på samtliga motioner.
          </note>
          <note type="speaker" xml:id="i-b6b28c7ec99722fe-0">
            Anf. 25 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-86438fe9425f22bc-1">
            <seg xml:id="i-65b68c09f35c66c1-0">
              Herr talman! Jag skulle bara vilja tillåta mig en viss reflexion.
              När man lyssnar till Helene Petersson låter det som om den huvudsakliga
              invändningen mot Miljöpartiets argument och reservationer i betänkandet
              är den att frågorna bereds vidare. Ja och vår invändning är att
              de inte behöver beredas vidare utan att man nu har möjligheten
              att ta det här i ett sammanhang. Frågor om till exempel öppna
              samebyar och frågor om vikten av en samrådsskyldighet med skogsägarna
              kan faktiskt redan nu lämnas fram i det här sammanhanget.
            </seg>
            <seg xml:id="i-200ff916194935ca-0">
              Jag har också en annan reflexion, herr talman. När man lyssnar
              på Helene Petersson hör man att hon betonar vikten av att detta
              får ta sin tid genom att man har samråd och dialoger och talar
              med alla grupper. Det finns väl ingen i den här kammaren som inte
              skulle understryka vikten av ett sådant arbete. Vi hoppas därför
              att de utredningar som har förevarit har gjort ett gott jobb.
            </seg>
            <seg xml:id="i-74bc0f3501591b9c-0">
              Men om nu samråd är viktigt varför kan då inte regeringen gå
              fram med förslag om utökad samrådsskyldighet just mellan skogsägarna
              och samerna, vilket Sametinget och Miljöpartiet kräver?
            </seg>
          </u>
          <note type="speaker" xml:id="i-03b84d7d45506c9e-0">
            Anf. 26 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-0">
            <seg xml:id="i-64812ad53e6a129d-0">
              Herr talman! Det är en fråga som man har sagt från regeringens
              sida att man kommer att återkomma till. Utredningarna, både Gränsdragningskommssionens
              och Jakt- och fiskerättsutredningens, är ganska nyss avlämnade.
              Man upptäckte när man hade den rennäringspolitiska kommitténs
              arbete uppe att det fanns frågor som var tvungna att utredas vidare.
            </seg>
            <seg xml:id="i-4bb78fcac89b27aa-0">
              Jag tror att man under resans gång mer och mer ser att det är
              mer komplicerat än man trodde från början. För att vi inte ska
              få en konflikt som splittrar den samiska befolkningen och den
              samiska kulturen och näringen och dess syn på olika frågor så
              måste man jobba oerhört försiktigt och tillsammans med alla grupper.
            </seg>
          </u>
          <note type="speaker" xml:id="i-33125f5a268a7be1-0">
            Anf. 27 GUSTAV FRIDOLIN (mp) replik:
          </note>
          <u who="gustav_fridolin_991ef7" xml:id="i-86438fe9425f22bc-2">
            <seg xml:id="i-de5aa8f4632161fd-0">
              Herr talman! Visst finns det frågor som måste utredas vidare.
              Jag är fullständigt övertygad om att Sverige aldrig kommer att
              bli färdigt med en fullgod samepolitik. Det kommer alltid att
              behövas en fortsatt dialog mellan olika grupper och ett fortsatt
              arbete för att vi ska kunna få en bra minoritetspolitik och en
              bra samepolitik i det här landet.
            </seg>
            <seg xml:id="i-4570d40d404fa9a4-0">
              Men det finns två frågor där utredningarna faktiskt har satt
              ned foten och lagt fram förslag. Det är just frågorna om de öppna
              samebyarna och om samrådsskyldigheten mellan skogsägare, samer
              och Sametinget. Där har jag svårt att förstå varför man inte i
              det här sammanhanget kan lägga fram förslag.
            </seg>
            <seg xml:id="i-93a0bf31032b7810-0">
              Visst är det också så som Helene Petersson understryker det här
              är inga lätta frågor. Det är komplicerade frågor som berör många
              människor och där dialog är viktigt. Det är just därför samrådsskyldigheten
              är någonting som jag vurmar för. Men just av den anledningen,
              och av den anledningen som Helene Petersson lyfter fram att man
              inte ska splittra det samiska folket från vår sida måste det ju
              vara ganska arbetsamt och jobbigt att se att när propositionen
              nu har lagts fram så har den gjorts på ett sådant sätt och att
              förarbetet har varit sådant att Sametinget ganska kraftigt markerar
              mot propositionen. Man säger att det här nog inte är det steg
              som man vill se tas nu, utan snarare ett steg på en väg som kännetecknas
              av strukturell diskriminering.
            </seg>
          </u>
          <note type="speaker" xml:id="i-a705725d23ae2624-0">
            Anf. 28 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-1">
            <seg xml:id="i-f1d95a2a154cbe30-0">
              Herr talman! Vi är ju också i situationen att Sametinget inte
              är enigt. Detta kan också vara en av orsakerna till att vi måste
              fundera ytterligare. Vi har ett majoritetsförfarande i det parlament
              som vi har här och i kommunerna. Så har också Sametinget.
            </seg>
            <seg xml:id="i-57c912f2eb805623-0">
              Men desto viktigare tror jag och andra från socialdemokratiskt
              håll att det är att vi går väldigt försiktigt fram. Även om det
              finns en majoritet i Sametinget som förespråkar något så finns
              det också en stor grupp som förespråkar en annan lösning. Det
              här måste vi diskutera och se över vidare. Vi måste ha fler samråd
              och fler öppna möten.
            </seg>
          </u>
          <note type="speaker" xml:id="i-45c2056bc22858e6-0">
            Anf. 29 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-606c81b3d6dd2639-4">
            <seg xml:id="i-41f87f53b41a0198-0">
              Herr talman! Inledningsvis säger Helene Petersson att det är
              viktigt att vi har skrivit under Europarådets ramkonvention och
              att det är viktigt att vi visar stöd för samerna. Helene Petersson
              talar inledningsvis så varmt och välmenande om det samiska folket.
              Sedan säger Helene Petersson att vi måste gå varsamt fram och
              att det behövs ett bättre underlag.
            </seg>
            <seg xml:id="i-bff74dfa931c914d-0">
              I mitt anförande berättade jag att det finns ett omfattande underlag,
              om inte det var känt innan. ILO-utredningen är klar. Den har varit
              det sedan 1999. Det är sju år. Rennäringspolitiska kommittén avslutade
              sitt arbete i november 2001. Sametingsutredningen var färdig 2002.
              Jakt- och fiskerättsutredningen har också presenterats. Då undrar
              jag vad det är Helene Petersson menar saknas. Det här har ju blivit
              en steg-för-steg-politik. I stället för att lägga fram ett samlat
              förslag plockar regeringen små delar här och var. Det ger en sönderhackad
              och splittrad bild i stället för ett samlat och helt förslag med
              det goda underlag som faktiskt finns. Vad är det Helene Petersson
              saknar? Vad är det som behövs ytterligare i underlag för att man
              ska kunna komma fram med ett samlat förslag?
            </seg>
          </u>
          <note type="speaker" xml:id="i-f9f157d2bed681a7-0">
            Anf. 30 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-2">
            <seg xml:id="i-28cb8ca84c8301d9-0">
              Herr talman! I dag hoppas jag att vi inte behöver fler underlag.
              Men det är de facto så att både Gränsdragningskommissionen och
              Jakt- och fiskerättsutredningen är ju nyss klara och deras förslag
              måste också beredas. När man hade gjort de andra utredningarna
              upptäckte man att här fanns frågor som behövde jobbas djupare
              och bredare med.
            </seg>
            <seg xml:id="i-cc4bd88277f97ebc-0">
              Vi har också fått en nordisk samekonvention som har överlämnats
              till sameministrarna. Den kan man också väva in i det här materialet.
              Jag håller med Liselott Hagberg. Vi har en halv meter material
              här. Det gäller att få en vettig och bred samepolitik som accepteras
              av alla. Jag tror att grunden är att vi får en väldigt bred acceptans
              om vi inte ska få konflikthärdar i de här frågorna i fortsättningen.
              Det tycker jag vore väldigt olyckligt.
            </seg>
          </u>
          <note type="speaker" xml:id="i-ec9ead6f9b1dfe58-0">
            Anf. 31 LISELOTT HAGBERG (fp) replik:
          </note>
          <u who="liselott_hagberg_017628" xml:id="i-606c81b3d6dd2639-5">
            <seg xml:id="i-fcb046a63e073c98-0">
              Herr talman! Jag tror att det är viktigt att gå framåt, och jag
              tror att det är viktigt att sätta ned foten. Jag tror att det
              finns en stor risk att den här steg-för-steg-politiken leder till
              det som Helene Petersson inte vill att den ska leda till. Helene
              Petersson menar att här gäller det att dra ut i tiden så att man
              får acceptans hos alla. Precis som Gustav Fridolin sade, går det
              kanske inte att få acceptans hos alla. Hur ofta får man acceptans
              hos alla i en fråga?
            </seg>
            <seg xml:id="i-c17c85430e65afbc-0">
              Jag tror att det är viktigt att sätta ned foten och bestämma
              sig för en viljeinriktning och inte låta processen dra ut i tiden
              alltför mycket. Det är mer en kommentar än en fråga egentligen
              till Helene Petersson.
            </seg>
            <seg xml:id="i-185d1743fe0fbffe-0">
              Jag ser det som det stora problemet att det här är en process
              som dras ut under lång tid i stället för att man sätter ned foten
              klart och tydligt. Min uppfattning är att det finns en feghet
              i de här frågorna när det gäller att visa var man står och vad
              man vill. I stället avvaktar man med nya utredningar och låter
              hela processen dra ut i tiden. Man intar en avvaktande hållning
              i stället för att visa en klar och tydlig viljeinriktning. Jag
              tror att det är hela problematiken som gör att vi inte kommer
              framåt när det gäller samepolitiken.
            </seg>
          </u>
          <note type="speaker" xml:id="i-35c9598bf182e6c6-0">
            Anf. 32 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-3">
            <seg xml:id="i-c504d5792c832e98-0">
              Herr talman! Jag tror att det är väldigt viktigt att vi inte
              trampar på någon när vi sätter ned foten. Jag tycker att utgångspunkten
              i detta är att vi måste ha så pass mycket på fötterna om vi nu
              pratar fot här hela tiden att vi ser till att det inte finns någon
              under när vi väl sätter ned fötterna.
            </seg>
          </u>
          <note type="speaker" xml:id="i-c7a24058067a60f9-0">
            Anf. 33 INGVAR SVENSSON (kd):
          </note>
          <u who="ingvar_svensson_8b2598" next="cont" xml:id="i-3c1ed018be4cefe6-0">
            <seg xml:id="i-40eb9cfc05b334dd-0">
              Herr talman! Identitet och integritet är viktiga att respektera
              om vi ska ha en fungerande demokrati. Vi kan konstatera att många
              övergrepp gentemot samerna har begåtts i historisk tid. Man har
              kränkt deras identitet och integritet. Vi sentida politiker har
              att hantera och successivt rätta till de här historiska försyndelserna.
            </seg>
            <seg xml:id="i-268bd644de6c6ba7-0">
              Under min första mandatperiod här i riksdagen fick jag vara med
              om det historiska ögonblicket när vi inrättade Sametinget. Inom
              parentes vill jag säga att det dock inte gör mig till ett fossil,
              vilket någon antydde här under våren. Det är inte mer än 14 år
              sedan sametingslagen infördes. Den är alltså ganska sentida.
            </seg>
            <seg xml:id="i-9e290553a525d210-0">
              Det här är ett väldigt känsligt område. Det har, som Helene Petersson
              antydde, inte varit en total enighet bland samerna själva om hur
              processen och utvecklingen ska fortgå. Men vi har att arbeta med
              successiva förbättringar i den här situationen. Vi kristdemokrater
              finner regeringens förslag väl avvägda. Jag yrkar bifall till
              förslaget i betänkandet i sin helhet.
            </seg>
          </u>
          <note xml:id="i-cc0d1ddb6ad4e612-0">
            Ajournering
          </note>
          <note xml:id="i-81e3a47ecb5c3897-0">
            Kammaren beslutade kl. 13.55 på förslag av förste vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="ingvar_svensson_8b2598" prev="cont" xml:id="i-55a536655e278453-0">
            <seg xml:id="i-138846a92676d200-0">
              Återupptagna förhandlingar
            </seg>
            <seg xml:id="i-8b2f119d94a6217b-0">
              Näringsminister Thomas Östros besvarar såväl allmänpolitiska
              frågor som frågor inom sitt eget ansvarsområde. Frågor till övriga
              statsråd förutsätts beröra deras ansvarsområden inom regeringen.
            </seg>
            <seg xml:id="i-9fe51265377e6c03-0">
              Rovdjurspolitiken
            </seg>
          </u>
          <note xml:id="i-cccc5dc839e42f52-0">
            Förhandlingarna återupptogs kl. 14.00.
          </note>
          <note xml:id="i-48d6889693a701ed-0">
            10 § Frågestund
          </note>
          <note xml:id="i-1ecdb764d2bd4bf4-0">
            Anf. 34 TREDJE VICE TALMANNEN:
          </note>
          <note xml:id="i-3dd6c34beb8aab39-0">
            Det är dags för veckans frågestund. Vi hälsar följande statsråd
            välkomna: näringsminister Thomas Östros, statsrådet Hans Karlsson,
            jordbruksminister Ann-Christin Nykvist, statsrådet Barbro Holmberg
            och statsrådet Sven-Erik Österberg.
          </note>
          <note type="speaker" xml:id="i-309d403ce2bea42d-0">
            Anf. 35 BENGT-ANDERS JOHANSSON (m):
          </note>
          <u who="bengt-anders_johansson_06e1b4" xml:id="i-b85e5e5cada3ca5c-0">
            <seg xml:id="i-3c4258f9c60bf133-0">
              Fru talman! Jag vill rikta frågan till jordbruksministern.
            </seg>
            <seg xml:id="i-24bb1581366817cb-0">
              Alltfler berörda menar att den socialdemokratiska rovdjurspolitiken
              har havererat. Resultatet av detta haveri är att stora grupper
              i det svenska samhället lämnas i djup oro och får avsevärt sänkt
              livskvalitet. Rovdjurskoncentrationen har i flera länsdelar slagit
              ut stora delar av älg- och rådjursstammen, och lokalt kan man
              till och med säga att de är utrotade.
            </seg>
            <seg xml:id="i-5dee47dc5332216e-0">
              I veckan har, enligt Sveriges Televisions webbtext, jordbruksministern
              föreslagit att man ska sätta pingla på vargarna. Jag kan för mitt
              inre se den svenska vargstammen likt huskatter med en pingla i
              ett rött band om halsen springa runt i våra skogar.
            </seg>
            <seg xml:id="i-733bbf991c9e7623-0">
              Affischsocialdemokraten Jan Emanuel Johansson har föreslagit
              att vi ska importera 40 vargar från Ryssland.
            </seg>
            <seg xml:id="i-c2aab49424cc812a-0">
              Då är min fråga till jordbruksministern: Är det denna rovdjurspolitik
              vi får se om ni får möjlighet att bilda regering i höst?
            </seg>
          </u>
          <note type="speaker" xml:id="i-303391e614c4e60a-0">
            Anf. 36 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-0">
            <seg xml:id="i-f70179a6fe53cd25-0">
              Fru talman! Jag är glad att få den här frågan, för det här är
              ett angeläget politikområde. Jag har flera gånger i kammaren kunnat
              säga att för oss socialdemokrater är det viktigt att ta medborgarnas
              oro på allvar. Det ska vara så att man kan känna sig trygg där
              man bor och verkar.
            </seg>
            <seg xml:id="i-41d132c84b52da29-0">
              Det är anledningen till att vi nu under våren har gjort flera
              förändringar i jaktpolitiken, bland annat möjligheter att skydda
              tamdjur inom hägn mot rovdjursangrepp. I vårbudgeten har vi också
              lagt fram ett antal åtgärder som syftar till att öka tryggheten
              för dem som bor i de rovdjurstäta områdena.
            </seg>
            <seg xml:id="i-d1d8fcd52a55b45d-0">
              Jag hade en debatt i riksdagen i veckan just om möjligheten att
              skydda sin hund och vad man kan göra för att känna ökad trygghet.
              Där kan jag hänvisa till fakta som kommer från Viltskadecenter
              och som visar att vill man verkligen skydda sin hund ska man satsa
              på förebyggande åtgärder. Det var i ett sådant sammanhang som
              jag nämnde de studier som finns på Viltskadecenter.
            </seg>
            <seg xml:id="i-969122294922debc-0">
              Givetvis ska vi också gå vidare och titta på andra åtgärder.
              Vi har för närvarande en rovdjursutredare som sitter och tittar
              på de här frågorna.
            </seg>
          </u>
          <note type="speaker" xml:id="i-73867a4cf2fb5cc7-0">
            Anf. 37 BENGT-ANDERS JOHANSSON (m):
          </note>
          <u who="bengt-anders_johansson_06e1b4" xml:id="i-b85e5e5cada3ca5c-1">
            <seg xml:id="i-f7cfc8149101ca2f-0">
              Fru talman! Det vore klädsamt om ministern svarade på frågorna
              om det jag läste upp, om det är den typen av rovdjurspolitik som
              socialdemokratin kommer att ägna sig åt, nämligen att sätta pingla
              på vargarna, som man uppgav på Sveriges Televisions webbtextsida,
              och att en annan socialdemokrat har framfört att man ska importera
              40 vargar från Ryssland och plantera in här i Sverige.
            </seg>
            <seg xml:id="i-7cbafe7dc8910aef-0">
              Jordbruksministerns tal i denna kammare om att folk ska känna
              sig trygga når inte dem som har de här djuren inpå sig och som
              inte har möjlighet att försvara sina tamdjur.
            </seg>
            <seg xml:id="i-899c21c73f56d8a2-0">
              Nu frågar jag konkret: Är det detta som jag nu har sagt som är
              socialdemokratisk rovdjurspolitik i höst?
            </seg>
          </u>
          <note type="speaker" xml:id="i-434c625f5fd83794-0">
            Anf. 38 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-1">
            <seg xml:id="i-86daa5fe665cab58-0">
              Fru talman! Förebyggande åtgärder ska naturligtvis finnas med
              i en rovdjurspolitik. De pinglor som det talas om finns i verkligheten,
              och jag redovisade det som man har sagt från Viltskadecenter om
              hur det fungerar med åtgärder för att skrämma rovdjuren och framför
              allt för att skrämma vargen.
            </seg>
            <seg xml:id="i-99b27c6e747bf388-0">
              De genetiska frågorna utreds av den särskilde utredaren, som
              ska titta på rovdjurspolitiken och göra en lägesrapport. Han har
              också i uppdrag att titta på en rad frågor kring förtroendet för
              rovdjurspolitiken och har en dialog med dem som är berörda.
            </seg>
            <seg xml:id="i-27ffcbac5fd7d0c4-0">
              Den socialdemokratiska rovdjurspolitiken och jaktpolitiken är
              mycket mer omfattande och sofistikerad än att bara handla om det
              som är de förebyggande åtgärderna, men de är en viktig komponent.
            </seg>
            <seg xml:id="i-aaa5b6b6b4c44f73-0">
              Hamasministers Sverigebesök
            </seg>
          </u>
          <note type="speaker" xml:id="i-d47c0efa8ab4a24f-0">
            Anf. 39 CARL B HAMILTON (fp):
          </note>
          <u who="carl_b_hamilton_f03c03" xml:id="i-364c7c7655e9c681-0">
            <seg xml:id="i-80f6f8d01c12353c-0">
              Fru talman! Min fråga riktar sig till Thomas Östros, som har
              ansvaret för övergripande och allmänna frågor.
            </seg>
            <seg xml:id="i-d2e8fbe4c4023ae5-0">
              En av de allra mest debatterade frågorna under den gångna veckan
              har varit besöket av en palestinsk Hamasminister i Sverige. Skälet
              till kritiken är inte bara att Hamas är en organisation som har
              använt terror som vapen i sin politiska kamp utan också att Sverige
              har brutit det försök till en gemensam politik som EU-länderna
              har försökt upprätthålla i relationen mellan EU och Hamas.
            </seg>
            <seg xml:id="i-b6151f8ee43cd9a6-0">
              Hamasministern hade ingen oavvislig rätt att komma till Sverige.
              Han sökte visum för sitt besök. Vilka politiska motiv hade regeringen
              för att bevilja visum till Hamasministern? Varför sade regeringen
              ja till hans ansökan?
            </seg>
          </u>
          <note type="speaker" xml:id="i-b12c9408e4bbb9ec-0">
            Anf. 40 Näringsminister THOMAS ÖSTROS (s):
          </note>
          <u who="unknown" xml:id="i-a8cbb0ab5d029084-2">
            <seg xml:id="i-0d769d457c5f969d-0">
              Fru talman! Först, Carl B Hamilton, handlar det här inte om politiska
              regeringsbeslut. Frågan om viseringar är myndighetsbeslut, och
              jag menar att det skulle vara väldigt olyckligt om det drevs till
              att bli politiska beslut i enskilda fall.
            </seg>
            <seg xml:id="i-6bf2a7b65d91bec6-0">
              Den svenska regeringens ståndpunkt är mycket tydlig, och den
              delar vi med de medlemsländer i EU som vi samarbetar med. Det
              innebär att vi kräver att Hamas erkänner staten Israel och att
              man tar avstånd från våld. Det är på den basen man kan inleda
              en dialog. Det är ingen tvekan om vad regeringen har för uppfattning
              i den frågan.
            </seg>
            <seg xml:id="i-fab248d088cd6a49-0">
              När det gäller själva viseringsbeslutet ingår vi i Schengen,
              och det är skött enligt Schengensamarbetets regler, där man hör
              sig för med andra länder enligt de rutiner som finns. Det är inte
              politiska regeringsbeslut, utan det är myndighetsbeslut. Det politiska
              budskapet från regeringen när det gäller Hamas är mycket tydligt
              och klart.
            </seg>
          </u>
          <note type="speaker" xml:id="i-0d0fa7d826a2e5f3-0">
            Anf. 41 CARL B HAMILTON (fp):
          </note>
          <u who="carl_b_hamilton_f03c03" xml:id="i-364c7c7655e9c681-1">
            <seg xml:id="i-014df635afaabac0-0">
              Fru talman! Det är struntprat att viseringsbeslutet är ett myndighetsbeslut
              som inte är styrt av regeringen. Det är möjligt att regeringen
              inte kände till det och att det fattades utan regeringens vetskap.
              Det finns många exempel i Europeiska unionen på politiska stridigheter
              just om visering till viktiga personer som kommer från resten
              av världen: Robert Mugabe, Taiwans president och nu en minister
              från Hamas. Det här är inga myndighetsbeslut. Det är struntprat,
              herr minister, att säga detta.
            </seg>
            <seg xml:id="i-b7d8f41b3c4caf54-0">
              Jag vill inte höra en beskrivning av processen i Schengensammanhanget
              det är inte det jag frågar om. Jag frågar varför regeringen när
              informationen om visumansökan kom till UD i Helsingfors tog det
              aktiva beslutet att bevilja denna visumansökan. Kryp inte bakom
              myndigheterna! Ta ditt ansvar, Thomas Östros!
            </seg>
          </u>
          <note type="speaker" xml:id="i-4451c8a4156c8604-0">
            Anf. 42 Näringsminister THOMAS ÖSTROS (s):
          </note>
          <u who="unknown" xml:id="i-a8cbb0ab5d029084-3">
            <seg xml:id="i-c1fa47d21e0c90fb-0">
              Fru talman! Struntpratet står Carl B Hamilton bäst för, tror
              jag.
            </seg>
            <seg xml:id="i-bf9d08a67df38bf4-0">
              Vi har ett Schengensamarbete som betyder att vi samarbetar kring
              viseringsfrågor. Vi har procedurer för detta. När individer söker
              visum finns det en process för hur man konsulterar övriga länder
              i Schengensamarbetet. Det här sköts ute på våra konsulat och ambassader.
            </seg>
            <seg xml:id="i-0bcfb3c2ec10aef1-0">
              När det gäller det politiska budskapet från Sveriges regering
              finns det ingen som helst tvekan om vad vårt budskap är. Vi ser
              att Hamas har vunnit en seger i det palestinska valet, men vi
              är väldigt tydliga med att vi inte kan samarbeta och ha en dialog
              med Hamas om de inte erkänner staten Israel och tar avstånd från
              terrorhandlingar. Det är ett gemensamt budskap vi har från Europeiska
              unionen som svenska regeringen står fast och tydligt bakom.
            </seg>
            <seg xml:id="i-a34b89aa503acce1-0">
              Äldreomsorgen
            </seg>
          </u>
          <note type="speaker" xml:id="i-10ad067bc97b67ef-0">
            Anf. 43 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-21ced3728e1fc8c3-0">
            <seg xml:id="i-36ae4fa803442f84-0">
              Fru talman! Min fråga vill jag rikta till kommunminister Sven-Erik
              Österberg. Under de senaste fyra åren när Socialdemokraterna har
              haft regeringsmakten har läget för våra äldre på många områden
              försämrats. Bland annat har det försvunnit 15 000 boenden för
              äldre, trots att Socialdemokraternas vallöfte var att öka på boendeplatserna
              med 10 000. I en proposition som lades till riksdagen för ett
              par månader sedan om äldrepolitiken skriver man att bötesbelopp
              kan utgå för kommuner som inte ger berättigade möjligheter till
              särskilda boenden när man har fått ett så kallat biståndsbeslut.
              Men, fru talman, det står också att de bötesbeloppen ska tillfalla
              staten. Min fråga till kommunministern är: Hur ser kommunministern
              på att eventuella bötesbelopp ska tillfalla staten och inte komma
              den drabbade till del?
            </seg>
          </u>
          <note type="speaker" xml:id="i-3a70c32dc06619cf-0">
            Anf. 44 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-4">
            <seg xml:id="i-d62a7b51f5a6d77e-0">
              Fru talman! Det sista är väl ganska självklart. Det handlar väl
              inte om, då en reform inte genomförs på det sätt som var tänkt,
              att det är den enskilde som ska kunna gottgöras ett bötesbelopp.
              Det handlar om att det är fel i processordningen och att kommunen
              i det här fallet har brutit mot lagen. Lagen är ju stiftad av
              Sveriges riksdag, alltså svenska staten i grund och botten. Då
              är det ganska rimligt att bötesbeloppet går dit. Vi är inte i
              det här fallet ute efter att peka på att det är böterna som är
              det viktiga. Det viktiga är väl att kommunerna utifrån den lagstiftning
              vi beslutar verkställer de beslut som man faktiskt också själv
              har sagt att man ska göra och att man inte får en fördröjning
              i processen så att den äldre blir lidande i den delen.
            </seg>
            <seg xml:id="i-5d224e4dcaa47f73-0">
              Jag vill ganska starkt dementera att äldreomsorgen skulle ha
              blivit sämre under den här tiden. Det får stå för Chatrine Pålsson
              själv. Däremot har det skett en förändring i äldreomsorgen på
              så sätt att det är alltfler som vill bo hemma en längre del av
              sin äldreperiod. Där är det viktigt att möta upp med en ordentlig
              hemtjänst, vilket också har gjorts på många ställen. Det föranleder
              inte att det inte behövs fler platser i framtiden, vilket Ylva
              Johansson väldigt tydligt har pekat på i det 10-miljarderspaket
              som hon har aviserat som ska komma äldreomsorgen till del under
              de närmaste åren framöver.
            </seg>
          </u>
          <note type="speaker" xml:id="i-cdff8327fdf6bf2c-0">
            Anf. 45 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-21ced3728e1fc8c3-1">
            <seg xml:id="i-a937eca12a6f9569-0">
              Fru talman! Men nu är det ju så Sven-Erik Österberg att det har
              kommit rapporter inte minst från Socialstyrelsen om att de äldre
              inte får den hjälp de har rätt till. Så det är ett faktum. Det
              är inget som vi kristdemokrater har hittat på.
            </seg>
            <seg xml:id="i-c0f3d0bc3546fac1-0">
              När det gäller att man inte får tillgång till exempelvis särskilt
              boende när man har ett beslut därom är min bestämda uppfattning
              att den äldre personen skulle kunna kompenseras, kanske i form
              av mer hemtjänst, en personlig assistent i stället, tills kommunen
              kan ordna den plats som den enskilde har rätt till. Vore inte
              det ett bättre sätt att kunna ge den enskilde det kanske näst
              bästa i situationen när man inte har möjlighet att få det boende
              som man de facto har beslut på?
            </seg>
          </u>
          <note type="speaker" xml:id="i-05a651757ce2f3fc-0">
            Anf. 46 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-5">
            <seg xml:id="i-e4f0acbd6df0f8a7-0">
              Fru talman! Jag tycker att det finns ett enda sätt att kompensera
              den äldre. Det är att man får den vård som man enligt lagen har
              rätt till. Det är ju på det sättet som det ska vara. Om vi börjar
              diskutera alternativ till det som vi har sagt ska vara är vi ju
              på ett sluttande plan, om vi tycker att ett B-alternativ är bättre.
              Jag tror att det är väldigt viktigt att peka på det.
            </seg>
            <seg xml:id="i-b3866879ce8f6e62-0">
              Det har dröjt på några ställen, men om man reser runt i landet
              och träffar företrädare för äldreomsorgen och pekar på hur det
              ser ut med köer är det inte det som är det stora övergripande
              problemet. Det finns rapporter, precis som Chatrine Pålsson säger,
              men de påvisar enskilda fall där det inte har fungerat som det
              skulle. Det är nog tyvärr en situation som alltid kan uppkomma
              hur vi än gör.
            </seg>
            <seg xml:id="i-373852b45762d2a6-0">
              Men det är väldigt viktigt att vi har en bra dialog och en bra
              diskussion kring det här och ser till att äldreomsorgen fungerar
              på det sätt som vi har tänkt oss. Jag tror att vi med Ylva Johanssons
              10-miljarderspaket faktiskt kommer att kunna verkställa det här
              i en klart positiv riktning i framtiden.
            </seg>
            <seg xml:id="i-c5cda9c8d58d612c-0">
              Landsbygdsutvecklingsprogrammens parlamentariska förankring
            </seg>
          </u>
          <note type="speaker" xml:id="i-d79909abdfd52a4b-0">
            Anf. 47 JAN ANDERSSON (c):
          </note>
          <u who="jan_andersson_2e5dcb" xml:id="i-f3a0d37ea0cd9c82-0">
            <seg xml:id="i-32fca34187326962-0">
              Fru talman! Min fråga går till jordbruksminister Nykvist. Den
              gäller de kommande landsbygdsutvecklingsprogrammen. Vi vet att
              Sverige har fått ökade resurser på det här området. Det är i ett
              läge när jordbruket genomgår både omstrukturering och reformering.
              Det är en bra utveckling att vi har en stark landsbygdsutvecklingspeng
              att sätta in.
            </seg>
            <seg xml:id="i-874b8052ab507cf8-0">
              Gången är den att fördelningen av programmen för det här ska
              lämnas in till EU. Det ska göras under sommaren. Min fråga till
              ministern blir: Hur tänker ministern göra den parlamentariska
              förankringen av fördelning och program när det gäller de kommande
              landsbygdsutvecklingsprogrammen?
            </seg>
          </u>
          <note type="speaker" xml:id="i-35a9d76914d54a8d-0">
            Anf. 48 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-6">
            <seg xml:id="i-b1ee9ade65a3e291-0">
              Fru talman! Det är alldeles riktigt att vi har mer resurser i
              vårt landsbygdsutvecklingsprogram för perioden 20072013. Vi lyckades
              förhandla till oss 200 miljoner extra per år inom unionen. Dessutom
              ser vi nu till, tillsammans med nationell finansiering, att det
              blir 1 miljard extra varje år, 4,8 miljarder i genomsnitt per
              år under den här perioden. Jag är glad över att kunna säga att
              vi satsar så här stort på landsbygden. För där känner jag en stor
              tveksamhet till hur högeralliansen har tänkt sig framtiden för
              småföretagen med förslag om sänkta arbetsgivaravgifter i tjänstesektorn.
              De ska finansieras av småföretagen på landsbygden.
            </seg>
            <seg xml:id="i-35acb7feccda16f1-0">
              När det gäller hur vi går vidare med programmet har vi en skrivelse
              som behandlas av riksdagen. Nu återstår att gå till EU-kommissionen
              för att förankra programmet. Det innebär att det här är en fråga
              för regeringen. Vi förankrar genom det omfattande referensgruppsarbete
              som vi har, både när det gäller den strategi som snart är klar
              och när det gäller enskildheterna i programmet.
            </seg>
          </u>
          <note type="speaker" xml:id="i-699c7c07f089c293-0">
            Anf. 49 JAN ANDERSSON (c):
          </note>
          <u who="jan_andersson_2e5dcb" xml:id="i-f3a0d37ea0cd9c82-1">
            <seg xml:id="i-27edba9d05fbce76-0">
              Fru talman! Min fråga gällde inte förankringen gentemot referensgrupper
              eller annat, utan den gällde den parlamentariska förankringen.
              Det här är ju ett program som sträcker sig över mer än en mandatperiod.
              Jag trodde möjligen att det fanns ett intresse från regeringens
              sida att ha en lite bredare parlamentarisk förankring i det här
              så att det inte landar som andra frågor på det här området som
              en maktbricka i spelet. Jag tänker på minkfrågan, rovdjursfrågor,
              ensidigt torskfiskestopp. Kommer ministern inte att vidta några
              ytterligare åtgärder för att ha en bredare förankring när det
              gäller inlämnandet av det här?
            </seg>
            <seg xml:id="i-da6f1dcc749b7fde-0">
              Det handlar dock om 3035 miljarder i pengar över perioden. Det
              är jättestora pengar som låses fast utan förankring.
            </seg>
          </u>
          <note type="speaker" xml:id="i-883eb9b22dbd471a-0">
            Anf. 50 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-7">
            <seg xml:id="i-e0e0b257416ba322-0">
              Fru talman! Den skrivelse som regeringen har lämnat till riksdagen
              innehåller ju de principiella ställningstagandena. Nu tar vi fram
              ett mycket konkret program utifrån de resurser som vi har till
              det här programmet. Tidsförhållandena är sådana att strategin
              ska överlämnas under maj månad, och själva programmet måste lämnas
              till kommissionen före sommaren för att vi ska kunna ha pengar
              att disponera den 1 januari 2007. Men givetvis är jag öppen för
              olika typer av samtal med det berörda utskottet.
            </seg>
            <seg xml:id="i-626c4ae133bedb9f-0">
              Finansplats Helsingfors
            </seg>
          </u>
          <note type="speaker" xml:id="i-518e549de10c3193-0">
            Anf. 51 CARIN LUNDBERG (s):
          </note>
          <u who="carin_lundberg_878f91" xml:id="i-9f26bed19d92fac8-0">
            <seg xml:id="i-285c7aef2b4b4a7b-0">
              Fru talman! Det går bra för Sverige. Bäst går det i Norrbotten
              och i Västerbotten. Det är jag naturligtvis glad för eftersom
              det är mina hemtrakter. Men det innebär inte att jag inte tycker
              att det är viktigt att det ska gå bra för resten av Sverige. Nu
              tänker jag särskilt på Helsingfors. Det är inte bara skogen och
              malmen som ska ge oss tillväxt. Det är också tjänsterna. Därför
              har jag en fråga till Sven-Erik Österberg.
            </seg>
            <seg xml:id="i-d3428c78838eb8a8-0">
              Den senaste tiden har det rapporterats en hel del i medierna
              om Finansplats Helsingfors. Med Finansplats Helsingfors menar
              jag det arbete som handlar om att ytterligare utveckla vår redan
              internationellt konkurrenskraftiga finanssektor. I veckan arrangerades
              det en stor konferens i ämnet av Handelskammaren i Helsingfors.
              Och i går utsågs ledamöter till ett särskilt finansmarknadsråd.
              Min enkla fråga till kommun- och finansmarknadsministern är: Hur
              går det med visionen att materialisera Finansplats Helsingfors,
              och vad kan vi förvänta oss för resultat?
            </seg>
          </u>
          <note type="speaker" xml:id="i-307d8df2e89eb85a-0">
            Anf. 52 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-8">
            <seg xml:id="i-b17f16b9f38e7fe6-0">
              Fru talman! Så här långt skulle jag vilja säga att det har gått
              bra. Grunden till detta är väl helt enkelt, precis som döljer
              sig i frågan, att vi har en bra finansmarknad i Helsingfors. Det
              finns en bra kritisk massa. I mina kontakter med bank- och försäkringssektorn
              och även andra aktörer som finns här visar det sig att vi har
              en unikt stark ställning i norra Europa när det gäller detta.
              Inte minst genom det avancemang som flera av våra svenska banker
              har gjort mot Baltikum ligger Helsingfors också geografiskt väldigt
              väl till.
            </seg>
            <seg xml:id="i-59855de208a3ab16-0">
              Den här branschen sysselsätter ungefär 80 000 personer och står
              för ungefär 4 % av bnp, vilket inte är att förakta. Det finns
              också en slumrande potential. Vi kan bli större och bättre på
              det här området.
            </seg>
            <seg xml:id="i-9662af5fff645e4a-0">
              Min tanke bakom hela aviseringen av Finansplats Helsingfors är
              att tillsammans med de olika aktörerna det offentliga och utbildningssidan
              men också marknaden i sig se vad vi gemensamt kan prestera för
              att få ut mer av finansmarknaden i Sverige och på så sätt bidra
              positivt till Sveriges bnp och också vår framtida välfärd.
            </seg>
          </u>
          <note type="speaker" xml:id="i-916909e4790445b7-0">
            Anf. 53 CARIN LUNDBERG (s):
          </note>
          <u who="carin_lundberg_878f91" xml:id="i-9f26bed19d92fac8-1">
            <seg xml:id="i-b137e19103a3d5a6-0">
              Fru talman! Tack, Sven-Erik Österberg, för svaret! Jag kan bara
              hålla med om det Sven-Erik Österberg säger om hur viktigt detta
              arbete är och hur viktigt det är att vi i Sverige lyckas positionera
              oss som en attraktiv plats för en finansiell aktivitet i Östersjöområdet.
            </seg>
            <seg xml:id="i-fbc0315162634aea-0">
              I allt sådant här arbete är det viktigt att man håller i och
              inte ger upp. Det är viktigt att arbetet fortsätter och att vi
              visar nödvändig uthållighet. Därför vill jag fortsätta med att
              fråga statsrådet vad han planerar för åtgärder framöver för att
              hålla liv i visionen om Finansplats Helsingfors.
            </seg>
          </u>
          <note type="speaker" xml:id="i-21de0705b53bdf4e-0">
            Anf. 54 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-9">
            <seg xml:id="i-e5db6c4c6712b06f-0">
              Fru talman! Vad jag framför allt förväntar mig är att genom den
              expertgrupp som Finansmarknadsrådet utgör få en ordentlig genomlysning
              av branschen och också en agenda för dels vilka åtgärder regeringen
              eventuellt ska vidta, dels vad branschen själv kan göra för att
              stärka detta. I en sådan här diskussion och dialog med branschen
              blir det lätt så att branschen blir en kravmaskin där det framför
              allt handlar om skattefrågor och sådant. Jag har sagt att jag
              inte är döv på skatteörat på något sätt. Det är också en viktig
              faktor i sammanhanget, men det handlar om en rad andra olika saker
              också.
            </seg>
            <seg xml:id="i-06e52273489dbc41-0">
              Inte minst gäller det kanske för branschen själv att vara tidigt
              ute när man diskuterar nya lagförändringar i Europeiska unionen.
              Där har vi varit dåliga, både från regeringens sida och från branschens
              sida. Vi kommer in för sent, när tåget har rullat för långt. Det
              är svårt att få en touch på lagstiftningen som gynnar svenskt
              näringsliv på den här fronten. Där kan vi gemensamt bli bättre
              och jobba på.
            </seg>
            <seg xml:id="i-6b51f14e33836ca4-0">
              Mina förväntningar är alltså stora. Jag känner också att det
              finns ett starkt gehör från branschens sida när det gäller att
              vara med och arbeta i den här riktningen, vilket gläder mig väldigt
              mycket.
            </seg>
            <seg xml:id="i-bd16edea3b39b11f-0">
              Ökat samiskt inflytande
            </seg>
          </u>
          <note type="speaker" xml:id="i-e43e1a50ed923e9a-0">
            Anf. 55 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f52870302fbf3567-3">
            <seg xml:id="i-42991260e6a74d3e-0">
              Fru talman! Jag har en fråga till jordbruksminister Ann-Christin
              Nykvist.
            </seg>
            <seg xml:id="i-8a38ec9c353ebd60-0">
              I dag debatterar vi i kammaren ett ökat samiskt inflytande. I
              det betänkande som konstitutionsutskottet har lämnat kan man läsa
              att en hel del beredningar och utredningar har lämnats in. En
              bereds väl på regeringsnivå just nu. Jag har tittat igenom dessa.
              Vi ska ju fatta beslut. Jag ser dock och här delar jag den uppfattning
              som Lars-Anders Baer, ordföranden i Sametinget, har att det återstår
              en hel del frågeställningar.
            </seg>
            <seg xml:id="i-2a7f4bbec3ccbe46-0">
              När jag tittar på detta finner jag att det egentligen handlar
              om något slags kollision mellan två olika rättigheter: dels svensk
              lagfartsrätt eller det vi kallar gammaldags hemmansrätt, dels
              en samisk sedvanerätt.
            </seg>
            <seg xml:id="i-b1855f3e578b628a-0">
              Nu är min fråga till jordbruksministern: Kan vi förvänta oss
              att det kommer fler utredningar som ska reda ut detta? Och vilka
              vidare steg hade jordbruksministern tänkt ta för att kunna lösa
              den här frågan på ett slutgiltigt sätt?
            </seg>
          </u>
          <note type="speaker" xml:id="i-3bb738ad6d999e90-0">
            Anf. 56 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-10">
            <seg xml:id="i-42e80dccf34e1e53-0">
              Fru talman! Vi har under denna mandatperiod arbetat med frågor
              om ett ökat samiskt inflytande, och under våren har regeringen
              lagt en proposition på riksdagens bord som nu också behandlas
              i dag, faktiskt. Jag tycker att vi nu har ett gediget utredningsarbete
              som är slutfört. Vi har en gränsdragningskommission. Vi har en
              jakt- och fiskeutredning. De här utredningarna är nu på remiss.
              Vi har också en rennäringspolitisk utredning där vi har behandlat
              vissa delar medan annat återstår. Vi har också fått ett nytt inslag:
              En nordisk samekonvention är på remiss för närvarande.
            </seg>
            <seg xml:id="i-e865a6620d0386dc-0">
              Detta är mycket viktiga frågor. Som Leif Björnlod antyder är
              det också svåra frågor i relationen mellan olika intressenter
              och grupper. Jag tycker att det är viktigt att vi har ett sådant
              underlag att vi också kan ta ett hållbart beslut. Min bedömning
              är dock att vi nu har gjort de utredningar som vi behöver för
              att kunna gå vidare.
            </seg>
          </u>
          <note type="speaker" xml:id="i-1b3a26cf83d5d776-0">
            Anf. 57 LEIF BJÖRNLOD (mp):
          </note>
          <u who="leif_bjornlod_77f2e0" xml:id="i-f52870302fbf3567-4">
            <seg xml:id="i-69a2bcf655bf043e-0">
              Fru talman! Ja, det var det som var min fråga: På vilket sätt
              ska vi gå vidare? Här finns ju onekligen, som man konstaterar
              från olika parter och olika håll, en hel del konflikter som behöver
              redas ut. Vi har en stor grupp missnöjda människor, koncessionsrenägarna
              med flera, som har problem. Det är därför jag undrar vilka steg
              som jordbruksministern tänker ta framöver. Finns det någonting
              i pipelinen?
            </seg>
          </u>
          <note type="speaker" xml:id="i-23a8a156bffb7b48-0">
            Anf. 58 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-11">
            <seg xml:id="i-b8597115ff6c631b-0">
              Fru talman! Det är de saker jag just nämnde som vi har som underlag
              för den fortsatta beredningen. Det är omfattande utredningar som
              tar upp de här problemen. Vi har också en omfattande remiss ute.
              Vi kommer att få många synpunkter, och de synpunkterna ska vi
              bereda för att kunna få det gedigna underlag som också ger en
              hållbar lösning. Detta arbete pågår, med sikte på att kunna lämna
              fram ett förslag till riksdagen så snart det låter sig göras.
            </seg>
          </u>
          <note xml:id="i-713e07df550fed22-0">
            Försäkringskassans regelverk
          </note>
          <note type="speaker" xml:id="i-1e2ef53817513183-0">
            Anf. 59 LINNÉA DARELL (fp):
          </note>
          <u who="linnea_darell_51713a" xml:id="i-54df186e5717f8e9-0">
            <seg xml:id="i-1098928b63049289-0">
              Fru talman! Jag har en fråga till Hans Karlsson.
            </seg>
            <seg xml:id="i-82cf7ae0731c1db4-0">
              Försäkringskassan har ju nu mer och mer skärpt sin tillämpning
              och blivit mer försäkringsmässig i sina bedömningar. Det tycker
              jag och Folkpartiet är väldigt bra. I bakvattnet av detta händer
              dock också en del mindre bra saker. De senaste veckorna har vi
              kunnat konstatera att ett ganska stort antal människor blir utförsäkrade
              ibland oförskyllt, ibland för att man inte har hållit de spärrtider
              som finns men som ju också är väldigt knappt tilltagna. Också
              när till exempel arbetsförmedlingen har gjort ett misstag tillåter
              inte nuvarande regelverk att Försäkringskassan justerar det, även
              om den andra myndigheten erkänner sitt fel.
            </seg>
            <seg xml:id="i-d32d79e3f9d61d7a-0">
              Jag har sett och hört arbetslivsministern säga att detta behöver
              ändras. Min fråga är: När kommer det ett sådant förslag till ändring?
            </seg>
          </u>
          <note type="speaker" xml:id="i-e48fd59bdad35683-0">
            Anf. 60 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-0">
            <seg xml:id="i-310207f2e9b50d55-0">
              Fru talman! Det är viktigt att veta att vår sjukförsäkring innehåller
              ett regelverk som innebär att man ska bli kompenserad för den
              inkomstförlust man gör vid den tidpunkt då man är sjuk. Det innebär
              att man inte kan tjäna in rätten till sjukpenning vid en tidpunkt
              och sedan ta ut den någon annan gång utom i några undantagsfall
              förstås, och det är när man är sjuk, när man är arbetslös eller
              när man studerar. Det är viktigt att dessa tider hänger ihop så
              att vi inte får en sjukförsäkring som man kan tjäna in vid ett
              tillfälle och ta ut någon annan gång.
            </seg>
            <seg xml:id="i-09f69b96d90103a6-0">
              Det har visat sig i de fall som redovisas i medier, och som jag
              också får beskrivna för mig, att normalt mänskligt slarv att man
              missar och glömmer kan leda till att man förlorar rätten till
              sjukpenning. Detta är inte rimligt, och därför måste någon form
              av rådrum eller stötdämpare till. Hur den ska se ut kan jag inte
              svara på, men att den behövs kan jag säga. När det kan bli möjligt
              att införa den vill jag inte spekulera i, men såvitt jag förstår
              krävs det en riksdagsbehandling och en lagändring.
            </seg>
          </u>
          <note type="speaker" xml:id="i-7d0c276ce3540a0b-0">
            Anf. 61 LINNÉA DARELL (fp):
          </note>
          <u who="linnea_darell_51713a" xml:id="i-54df186e5717f8e9-1">
            <seg xml:id="i-ee752f23712d0bb5-0">
              Fru talman! Försäkringskassan har ju uppmärksammat regeringen
              på detta, så det är inte helt nytt, precis nu i dagarna.
            </seg>
            <seg xml:id="i-e7219b414052db9f-0">
              Jag delar uppfattningen att det naturligtvis ska vara ett regelverk
              som inte tillåter några utvikelser. Just de här fallen är dock
              speciella, inte minst när en myndighet gör fel gentemot den försäkrade
              och den andra myndigheten enligt lagen inte har utrymme för att
              göra en ändring. Det handlar ju om ganska stora ekonomiska förluster
              i inkomstbortfall när man drabbas på det sättet som försäkrad.
            </seg>
            <seg xml:id="i-d9b3d8c814132c56-0">
              Om vi nu är överens om att detta är ett bekymmer och Försäkringskassan
              för över ett år sedan, vad jag vet, har uppmärksammat regeringen
              på detta borde det väl kunna komma en lagändring ganska snabbt.
            </seg>
          </u>
          <note type="speaker" xml:id="i-4f2d1410b0dc824f-0">
            Anf. 62 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-0e2e8ae9173d9f03-0">
            <seg xml:id="i-2f5de83b8706627a-0">
              Fru talman! Det är riktigt att Försäkringskassan har uppmärksammat
              regeringen på detta, eller rättare sagt föreslog Försäkringskassan
              att man med en enkel förordningsändring skulle kunna komma till
              rätta med detta. Där hade Försäkringskassan fel. Det går inte.
              Det krävs en lagändring, och då är det en procedur. Detta jobbar
              vi med på departementet, så den processen är i gång. Det är inte
              så att vi sitter och väntar på att det ska bli något bättre tillfälle
              utan det är i gång.
            </seg>
            <seg xml:id="i-093726bcb3a5e8c6-0">
              Jag är inte beredd att binda mig för en tidpunkt. Jag vill bara
              understryka att det är viktigt att vi har regelverk som är strikta
              och som är generösa så att människor som blir sjuka eller för
              den delen arbetslösa blir kompenserade. Men vi kan inte ha regler
              som gör att man kan drabbas väldigt kraftigt om man gör en liten
              mänsklig miss. Därför är det viktigt att vi ändrar detta. Det
              är ett löfte för min del.
            </seg>
            <seg xml:id="i-ca71d6f55d662ce9-0">
              Kvinnolöner
            </seg>
          </u>
          <note xml:id="i-8dbe0d32ddad7ca5-0">
            Anf. 63 GUDRUN SCHYMAN (-):
          </note>
          <u who="sonia_karlsson_0d0065" prev="cont" xml:id="i-57a76e2738051a5d-0">
            <seg xml:id="i-81c427cf35820af7-0">
              Fru talman! Jag skulle vilja ställa en fråga till arbetsmarknadsministern.
              Den gäller de låga löner som kvinnor får på grund av att det pågår
              en systematisk diskriminering i lönebildningen. Jag skulle vilja
              ställa frågan så här: Kan man säga att vi har en sund lönebildning
              när kvinnor diskrimineras systematiskt?
            </seg>
            <seg xml:id="i-00e8fce317786fb4-0">
              Jag har ju sett att det finns en diskussion, som jag tycker är
              intressant, som bland annat har väckts av några LO-ekonomer. Man
              ifrågasätter den kanske heliga kon om att industrin ska vara löneledande.
              Det finns väl flera olika skäl att göra det, för vi har en alltmer
              växande tjänstesektor. Men ett skäl är att den norm som finns
              inom lönebildningen skapar oöverstigliga hinder för att göra någonting
              åt lönediskrimineringen av kvinnor.
            </seg>
            <seg xml:id="i-d6d76ec03d18b85f-0">
              Jag skulle vilja höra hur arbetsmarknadsministern ser på de här
              frågorna och om det är möjligt att säga att Sverige har en sund
              lönebildning när vi konstaterar en systematisk lönediskriminering
              av kvinnor.
            </seg>
          </u>
          <note type="speaker" xml:id="i-e2b83d650b0d4e53-0">
            Anf. 64 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-0e2e8ae9173d9f03-1">
            <seg xml:id="i-47d12fe6178299b7-0">
              Fru talman! Om man ska kalla allting som händer inom lönepolitikens
              område för lönebildning och ställa frågan som Gudrun Schyman gör
              blir det omöjligt att säga någonting annat än att det är klart
              att vi inte har en sund lönebildning om den medför diskriminering.
              Jag vore korkad om jag hade någon annan uppfattning, förstås.
            </seg>
            <seg xml:id="i-f8ec19befd7b90f2-0">
              När det är sagt vill jag peka på att vi inte styr lönebildningen
              från vare sig regering eller riksdag, utan det är partssystemet
              som ska göra det. Som Gudrun Schyman vet har jag i ett tidigare
              liv varit ytterst engagerad i dessa frågor. Jag har alltid varit
              ängslig för att det är för svårt att förena en sund lönebildning
              när det gäller att upprätthålla konkurrenskraften i Sverige med
              att samtidigt utjämna löneskillnader, därför att det krävs så
              oerhört mycket av partssystemet för att lyckas göra detta.
            </seg>
            <seg xml:id="i-844152f9dc222302-0">
              Nu har det visat sig att vi de senaste åren gradvis har lyckats
              förena de båda delarna, både utjämna löneskillnader och klara
              konkurrensen. Men det är oändligt mycket kvar att göra när det
              handlar om att utjämna löneskillnaderna, förstås.
            </seg>
          </u>
          <note xml:id="i-0d2f018e8945c4f1-0">
            Anf. 65 GUDRUN SCHYMAN (-):
          </note>
          <u who="sonia_karlsson_0d0065" prev="cont" xml:id="i-57a76e2738051a5d-1">
            <seg xml:id="i-84c948e4607e2474-0">
              Fru talman! Ministern säger så här: Den är naturligtvis inte
              sund om den medför diskriminering. Jag utgår från att vi ändå
              är överens om att det som pågår på den svenska arbetsmarknaden,
              och som vi ser när vi tittar på alla de tonvis med tabeller som
              finns över hur löneutvecklingen ser ut, är en diskriminering av
              kvinnor i lönehänseende. Det trodde jag att vi var överens om.
            </seg>
            <seg xml:id="i-c1233b7c52bbe8d8-0">
              Då är det viktigt att försöka identifiera vilka hinder som finns.
              Jag tror också att vi är helt överens om att vi inte ska ha någon
              statlig lönepolitik i den bemärkelsen att vi inte ska sätta lönerna
              i riksdagen. Men Medlingsinstitutet finns och har direktiv från
              den politiska sidan. Det vore väl rimligt om det i de direktiven
              klart och tydligt framgick att lönebildningen ska gå till på ett
              sådant sätt att den inte diskriminerar.
            </seg>
            <seg xml:id="i-e7dee8df15419424-0">
              Jag skulle vilja veta hur ministern ser på Medlingsinstitutets
              roll i det här sammanhanget och om ministern är villig att ändra
              på de föreskrifter som finns och föra in ett tydligt åtagande,
              att det ska finnas ett jämställdhetsdirektiv i Medlingsinstitutets
              föreskrifter.
            </seg>
          </u>
          <note type="speaker" xml:id="i-fd9069bc4b2134b1-0">
            Anf. 66 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-1">
            <seg xml:id="i-a3316c45cb28b885-0">
              Fru talman! Ja, Gudrun Schyman, vi är alldeles överens om att
              det är diskriminering om kvinnor inte har samma lön som män för
              samma arbete, och det förekommer, så vi är helt överens. Vi behöver
              inte diskutera detta.
            </seg>
            <seg xml:id="i-37366c116368da0c-0">
              Nästa fråga är mycket knepigare. Jag ska svara rakt på frågan
              som Gudrun Schyman ställde: Är ministern beredd att ge Medlingsinstitutet
              i uppdrag att, och så vidare? Nej, det är jag inte, därför att
              om vi från regering och riksdag börjar ge Medlingsinstitutet i
              uppgift att åstadkomma vissa saker när det gäller fördelning av
              löneutrymme har vi infört en statlig inkomstpolitik.
            </seg>
            <seg xml:id="i-7d8f75a73f5d15ee-0">
              Däremot ska Medlingsinstitutet, och har det uppdraget, verka
              för en väl fungerande lönebildning så att parterna kan driva de
              utjämningskrav som man finner nödvändiga för att komma till rätta
              med både löneojämlikhet och den lönediskriminering som finns på
              arbetsmarknaden.
            </seg>
            <seg xml:id="i-84ec389d4348fd09-0">
              Arbetslösheten
            </seg>
          </u>
          <note type="speaker" xml:id="i-1e648f7a280cbfac-0">
            Anf. 67 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-ee803cff1df12fc2-0">
            <seg xml:id="i-c3ae17b4b8cc5d59-0">
              Fru talman! Jag vet inte om det är Thomas Östros eller Hans Karlsson
              som vill svara. Det får de avgöra själva.
            </seg>
            <seg xml:id="i-7eac3119e8198061-0">
              Det går så bra för Sverige, sägs det just nu. Vi hörde en kollega
              från Socialdemokraterna säga det alldeles nyss. Man glömmer då
              att det i morse var drygt en miljon människor som inte gick till
              sitt jobb eller som jobbar mindre tid än de vill göra.
            </seg>
            <seg xml:id="i-302039ddb874719e-0">
              Jag tänkte haka på den rapport som kom i veckan från det internationella,
              oberoende konsultföretaget McKinseys. Det måste ha varit en rapport
              som slog ned som en bomb i Regeringskansliet. I nämnda rapport
              sägs att 17 % av den svenska arbetskraften är arbetslös. Rapporten
              berättar att sysselsättningen i Sverige minskade med 3,1 % mellan
              åren 1992 och 2003. Under samma period ökade sysselsättningen
              i Norge, Frankrike och Storbritannien, för att ta tre exempel.
              Om Sverige hade följt den utvecklingen hade det skapats 400 000500
              000 jobb, enligt vad man säger i den här utredningen.
            </seg>
            <seg xml:id="i-85451aaaa2af31e9-0">
              Varför blev det så här illa i Sverige? Kan man inte kalla det
              här, Thomas Östros jag ser att han är på g för ett misslyckande
              av den socialdemokratiska regeringen?
            </seg>
          </u>
          <note type="speaker" xml:id="i-9520eaca9694d703-0">
            Anf. 68 Näringsminister THOMAS ÖSTROS (s):
          </note>
          <u who="unknown" xml:id="i-a8cbb0ab5d029084-12">
            <seg xml:id="i-1fdc4f36851a9c98-0">
              Fru talman! Låt oss först ta siffrorna, Rolf Gunnarsson. När
              Rolf Gunnarsson säger att en miljon människor inte går till jobbet
              ingår i det en väldigt förnedrande syn på hundratusentals människor
              i Sverige. Här har vi funktionshindrade människor som går till
              jobbet varje morgon för att det finns anställningsstöd. De kan
              göra en vettig arbetsinsats. Och det påstår Rolf Gunnarsson är
              att inte göra någonting och inte gå till jobbet. Han räknar in
              sjukskrivna människor som inte kan gå till jobbet för att de är
              sjuka.
            </seg>
            <seg xml:id="i-2661f201143e41d3-0">
              Sluta upp med det där siffertrixandet! Det inger ingen trovärdighet.
            </seg>
            <seg xml:id="i-afee9bd919d0ba6b-0">
              Vad säger McKinseys? Sedan 1992, säger de. Ja, Rolf Gunnarsson,
              500 000 jobb gick förlorade fram till 1994 med en borgerlig regering.
              Sedan dess har vi lett Sverige och ökat sysselsättningen med 300
              000 personer, framför allt i det privata näringslivet.
            </seg>
            <seg xml:id="i-17c48417655c5e74-0">
              Nu har vi, som alla gemensamt prognostiserar, mycket starka sysselsättningsökningar
              framöver. Låt oss inte hindra denna uppgång genom att låta Rolf
              Gunnarsson med kamrater testa en gång till. Det vore förödande.
            </seg>
          </u>
          <note type="speaker" xml:id="i-1d89083836b30f32-0">
            Anf. 69 ROLF GUNNARSSON (m):
          </note>
          <u who="rolf_gunnarsson_3ea289" xml:id="i-ee803cff1df12fc2-1">
            <seg xml:id="i-8de02e556f2deda1-0">
              Fru talman! Statsrådet Östros är mästare i en sak, att diskutera
              andra saker än frågan gällde.
            </seg>
            <seg xml:id="i-0ec6d74e54e31ed5-0">
              Hur jag räknar? I varje debatt vill Socialdemokraterna diskutera
              hur räkningen av arbetslösa sker. Jag tog till en miljon. Man
              säger en och en halv miljon, men jag sade att en miljon är arbetslösa.
              Jag höll mig till McKinseys rapport. Men det är väl de som har
              fel och Socialdemokraterna som har rätt.
            </seg>
            <seg xml:id="i-b3a3396edd93d9f8-0">
              I 37 minuter klarar sig Östros den här gången från att ta upp
              åren 19911994. Det tror jag nästan är nytt rekord i frågestunderna.
              Annars går man gärna tillbaka till de åren.
            </seg>
            <seg xml:id="i-deecdec21d8477c2-0">
              I går kom en rapport om ungdomsarbetslösheten. I mitt hemlän
              Dalarna är det 1 500 ungdomar. Många måste nu söka socialbidrag.
            </seg>
            <seg xml:id="i-c7b5e2ec36e33f8a-0">
              Hur är det då? Går det bättre och bättre, som Östros säger? Nej,
              Länsarbetsnämnden i Dalarna säger att siffran är högre än i fjol
              och högre än i mars. Det är om det som statsrådet Östros säger
              i kammaren att det går bättre och att man vidtar åtgärder. Och
              statsministern sade i tidningen den 26 april: Just nu är läget
              sådant att vi börjar få grepp om det här. Då pratade han om ungdomsarbetslösheten.
              Så är det ju inte. Det kan inte vara bara ni som har rätt och
              alla andra neutrala utredare som har fel, Östros.
            </seg>
          </u>
          <note type="speaker" xml:id="i-a1f51b8bca7d2a00-0">
            Anf. 70 Näringsminister THOMAS ÖSTROS (s):
          </note>
          <u who="unknown" xml:id="i-a8cbb0ab5d029084-13">
            <seg xml:id="i-c9b606ae38ff6389-0">
              Fru talman! Ta tillbaka siffertrixandet, Rolf Gunnarsson! Nu
              sade du en och en halv miljon människor. Snart är samtliga arbetslösa.
              Vad räknar du in då? På bänkarna på åhörarläktaren sitter säkert
              flera högskolestudenter. Dem sopar Rolf Gunnarsson in som arbetslösa,
              liksom sjuka människor och ibland föräldralediga. Det är skandalöst.
              Sluta med det där och tala om de siffror som alla andra människor
              känner till är verkligheten.
            </seg>
            <seg xml:id="i-1997df2aaf371997-0">
              Jag brukar aldrig ta upp perioden 19911994 som första sak. Men
              Gunnarsson pekar på en rapport som visar på en sysselsättningsnedgång
              då med 500 000. Sedan dess har det varit en mycket stark ökning
              av sysselsättningen. Nyföretagandet ökar. Privata företag anställer.
              Det går bra för industrin. Det gäller också industrin i Dalarna,
              som jag besökte i förrgår. Det är en stark uppgång i svensk ekonomi.
              Den hotas av den otrygghetschock som Moderaterna nu vill skicka
              på vanliga löntagare. Det gäller försämringar i a-kassan, höjda
              arbetsgivaravgifter för småföretag och mycket annat elände.
            </seg>
            <seg xml:id="i-e0ffb02ad0104c71-0">
              Samordning av rehabiliteringsinsatser
            </seg>
          </u>
          <note type="speaker" xml:id="i-ae1ba364d8546159-0">
            Anf. 71 KENNETH LANTZ (kd):
          </note>
          <u who="kenneth_lantz_1d03eb" xml:id="i-d6bafc40e3e47bab-0">
            <seg xml:id="i-abcf945026323cf5-0">
              Fru talman! Jag vill också haka på frågan om den dryga miljonen
              som inte går till jobbet. Jag riktar min fråga till statsrådet
              Karlsson. Men jag vill gå in på individnivå och inte som Östros
              tala om de stora massorna. Det finns enskilda människor som de
              facto, fru talman, hamnar mellan stolarna. Jag vill lyfta fram
              frågan om samordningsförbunden.
            </seg>
            <seg xml:id="i-ae6dac579838898b-0">
              Vi har i vårt land möjlighet, och det finns en uppmaning från
              riksdagen, att se till att få folk i arbete igen. Varför fungerar
              det inte bättre med rehabiliteringsåtgärderna? Enskilda människor
              hamnar mellan stolarna. De vet inte om de ska gå till arbetsförmedlingen
              eller till Försäkringskassan eller hur de ska bete sig. De är
              utan arbetsmöjligheter trots att de har en önskan och ambition
              att gå tillbaka till jobbet.
            </seg>
            <seg xml:id="i-0ab49569df7ba7a8-0">
              Tycker statsrådet att detta är tillfredsställande? Har statsrådet
              något försvar till varför inte samordningsförbunden fungerar bättre
              i vårt land?
            </seg>
          </u>
          <note type="speaker" xml:id="i-c004ff9dfa473c7a-0">
            Anf. 72 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-2">
            <seg xml:id="i-4d50b879999d3480-0">
              Fru talman! Man kan inte generellt säga att vår rehabfunktion
              i landet inte fungerar. Däremot kan man, som Kenneth Lantz, säga
              att det finns enskilda fall, enskilda människor, som inte får
              det stöd och den hjälp de rätteligen ska ha. Det beror inte på
              som de allra flesta tror att det är Försäkringskassan som inte
              utför rehabiliteringen. Det beror på att de aktörer som är skyldiga
              att svara för rehabiliteringen inte gör det på ett korrekt sätt.
              De aktörerna är arbetsgivaren, om man har en sådan; om man är
              arbetslös är det arbetsförmedlingen, eller om man fortfarande
              har behov av medicinsk rehabilitering är det sjukvården. Försäkringskassans
              uppgift är att samordna dessa aktörer, inte initiera eller göra
              något.
            </seg>
            <seg xml:id="i-b81c92ffadf81f9f-0">
              Det finns mer att göra. Vad vi gör just nu är att gå igenom person
              för person de 150 000 personer som har varit sjukskrivna mer än
              två år eller som är tillfälligt förtidspensionerade för att säkerställa
              att alla får de insatser som de ska få. Det är en totalinventering
              av de personerna.
            </seg>
          </u>
          <note type="speaker" xml:id="i-5c3490ee1ae12a1b-0">
            Anf. 73 KENNETH LANTZ (kd):
          </note>
          <u who="kenneth_lantz_1d03eb" xml:id="i-d6bafc40e3e47bab-1">
            <seg xml:id="i-268b60180533e30d-0">
              Fru talman! Jag hade förmånen att få besöka Västra Götaland nu
              i veckan och titta på det samordningsförbund som finns där. Det
              fungerar tillfredsställande.
            </seg>
            <seg xml:id="i-de620b9eac75253f-0">
              Jag har en konkret och rak fråga till statsrådet: Finns det några
              tankar från regeringens sida att på något sätt, mer eller mindre
              kraftfullt, påverka så att samordningsförbunden kommer i gång
              i andra regioner inom andra landsting och län? Det är ett samarbete
              mellan kommunerna, landstinget eller regionen, Försäkringskassan
              och arbetsförmedlingen. Bevisligen fungerar detta inte i flera
              regioner i vårt land, men i Västra Götaland fungerar det tillfredsställande.
              Vad ämnar ministern göra för att vi på det sättet, om möjligt,
              ska kunna hjälpa in ett fåtal människor? Det skulle bli en stor
              besparing ekonomiskt men framför allt en besparing för enskilda
              människor från att må illa.
            </seg>
            <seg xml:id="i-1cc4d1957a8f3481-0">
              Hur ser ministern på att på något sätt trycka på så att vi får
              samordningsförbund som fungerar på ett bättre sätt i vårt land?
              Det är inte bra i dag.
            </seg>
          </u>
          <note type="speaker" xml:id="i-2fdf90e6ed6c5283-0">
            Anf. 74 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-3">
            <seg xml:id="i-8f9dd25dfd34f2af-0">
              Fru talman! Samtliga landsting kommer inom kort att ingå i ett
              samordningsförbund. Jag tror att det är Gotland som fortfarande
              kommer att vara utanför.
            </seg>
            <seg xml:id="i-2bba93a26d2f7da2-0">
              Vi har i riksdagen beslutat om ett nationellt regelverk för hur
              samordningsförbunden ska kunna bildas och vilka uppgifter de ska
              ha. Därmed överlåter vi till de lokala parterna kommunerna, landstingen,
              Försäkringskassan och arbetsförmedlingen att gemensamt starta
              och genomföra arbetet i samordningsförbunden för att hjälpa till
              med rehab. Det pågår ett igångsättande av flera nya samordningsförbund.
              De blir fler och fler för varje månad som går. Jag önskar själv
              att fler är i gång. Men det är upp till de lokala aktörerna att
              ta de initiativen. Regelverket finns.
            </seg>
          </u>
          <note xml:id="i-8ef0327c832b42f9-0">
            Restaurangers val av råvaror
          </note>
          <note type="speaker" xml:id="i-1fcc932af1e08a40-0">
            Anf. 75 CARINA OHLSSON (s):
          </note>
          <u who="carina_ohlsson_a4675d" xml:id="i-38e60819b08046fc-0">
            <seg xml:id="i-a37913633c541f92-0">
              Fru talman! Jag har en fråga till jordbruks- och konsumentminister
              Ann-Christin Nykvist.
            </seg>
            <seg xml:id="i-6fde462549df7cdc-0">
              I helgen var jag ute och åt på restaurang. Det var på västkusten,
              i Bohuslän. Jag åt nötkött. När vi frågade vad vi serverades fick
              vi veta att det var sydamerikanskt kött. Det var inget fel på
              smaken, kan jag säga. Det var en mycket bra måltid.
            </seg>
            <seg xml:id="i-bb78a3896a4cf92b-0">
              Men för den lokala produktionen och för det öppna landskapet
              skulle det ha varit bättre om de hade svarat Kaprifolkött från
              närområdet. Hur tänker ministern verka för att ge även restauranggäster
              möjlighet att välja kött efter var det är producerat?
            </seg>
          </u>
          <note type="speaker" xml:id="i-70a9b6755554767c-0">
            Anf. 76 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-14">
            <seg xml:id="i-acbe145c0bc33f51-0">
              Fru talman! Carina Ohlsson tar upp en fråga som engagerar många
              konsumenter. Vi vill veta vad vi äter, och vi vill också veta
              var maten kommer från. Tyvärr blir maten mer anonym för närvarande,
              och det finns behov av ursprungsmärkning.
            </seg>
            <seg xml:id="i-f377284c3746626b-0">
              Vi har ursprungsmärkning av nötkött i butikerna. Det var EU-regler
              som infördes när galna ko-sjukan härjade som värst. Men det är
              också angeläget på restauranger, i personalmatsalar, i skolbespisningen,
              på kaféer eller snabbmatställen. Vi vill veta för att kunna välja
              eller välja bort.
            </seg>
            <seg xml:id="i-87493b2923471ff9-0">
              Jag kan glädja Carina Ohlsson med att regeringen har fattat ett
              beslut som innebär att Livsmedelsverket ska ta fram regler och
              föreskrifter för en obligatorisk ursprungsmärkning av nötkött
              på restauranger och för mat som äts utanför hemmet. Verket ska
              ta fram ett förslag som ska vara klart i början av nästa år.
            </seg>
          </u>
          <note type="speaker" xml:id="i-5ad0c95c64105dd7-0">
            Anf. 77 CARINA OHLSSON (s):
          </note>
          <u who="carina_ohlsson_a4675d" xml:id="i-38e60819b08046fc-1">
            <seg xml:id="i-b76f0824ae1443ac-0">
              Fru talman! Jag tackar ministern för svaret.
            </seg>
            <seg xml:id="i-1ef971b9fe3646c8-0">
              Nu vill man alltid gå lite längre ändå. Går det att tänka sig
              andra råvaror än nötkött? Är det möjligt att gå längre? Jag tänker
              på till exempel ägg producerade i Sverige. Kan det också vara
              en fråga som ministern skulle kunna driva?
            </seg>
          </u>
          <note type="speaker" xml:id="i-f75cf33cd3b791f9-0">
            Anf. 78 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-a8cbb0ab5d029084-15">
            <seg xml:id="i-3e91716829f8702a-0">
              Fru talman! Det här är ett så kallat totalharmoniserat område
              inom EU. Det innebär att vi inte kan gå fram med nationella regler
              om de inte gäller för hela unionen. Märkningsdirektivet som styr
              dessa frågor ska ses över under 2007. Jag kan lova Carina Ohlsson
              att en socialdemokratisk regering kommer att driva frågorna om
              att utöka ursprungsmärkningen.
            </seg>
            <seg xml:id="i-96816c8123acae3e-0">
              Ungdomsarbetslösheten
            </seg>
          </u>
          <note type="speaker" xml:id="i-38d3fd45920603a2-0">
            Anf. 79 AXEL DARVIK (fp):
          </note>
          <u who="axel_darvik_bc1b0b" xml:id="i-846f86815e523590-0">
            <seg xml:id="i-1098928b63049289-1">
              Fru talman! Jag har en fråga till Hans Karlsson.
            </seg>
            <seg xml:id="i-1b86bd5a00cae854-0">
              Statsministern har sagt att arbetslösheten inte kommer att vara
              någon stor fråga. Han har till och med sagt att han tror att när
              vi kommer fram till valrörelsen kommer det inte att vara många
              som talar om arbetslösheten inte heller de borgerliga.
            </seg>
            <seg xml:id="i-a6b88ad761db72f0-0">
              Där har statsministern helt fel. Vi kommer definitivt att fortsätta
              att prata om arbetslösheten och vad som bör göras åt den. Särskilt
              allvarligt är det för ungdomarna.
            </seg>
            <seg xml:id="i-cf490cf797912ea4-0">
              Jag har kollat statistiken från Arbetsmarknadsstyrelsen. Den
              visar att det i dag finns 60 000 arbetslösa ungdomar. Jämfört
              med samma månad förra valåret är det en ökning med 30 %. Det är
              en ganska kraftig ökning. Detta är det absolut största problemet
              för unga människor i dag. Det har en oerhört stor betydelse för
              självständigheten och friheten för unga människor. Även för så
              enkla saker som bostad och mobilabonnemang har ett jobb oerhört
              stor betydelse.
            </seg>
            <seg xml:id="i-62372a9e4420519a-0">
              Jag är inte någon partistrateg, men jag tror att det skulle vara
              som att lämna walk over om man skulle helt strunta i den frågan
              i valrörelsen. Vad har Hans Karlsson att säga till de arbetslösa
              ungdomarna?
            </seg>
          </u>
          <note type="speaker" xml:id="i-42b37546b2123fb2-0">
            Anf. 80 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-4">
            <seg xml:id="i-1924f8d4b2d276f1-0">
              Fru talman! Jag kan säga till de arbetslösa ungdomarna att de
              har att se fram emot en gradvis förstärkning av arbetsmarknaden
              som innebär att fler och fler får arbete, att fler och fler kommer
              att komma ifrån sin arbetslöshet. Det är verkligheten.
            </seg>
            <seg xml:id="i-adde940a7e3271d0-0">
              Just nu minskar arbetslösheten, både den öppna och den sammanlagda
              arbetslösheten, bland ungdomarna. Det som är särskilt glädjande
              är att det i dag är 2 500 ungdomar av de 60 000 som Axel Darvik
              nämnde som är långtidsarbetslösa. Det har skett en dramatisk minskning
              de senaste åren och i förhållande till för 15 år sedan, då Axel
              Darviks parti var med i regeringen, då det var 30 000 ungdomar
              som var långtidsarbetslösa. I dag är det 2 500. Det är en gradvis
              förstärkning av arbetsmarknaden som verkligen kommer ungdomarna
              till del.
            </seg>
          </u>
          <note type="speaker" xml:id="i-d83db87f26ce1d4a-0">
            Anf. 81 AXEL DARVIK (fp):
          </note>
          <u who="axel_darvik_bc1b0b" xml:id="i-846f86815e523590-1">
            <seg xml:id="i-7b519414d77f2d37-0">
              Fru talman! Jag tycker att det är lite tråkigt att Hans Karlsson
              drar upp krisen på 90-talet som något slags förklaring till varför
              det har gått som det har gjort nu. Då försökte vi röja upp en
              del problem som den borgerliga regeringen faktiskt inte hade skapat.
            </seg>
            <seg xml:id="i-bd3cce5130b7168d-0">
              Det Hans Karlsson säger nu är att fler och fler kommer att komma
              i arbete. Jag tror att väldigt många ungdomar hörde precis samma
              sak inför förra valet 2002. Vad de i stället har sett är att arbetslösheten
              har ökat med 30 %.
            </seg>
            <seg xml:id="i-bef2794ab07eb8e0-0">
              Vi från Folkpartiet ingår i en allians som har en stark agenda
              för att försöka få ordning på detta. Det handlar om att skapa
              riktiga lärlingsutbildningar, kvalificerade yrkesutbildningar,
              möjligheter till praktik och sänkta arbetsgivaravgifter för att
              få in ungdomar på arbetsmarknaden. Det är en del av agendan. Just
              nu hörde jag inga sådana konkreta förslag från Hans Karlsson.
              Jag undrar: Finns det några förslag eller blir det en walk over
              från Socialdemokraterna i valet?
            </seg>
          </u>
          <note type="speaker" xml:id="i-5d14d6b7cdfd2e6f-0">
            Anf. 82 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-0cd2f83b28db11e8-5">
            <seg xml:id="i-826e3f7e88776640-0">
              Fru talman! Det är lite märkligt att Axel Darvik räknar upp hälften
              av de förslag som är alternativet till socialdemokratins och regeringens
              politik. Axel Darvik glömmer en ordentligt sänkt a-kassa som ska
              ge fler jobb till ungdomar och minskad arbetsmarknadspolitik,
              minskade arbetsmarknadspolitiska insatser, som kommer att minska
              arbetsförmedlingens möjlighet att hjälpa människor tillbaka ut
              på arbetsmarknaden. Ni tar bort två tredjedelar av arbetsmarknadspolitiken,
              ni kommer i princip att avskaffa kollektivavtalen med det F-skattsedelförslag
              som ni tänker genomföra och ni kommer att försämra arbetsrätten
              för ungdomarna. Detta är också en del av alliansens politik.
            </seg>
            <seg xml:id="i-704d417a15ba1247-0">
              Det där tänker vi inte göra, utan vi tänker upprätthålla en god
              trygghet, också för ungdomarna, på den framtida arbetsmarknaden.
            </seg>
            <seg xml:id="i-dcaca3b2f0af0fc7-0">
              Kris- och framtidskommissionens program
            </seg>
          </u>
          <note type="speaker" xml:id="i-c0ac7131244613d6-0">
            Anf. 83 LENNART GUSTAVSSON (v):
          </note>
          <u who="lennart_gustavsson_b81021" next="cont" xml:id="i-3eab07c31fc6bfa3-0">
            <seg xml:id="i-d5a0bef875e1ec9f-0">
              Fru talman! Arbetslösheten står faktiskt i fokus i den här frågestunden,
              och det är väl bra.
            </seg>
            <seg xml:id="i-ac563aea5ce647b5-0">
              I dag har Svenskt Näringsliv presenterat den så kallade Kris-
              och framtidskommissionens program. I det talas det om 500 000
              nya jobb. Jag kan väl säga att jag inte är alltför imponerad.
              Jag känner igen många av förslagen. Man pratar om att utmana de
              offentliga monopolen och om en moderniserad arbetsmarknadslagstiftning.
              Jag tror att vi vet vad det innebär. Vidare pratar man om en omfattande
              reform av socialförsäkringarna. Jag tror att vi vet också vad
              det innebär. Man pratar om att ändra skattereglerna. Jag tror
              att vi vet också vad det innebär.
            </seg>
            <seg xml:id="i-3e7f1e7d65ee87e3-0">
              Jag utgår från att näringsministern på ett eller annat sätt har
              tagit del av det här programmet. Eftersom jag är på bra humör
              och har en positiv dag i dag tänkte jag be ministern hjälpa mig
              att leta fram de positiva förslagen i Svenskt Näringslivs program.
            </seg>
          </u>
          <note xml:id="i-5b9ae335413ee643-0">
            Anf. 84 TREDJE VICE TALMANNEN:
          </note>
          <u who="lennart_gustavsson_b81021" prev="cont" xml:id="i-7f22d73c0b14f1ef-0">
            <seg xml:id="i-6ef031b1a42d492c-0">
              Frågan rör inte statsrådets tjänsteutövning, så jag avser inte
              att medge någon följdfråga. Men jag ger näringsministern en minut
              för att svara på frågan.
            </seg>
          </u>
          <note type="speaker" xml:id="i-ea8a6c7b8a04c73d-0">
            Anf. 85 Näringsminister THOMAS ÖSTROS (s):
          </note>
          <u who="unknown" xml:id="i-a8cbb0ab5d029084-16">
            <seg xml:id="i-fd6b03f8442af473-0">
              Fru talman! Jag är glad att Lennart Gustavsson är på så glatt
              humör.
            </seg>
            <seg xml:id="i-11be5406c01f33fd-0">
              Det verkar som att valet alltmer handlar om ett val av modeller,
              vilken samhällsmodell som ger trygghet och nya jobb. Det är ingen
              tvekan om att vår modell skapar både trygghet, bra äldreomsorg,
              bra förskola och växande företag, nystartade företag och nya jobb
              i privata näringslivet. Därför blir jag bekymrad när Svenskt Näringsliv
              föreslår att vi ska byta modell till en helt annan. Det ökar otryggheten
              för vanliga löntagare. Jag tror att det är skadligt också för
              företagen, för konsumtionen minskar. Så det är svårt att hitta
              det positiva.
            </seg>
            <seg xml:id="i-1f77798a35761dbe-0">
              Det positiva som jag kan se är att de har höga ambitioner. Det
              är bra, för det har vi också. Ökad sysselsättning är för oss en
              huvudfråga. Och med 100 000 fler sysselsatta och en stor del av
              dem i det privata näringslivet under det senaste året ser det
              ut som att vi kommer att få en mycket stark period på arbetsmarknaden
              och samtidigt en mycket kraftig ökning i nyföretagandet.
            </seg>
            <seg xml:id="i-1f625acc1459792a-0">
              Finansiering av Finansplats Helsingfors
            </seg>
          </u>
          <note type="speaker" xml:id="i-82155219ad58ce52-0">
            Anf. 86 CHRISTER NYLANDER (fp):
          </note>
          <u who="christer_nylander_f18ae3" xml:id="i-5dbd43bc41049fc1-0">
            <seg xml:id="i-f02cc41a47d68cef-0">
              Fru talman! Jag lyssnade med stort intresse på en tidigare fråga
              till statsrådet Sven-Erik Österberg om Finansplats Helsingfors.
              Det är väldigt bra att statsrådet så tydligt säger att detta är
              en bra idé och att detta är någonting som vi bör bygga vidare
              på, därför att blir Helsingfors ett centrum för finansmarknaderna
              i norra Europa är det någonting som är bra för hela Sverige, för
              alla Sveriges regioner och också för andra sektorer i den svenska
              ekonomin. Men regeringen måste också vara beredd att leverera
              någonting. Det går inte att bara säga att detta är bra och anordna
              konferenser.
            </seg>
            <seg xml:id="i-42e12dd524abdf02-0">
              Nu sade statsrådet i sitt svar, om jag citerar rätt, att han
              inte är döv på skatteörat. Jag skulle vilja höra vad detta egentligen
              innebär. Innebär detta att regeringen är beredd att nu genomföra
              strategiska skattesänkningar för att underlätta etableringen av
              Finansplats Helsingfors? Vilka skattesänkningar är det i så fall
              som är aktuella? Eller vad innebär det att inte vara döv på skatteörat?
            </seg>
          </u>
          <note type="speaker" xml:id="i-bd723c721f06c822-0">
            Anf. 87 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-17">
            <seg xml:id="i-c0bb656f8fbae74d-0">
              Fru talman! Christer Nylander talar som om han tillhörde finansmarknaden.
              Det är ungefär så frågorna där ställs till mig. Det är precis
              av det skälet som jag i det här fallet har valt att gå en annan
              väg och tillsätta ett särskilt specialistråd som ska analysera
              hela marknaden från alla håll och se vad man kan förväntas ta
              för olika steg, dels från regeringens sida, dels marknaden själv,
              för att stärka den. Det är väldigt lätt att mörka den sida där
              man själv kan åstadkomma något och förbättra saker och tro att
              man är optimal i alla situationer, vilket marknaden har gjort
              några gånger. Det är därför som jag vill ha den här analysen.
            </seg>
            <seg xml:id="i-23f79aba4591a273-0">
              När jag sade att jag inte är döv på skatteörat menade jag att
              det finns vissa saker på finansmarknaden som man bör analysera.
              Finansministern har aviserat en stor och genomgripande skatteöversyn
              under nästa mandatperiod. Jag har diskuterat med honom, och några
              av de frågor som rör det här kommer att belysas och beläggas där
              i ett sammanhang.
            </seg>
            <seg xml:id="i-c00e358e7426d1f0-0">
              Det är väldigt lätt att peka på att varje skattesänkning för
              sig skulle vara av godo, men vi måste också se till att vi klarar
              intäktssidan och se hur sambandet mellan intäkter och skatter
              hänger ihop. I översynen ska också de här förslagen beaktas för
              att se hur de kan hanteras framgent.
            </seg>
          </u>
          <note type="speaker" xml:id="i-528e7cf1557b9437-0">
            Anf. 88 CHRISTER NYLANDER (fp):
          </note>
          <u who="christer_nylander_f18ae3" xml:id="i-5dbd43bc41049fc1-1">
            <seg xml:id="i-317eb20e984a6296-0">
              Fru talman! Statsrådet sade att det är lätt att mörka när man
              själv inte kan göra någonting. Gör då inte det, utan fundera själv
              på vad regeringen kan göra för att underlätta detta! Visst har
              marknaden, finansföreningarna och finansföretagen, ansvar för
              att se till att man utnyttjar situationen i Helsingforssregionen,
              men regeringen måste ju också leverera sin del av det hela.
            </seg>
            <seg xml:id="i-f3b8672d474e6dd7-0">
              Jag är inte en del av finansmarknaden och jag talar inte för
              finansmarknaden, men jag talar för ett engagemang för att Sverige
              ska växa, få flera jobb, flera växande företag och ett starkt
              välstånd. Då måste man fundera på vad man kan göra, vilka strategiska
              skattesänkningar som kan göras för att etablera en finansmarknad
              i Helsingfors och se till att Helsingfors blir ett internationellt
              intressant centrum på detta område.
            </seg>
            <seg xml:id="i-7ab92f5c9826257a-0">
              Jag skulle vilja ställa frågan ytterligare en gång: Vilka signaler
              anser statsrådet måste komma för att man ska vara beredd att ompröva
              och faktiskt sänka vissa strategiska skatter för att göra det
              möjligt att etablera en Finansplats Helsingfors?
            </seg>
          </u>
          <note type="speaker" xml:id="i-aaeec4db23a3db60-0">
            Anf. 89 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-a8cbb0ab5d029084-18">
            <seg xml:id="i-dae29d23402d2554-0">
              Fru talman! Det finns en agenda för olika skatter som har lämnats
              in. Den jag har fått är väldigt lång, men jag har fått väldigt
              dåligt med förslag på vad marknaden själv kan åstadkomma på sitt
              område. Och jag upprepar igen att det är därför som jag vill att
              ett expertråd ska se över det hela.
            </seg>
            <seg xml:id="i-211184b14d75e5d8-0">
              Jag mörkar inte vad regeringen kan göra på något sätt. Det framgår
              ganska klart vad kravet på regeringen är från den sidan, men det
              är en balans som jag eftersträvar. Vad regeringen har gjort och
              anledningen till att vi har en så stabil finansmarknadssektor
              i Sverige är att vi under regeringsperioden, sedan 1994, har sett
              till att vi har stabila statsfinanser. Det har skapat en låg inflation
              och en låg ränta. Det har gett förutsättningar som är unika i
              Europa för en finansmarknad att verka på, där man känner trygghet
              och där det finns en stor och stark tilltro till systemet. Det
              tror jag är den bästa leverans som någon regering kan ge till
              en finansmarknad. Det sägs också i de slutna rummen att det är
              en av de viktigaste faktorerna. Men det står inte på den borgerliga
              pressens löpsedlar; det kan jag försäkra.
            </seg>
          </u>
          <note xml:id="i-851d474fa0eb27dc-0">
            Södertörns högskola
          </note>
          <note type="speaker" xml:id="i-41b758131104350c-0">
            Anf. 90 MARYAM YAZDANFAR (s):
          </note>
          <u who="unknown" xml:id="i-a8cbb0ab5d029084-19">
            <seg xml:id="i-27de01f50c7d27bf-0">
              Fru talman! Jag har en fråga till näringsminister Thomas Östros
              om Södertörns högskola.
            </seg>
            <seg xml:id="i-fb890d2333f27a89-0">
              Det är en av de mest grundläggande investeringarna i den region
              som jag kommer ifrån, Helsingforssregionen. Södertörns högskola
              har nu lämnat in en uppdaterad universitetsansökan. Jag undrar
              om näringsministern anser att Södertörns högskola uppfyller kraven
              för att få bli universitet och vilken tidsperiod det kan röra
              sig om. Det är otroligt viktigt för utveckling, forskning och
              nyföretagande i de södra länsdelarna.
            </seg>
          </u>
          <note type="speaker" xml:id="i-3798ff5f3a4d9f7d-0">
            Anf. 91 Näringsminister THOMAS ÖSTROS (s):
          </note>
          <u who="unknown" next="cont" xml:id="i-8d84a8c929bc1db1-0">
            <seg xml:id="i-95dcfe1bdc8c60c4-0">
              Fru talman! Södertörns högskola känner jag en väldig stolthet
              för. Vi har under de senaste åren satsat mycket på att bygga upp
              en högskola i de södra delarna av Helsingforss län i kommuner
              som inte har den akademiska traditionen. Vi har lyckats väldigt
              väl.
            </seg>
            <seg xml:id="i-8ddc743d937af413-0">
              Vi har fått helt nya grupper att söka sig till högskolan. Södertörns
              högskola är en mångkulturell storstadshögskola med mycket hög
              kvalitet, bra forskning, bra lärare och väldigt ambitiösa studenter.
              Dessutom sprider den nyföretagande och framtidstro i de delar
              av Helsingfors där den verkar.
            </seg>
            <seg xml:id="i-95fc53d80d01ee09-0">
              Det finns en ansökan inne från Södertörns högskola, och också
              från andra högskolor, om att bli universitet. Utbildningsminister
              Leif Pagrotsky gör nu en översyn för att se hur man ska hantera
              utvecklingen av högskoleväsendet fortsättningsvis när det gäller
              antalet universitet. Det kommer han att återkomma till.
            </seg>
            <seg xml:id="i-3eafbb4a68342c1e-0">
              Det är ingen tvekan om att Södertörns högskola tillhör pärlorna
              bland högskolorna i landet.
            </seg>
          </u>
          <note xml:id="i-010e4c93b9e0c707-0">
            Anf. 92 TREDJE VICE TALMANNEN:
          </note>
          <u who="unknown" prev="cont" xml:id="i-60eb41819ab13fab-0">
            <seg xml:id="i-d79f1e13c361c9a5-0">
              Detta avslutar dagens frågestund. Vi tackar närvarande statsråd
              och ledamöter.
            </seg>
          </u>
          <note xml:id="i-69189507470675a7-0">
            11 § (forts. från 9 §) Ett ökat samiskt inflytande (forts. KU32)
          </note>
          <note type="speaker" xml:id="i-5089d45b188f01cf-0">
            Anf. 93 MATS EINARSSON (v):
          </note>
          <u who="mats_einarsson_7b24f2" xml:id="i-370d4b134dea295a-1">
            <seg xml:id="i-46b1796a360fe03c-0">
              Fru talman! Innan vi bröt för frågestunden var det mycket fotarbete
              i talarstolen. Det var steg som skulle tas framåt eller som inte
              hade tagits framåt. Det var bra på fötterna, och det var fötter
              som hade satts ned.
            </seg>
            <seg xml:id="i-1ba510f5059d84c1-0">
              Om man, som Miljöpartiet föreslår, har båda fötterna stadigt
              placerade på marken kommer man ingenstans. Det är innebörden i
              Miljöpartiets avslagsyrkande på förslaget i betänkandet.
            </seg>
            <seg xml:id="i-53717d63f4cd8551-0">
              Regeringen har föreslagit ett antal förändringar som syftar till
              och som, påstår jag, leder till ett ökat samiskt inflytande. Det
              är ju också titeln på betänkandet.
            </seg>
            <seg xml:id="i-6be3ddb2118dfeea-0">
              Att man vill gå längre i vissa fall och ta steg på andra områden
              är ganska naturligt, men jag tror inte att det skulle underlätta
              det fortsatta arbetet med de här frågorna att nu avstå från att
              ta de steg som regeringen föreslår.
            </seg>
            <seg xml:id="i-e7eead3fa4b3fcd1-0">
              I mitt förra anförande som gällde betänkandet om minoritetspolitiken
              förde jag ett kort resonemang kring begrepp som nation, folk,
              stat och så vidare. De frågeställningarna belyses än mer i det
              här betänkandet.
            </seg>
            <seg xml:id="i-d6a120f15f9b6eeb-0">
              Jag noterade att Helene Petersson några gånger använde ordet
              parlament om Sametinget. Jag tror att man ska vara lite försiktig
              med just det begreppet eftersom det brukar reserveras för valda
              folkförsamlingar som stiftar lag. Det är det ju inte fråga om
              här. Det belyser den komplikation som finns i det arrangemang
              som vi har med ett folkvalt sameting som i någon mening både är
              en politisk företrädare för det samiska folket och en förvaltningsmyndighet
              under regeringen. Det handlar inte om någon politisk autonomi
              för det samiska folket utan snarare om att tillvarata samernas
              kulturella rättigheter.
            </seg>
            <seg xml:id="i-e8d1332a900728c6-0">
              Man kan tänka sig en fortsättning på den utvecklingen. Det finns
              de som förespråkar det, nämligen att man skulle göra Sametinget
              till ett slags icke-territoriell kommun med egna befogenheter.
              Då reser sig omedelbart frågan om man som same ska fråntas sin
              rösträtt i de vanliga kommunerna. Det är knappast rimligt. Å andra
              sidan: Ska vissa medborgare på etnisk grund ha dubbel rösträtt?
              Det är inte heller rimligt.
            </seg>
            <seg xml:id="i-92a9fb5ed2c45fde-0">
              Detta pekar på de komplikationer som uppstår om man drar det
              här i riktning mot en politisk autonomi. Det är det nu inte fråga
              om. Det är fråga om att tillvarata och garantera de rättigheter
              som samerna har som urbefolkning.
            </seg>
            <seg xml:id="i-d27b240a4c178edd-0">
              I betänkandet och propositionen föreslås att vi nu flyttar ytterligare
              myndighetsuppgifter vad gäller samiska förhållanden till Sametinget
              i dess egenskap av myndighet. Regeringen vill inte gå så långt
              att man flyttar alla ärenden som rör samiska förhållanden utan
              bara dem som man menar rör interna samiska förhållanden.
            </seg>
            <seg xml:id="i-cdb6345863046a0b-0">
              Det har kritiserats att man inte tar steget fullt ut på det området.
            </seg>
            <seg xml:id="i-56abdde71d7817b1-0">
              Jag tycker att man mycket väl skulle kunna ta steget fullt ut.
              Men det är också uppenbart att det inte är helt okomplicerat.
              Det handlar om att överföra myndighetsuppgifter till ett organ
              till vilket en del av befolkningen har rösträtt men som ska ha
              myndighetsutövande uppgift riktad mot medborgare som inte har
              rösträtt till detta organ. Det skapar naturligtvis komplikationer
              såvida man inte i detta avseende ser Sametinget som en statlig
              myndighet. Det är så man måste se det.
            </seg>
            <seg xml:id="i-1bba2eb6d155bfe8-0">
              Är det till förmån för Sametingets utveckling att förstärka karaktären
              av statlig myndighet? Jag är inte säker på det. Jag tror att det
              är riktigt som här föreslås att man tar några steg för att särskilja
              de två rollerna. Jag tror också att man måste gå vidare med det.
              Jag tror inte att det i längden är möjligt att ha ett organ som
              både är folkvald församling och statlig myndighet. Jag tror att
              det vore olyckligt att förstärka rollen som statlig myndighet
              på det sätt som i så fall skulle bli fallet.
            </seg>
            <seg xml:id="i-c9a12b4f56480421-0">
              Liknande komplikationer gäller ju ordförande i Sametinget. Det
              är just därför att Sametinget är en statlig myndighet under regeringen
              som det inte är möjligt att låta Sametinget självt utse ordförande.
              Även här tror jag att lösningen måste ligga i ett särskiljande
              av de olika funktionerna.
            </seg>
            <seg xml:id="i-cf31d0c6a40af8f3-0">
              Flera tidigare talare, i synnerhet Helene Petersson, har varit
              inne på att det här inte är en stadgefråga för Sametinget. Det
              handlar om relationer mellan folkgrupper och människor som, för
              att uttrycka det försiktigt, är mycket komplicerade. Motsättningarna
              är ibland mycket starka.
            </seg>
            <seg xml:id="i-9064106db40b68d3-0">
              En del av motsättningarna grundas i ett gammalt kolonialt storsvenskt
              förtryck av den samiska urbefolkningen. En del av dessa motsättningar
              bör beskrivas som diskriminering och till och med som rasism.
              Det är inte bara det utan också normala legitima intressekonflikter
              mellan olika människor som lever tillsammans i ett område. Var
              och en för sig har legitima intressen, men dessa intressen kolliderar
              ibland. Det måste vi hitta lösningar på. Vi måste hitta ett sätt
              att kanske inte friktionsfritt men fredligt och utan alltför mycket
              bitterhet lösa konflikterna. Där finns det fortfarande en hel
              del att göra.
            </seg>
            <seg xml:id="i-89b860e7725bb88e-0">
              Jag tror att Helene Petersson har helt rätt i att vi när vi försöker
              lösa de här problemen ska göra det på ett sådant sätt att den
              typen av konflikter inte förvärras utan att vi underlättar lösandet.
            </seg>
            <seg xml:id="i-b261ef088adaf62f-0">
              Därför tror jag att det åtminstone i detta fall är klokt att
              inte nu ta alla steg utan några.
            </seg>
          </u>
          <note xml:id="i-3211e3b3f83c5386-0">
            Jag yrkar alltså bifall till utskottets förslag i dess helhet.
          </note>
          <note type="speaker" xml:id="i-014f201e411ae4b2-0">
            Anf. 94 OLA SUNDELL (m):
          </note>
          <u who="ola_sundell_fe03b0" xml:id="i-0b6642482954daf7-0">
            <seg xml:id="i-e09ae6fd9f6a9ded-0">
              Fru talman! Jag yrkar också bifall till förslaget i utskottets
              betänkande Ett ökat samiskt inflytande . I allt väsentligt består
              detta betänkande av innehållet i en utredning från 2001 från Rennäringspolitiska
              kommittén.
            </seg>
            <seg xml:id="i-65bfd20d60db4247-0">
              Förslagen i propositionen innehåller de minst kontroversiella
              delarna i denna utredning. Alla partier var mer eller mindre överens
              om just dessa delar. Men beträffande allt övrigt var det en djupt
              splittrad utredning. Och just dessa förslag finns inte med i propositionen
              och i detta betänkande.
            </seg>
            <seg xml:id="i-17543c97f344b8df-0">
              Exempelvis de öppna samebyarna, rennäringens förhållande till
              markägandet, koncessionsrenskötseln och samebyns juridiska form
              lämnades utanför.
            </seg>
            <seg xml:id="i-168da7afb62caa89-0">
              Det har alltså tagit fyra år för regeringen att komma till riksdagen
              med ett förslag som enligt min mening borde ha behandlats långt
              tidigare enkla förslag som de flesta var överens om.
            </seg>
            <seg xml:id="i-e7896eb7003c3c02-0">
              Då kan man undra varför det har varit en sådan senfärdighet från
              majoritetens sida. Det fanns, som jag sade, en fullständig uppslutning,
              och som också syftade till ett ökat samiskt inflytande.
            </seg>
            <seg xml:id="i-a2da41a1bea26d62-0">
              Utöver detta föreligger det andra utredningar. Det finns drivor
              med utredningar hos regeringen som berör förhållandet mellan samer,
              främst renskötande, och övrig befolkning.
            </seg>
            <seg xml:id="i-b45868a8ecc93022-0">
              Men detta lilla betänkande är alltså den samlade kraften från
              regeringspartiet samt från Vänstern och Miljöpartiet under mandatperioden.
              Handen på hjärtat, Petersson, Einarsson och Fridolin och allt
              vad ni nu heter: Det är ju ingen dådkraft, om man säger så, från
              er sida vad gäller samepolitiken.
            </seg>
            <seg xml:id="i-bf09d70c49287c24-0">
              Det är alldeles riktigt att det är snårigt och svårt. Man kan
              exempelvis ta förslagen om de öppna samebyarna eller det ökade
              samrådet när det gäller skogsbruket, eller jakten för den delen.
              Det är knepigt.
            </seg>
            <seg xml:id="i-6a6f038632d8ed20-0">
              Men det är väldigt lätt att lova saker i sammanhang där inte
              alla är representerade markägare, renskötande samer och icke renskötande
              samer. Det är gruvnäringen som påverkas, det är skogsbruk som
              påverkas och det är vattenkraften. Så är det.
            </seg>
            <seg xml:id="i-cea8bb7c0330c73b-0">
              Allt det som jag räknar upp påverkas om Sverige skulle ratificera
              ILO-konventionen 169. Men här gäller det enligt min mening, precis
              som i alla andra politiska sammanhang, att man aldrig ska lova
              mer än vad man kan infria och att stå upp för det som man har
              lovat.
            </seg>
            <seg xml:id="i-e788e9988aadc2bf-0">
              Men av den här kaxigheten som jag i alla fall möter i utredningar
              och i debatter på detta tema återstår egentligen ingenting när
              det gäller att komma till konkret handling.
            </seg>
            <seg xml:id="i-7e50f9cc13801f92-0">
              Mot bakgrund av alla de utredningsförslag som föreligger måste
              man tala om en handlingsförlamning från vänsterkanten. Det är
              mycket snack och lite verkstad. Det talas vitt och brett om att
              ratificera och stärka rättigheterna. Men då bör man också, som
              jag ser det, när regeringen har haft så lång tid på sig, kräva
              handling i form av förslag på riksdagens bord.
            </seg>
            <seg xml:id="i-54137949a3e068af-0">
              Jag tycker att ni från majoritetens sida ska berätta för samer
              och för svenskar varför så lite, nästan ingenting, har hänt under
              era fyra år vid makten. Är ni ense om hur ni ska gå fram i dessa
              frågor, eller är just detta förslag en rimlig avvägning när det
              gäller vad man kan begära av en regering inom detta politikområde?
            </seg>
            <seg xml:id="i-125a1a633c478681-0">
              Jag skulle vilja säga att det bara är att agera. Förslagen ligger
              där.
            </seg>
            <seg xml:id="i-24ddb6c8c7998803-0">
              Fru talman! Till sist vill jag säga några ord om rennäringsadministrationen.
              Den avvägning som finns i betänkandet om ökat samiskt inflytande
              och överflyttning av myndighetsuppgifter är rätt rimlig, enligt
              min mening.
            </seg>
            <seg xml:id="i-687d2d78db015131-0">
              För det första anser jag att lokal kännedom är väldigt viktig
              för en myndighet som ska göra rätt avvägning mellan rennäring
              och allmänna intressen, exempelvis miljöfrågorna. Miljöaspekten
              är synnerligen viktig då det gäller betestryck, alltså risk för
              överbetning och kopplingen till antalet renar. Miljöfrågan är
              ett allmänt intresse.
            </seg>
            <seg xml:id="i-d7ec0964b2af249c-0">
              För det andra kan det vara frågor som berör markägare och renskötsel.
              Och där är det också viktigt att myndigheten inte kan misstänkas
              ha ett partsintresse eller tolkas på ett sådant sätt.
            </seg>
            <seg xml:id="i-85762ce9c9f3b7d9-0">
              För det tredje handlar det om jaktfrågan. Mot bakgrund av rådande
              situation med den så kallade dubbelregistreringen eller den dubbla
              jakträtten skulle det vara direkt olämpligt om den hanteringen
              inte skulle skötas och handläggas av länsstyrelserna.
            </seg>
          </u>
          <note type="speaker" xml:id="i-15189e3880d597e7-0">
            Anf. 95 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-4">
            <seg xml:id="i-bd6cd9d08d4c3708-0">
              Fru talman! Jag vill bara ställa en enkel fråga. Vad är det som
              Moderaterna vill gå vidare med? Vilka frågor är det som ni anser
              att vi skulle kunna besluta om här i dag? Ni har inte framfört
              några förslag i betänkandet, och ni har inte väckt några motioner.
            </seg>
          </u>
          <note type="speaker" xml:id="i-31919df54c8c798d-0">
            Anf. 96 OLA SUNDELL (m) replik:
          </note>
          <u who="ola_sundell_fe03b0" xml:id="i-0b6642482954daf7-1">
            <seg xml:id="i-793d9fd446f4fc22-0">
              Fru talman! Vi har en klar uppfattning i dessa frågor, från markanvändningen
              till öppna samebyar. Dessa uppfattningar har vi redovisat tidigare.
              Vi saknar alltså inte uppfattning i frågorna.
            </seg>
            <seg xml:id="i-4aec5a1e052b125d-0">
              Det som vi efterlyser hos regeringspartiet är handlingskraft.
              I det saftiga betänkandet från Rennäringspolitiska kommittén finns
              det mängder av förslag som är kontroversiella. Men då måste man
              ta tag i det och hantera det. Antingen förkastar man förslaget
              och går vidare med någonting annat, eller också låter man det
              vara som det är. Men att i detta skede bara så att säga rulla
              situationen framåt med hjälp av nya utredningar och hänvisningar
              till att det komma skall är inget sätt att leda landet. Att tycka
              någonting och sedan lägga förslag på riksdagens bord, det är att
              leda landet. Det må vara bra eller dåligt, men man måste ha en
              tydlig uppfattning, annars tycker jag inte att man är regeringsduglig.
            </seg>
          </u>
          <note type="speaker" xml:id="i-a27b660de4ab20a5-0">
            Anf. 97 HELENE PETERSSON (s) replik:
          </note>
          <u who="helene_petersson_450e0f" xml:id="i-b288e37660aa7d5d-5">
            <seg xml:id="i-89067d7b6fb741f7-0">
              Fru talman! Anser Moderaterna att det kan vara förnuftigt att
              ändå gå lite försiktigt fram i dessa frågor? Anser Moderaterna
              att det finns risker för att man underbygger den samiska konflikten
              med de frågor som ändå är ganska svåra att debattera och svåra
              att lösa?
            </seg>
            <seg xml:id="i-880427367172f1c6-0">
              Jag vill återgå till den första frågan. Hade det inte varit läge
              att ändå på något sätt i detta betänkande markera att det fanns
              andra frågor där ni var av annan uppfattning?
            </seg>
          </u>
          <note type="speaker" xml:id="i-57a17c9f08b55196-0">
            Anf. 98 OLA SUNDELL (m) replik:
          </note>
          <u who="ola_sundell_fe03b0" xml:id="i-0b6642482954daf7-2">
            <seg xml:id="i-258888b07d2ca688-0">
              Fru talman! Man kan direkt gå på propositionen som den såg ut.
              Vi reagerade på de förslag som kom från regeringen. Och när det
              gällde den här propositionen hade vi ingen annan uppfattning.
              Det sade jag också inledningsvis. Så var också diskussionerna
              i utredningen. Dessa förslag var inte kontroversiella, och det
              fanns en total uppslutning bakom förslagen. Så det var inget märkligt
              i det.
            </seg>
            <seg xml:id="i-c10023731c6bb1f8-0">
              Det som jag efterlyste var lite handling, lite action. Och det
              saknas ju inte förslag. Förslagen finns ju. Då gäller det att
              värdera dem med de för- och nackdelar som finns.
            </seg>
            <seg xml:id="i-09c5906c969d66bb-0">
              Jag tycker att det är alldeles riktigt att man går långsamt fram
              så att man får rätt underlag eftersom frågorna är komplicerade.
              Men utredningarna finns ju där. Rennäringspolitiska kommittén
              överlämnade sitt betänkande 2001. Det är snart fem år sedan. Och
              vad är rimligt när det gäller att gå långsamt fram? Är femårsgränsen
              ett rimligt tidsperspektiv från Socialdemokraternas sida, eller
              är det inte det? Jag tycker att det har gått för lång tid. Man
              ska agera snabbare när det finns färdigt underlag.
            </seg>
          </u>
          <note xml:id="i-44b57238d00609fe-2">
            Överläggningen var härmed avslutad.
          </note>
          <note xml:id="i-95f14b29f12f025a-0">
            12 § Översyn av personuppgiftslagen
          </note>
          <note xml:id="i-1c38eaf9af202e36-3">
            Föredrogs
          </note>
          <note type="speaker" xml:id="i-1a7329113f32fc06-0">
            Anf. 99 HELENA BARGHOLTZ (fp):
          </note>
          <u who="helena_bargholtz_f14960" xml:id="i-565cfd2fa1fe013e-0">
            <seg xml:id="i-a41849ec48be5cc7-0">
              Fru talman! Möjligheten att publicera information och också känsliga
              personuppgifter på Internet orsakar kollisioner mellan personuppgiftslagen,
              PUL, och den yttrandefrihet som svenskar vant sig vid att ta för
              given.
            </seg>
            <seg xml:id="i-307b0e69e34afe46-0">
              Särskilt vid lagens införande, och även före de förändringar
              som genomförts sedan dess, uppstod stor förvirring kring avvägningen
              mellan PUL och yttrandefriheten. Den förvirringen råder fortfarande,
              men nu kanske delvis till följd av att ändringarna som i och för
              sig är bra har bidragit till att göra innebörden i PUL oklar för
              många.
            </seg>
            <seg xml:id="i-cece5c4766c42877-0">
              Bilden av ett närmast totalt förbud, som bland annat understrukits
              av några uppmärksammade fall till exempel ett fall där en man
              som publicerat namnen på bankanställda som han ansåg fattade skadliga
              beslut utan att ta ansvar för följderna tvingades ta bort uppgifterna
              kommer väldigt många ihåg.
            </seg>
            <seg xml:id="i-b8e13744a0a74aa4-0">
              Sedan dess har lagen alltså redan ändrats i ett par omgångar.
              Också inom EU har arbetet med att förankra offentlighetsprincipen
              kommit längre, bland annat genom begreppet transparency , genomskinlighet,
              som har lyfts fram.
            </seg>
            <seg xml:id="i-bef0caf088c24b58-0">
              Genom att detta kommer till uttryck i alltfler rättsakter ökar
              möjligheterna att försvara den svenska offentlighetsprincipen
              om den skulle råka komma i konflikt med något enstaka EG-direktiv.
            </seg>
            <seg xml:id="i-71d2846481fd4cba-0">
              Att regeringen nu alltså har kommit så långt att man gör avsteg
              från den tidigare ordningen, som var byggd på hanteringsmodellen,
              tycker vi i Folkpartiet är väldigt bra. Men det får inte innebära
              att arbetet med att påverka kommissionen att anta ett moderniserat
              direktiv får avbrytas och trappas ned när man nu har kommit så
              här långt. Vi är inte nöjda med det.
            </seg>
            <seg xml:id="i-e0eed2c4b8ebfd1d-0">
              I propositionen lämnas en redogörelse för hur arbetet har fortskridit,
              men det lämnas inga garantier för att regeringen kommer att fortsätta
              det arbetet i framtiden. Det är det vill jag understryka väldigt
              väsentligt att det här arbetet fortsätter.
            </seg>
            <seg xml:id="i-223b7b48b3491937-0">
              Fru talman! Innehållet i regeringens proposition är alltså i
              huvudsak bra. Att införa missbruksmodellen som norm för hantering
              av personuppgifter i icke strukturerade sammanhang är utmärkt.
              Därigenom omfattas de allra flesta former av löpande publicerat
              material av journalistisk eller kulturell karaktär. Men det finns
              fortfarande en del databaser vilkas innehåll är indexerat med
              en tydlig personuppgiftsanknuten struktur som vi i Folkpartiet
              menar inte bör omfattas av den här hanteringsmodellen. De skulle
              kunna beskrivas som databaser med ett allmännyttigt ändamål, till
              exempel att tillhandahålla uppgifter om offentliga personer eller
              andra personer som röner intresse.
            </seg>
            <seg xml:id="i-7fd14b0a534d43cb-0">
              Ett exempel som kan nämnas är databaser över författare som innehåller
              biografiska eller bibliografiska uppgifter. Risken för att enstaka
              uppgifter som är osanna eller sårande publiceras i sådana sammanhang
              finns naturligtvis också med den här så kallade hanteringsmodellen
              eftersom det handlar om uppgifter om personer som är av allmänt
              intresse. Ändå bör sådana databaser också omfattas av missbruksregeln.
              Detta framgår av Folkpartiets reservation 3 som jag yrkar bifall
              till.
            </seg>
            <seg xml:id="i-160e5e7e2d63703a-0">
              Fru talman! Jag vill också säga några ord om yttrandefriheten.
            </seg>
            <seg xml:id="i-dfd6d85be1164667-0">
              Folkpartiet har i många sammanhang påtalat att villkoren för
              publicering på Internet har kringskurits mer än vad som enligt
              vår mening är rimligt både genom PUL och genom åtskillnaden mellan
              tryckfriheten och yttrandefriheten i olika grundlagar med olika
              rättsverkan. Yttrandefriheten är väldigt viktig för oss liberaler.
              Vi är starkt emot talet om att jämka tryckfrihetens något starkare
              skydd med den allmänna yttrandefrihetsgrundlagens något svagare
              skydd. Enligt Folkpartiets mening är det tvärtom önskvärt att
              yttrandefrihetsgrundlagens bestämmelser mer ska efterlikna tryckfrihetens
              där de här lagarna skiljer sig åt.
            </seg>
            <seg xml:id="i-7634fb253f17a962-0">
              Folkpartiet har också i ett flertal tidigare motioner framfört
              att regeringen bör initiera en samlad översyn av medierelaterad
              lagstiftning. Den bör åstadkomma mer enhetlighet i reglerna och
              ha tryckfrihetens nivå som utgångspunkt.
            </seg>
            <seg xml:id="i-252a35ad6298204b-0">
              En överväldigande mängd av det material som i Sverige publiceras
              på Internet följer inte yttrandefrihetsgrundlagens bestämmelser
              om till exempel ansvarig utgivare. Ett så modernt fenomen som
              bloggar, som många nu ägnar sig åt, saknar nästan alltid uppgifter
              om vem som är ansvarig utgivare. Trots det är det material som
              har journalistiska och kulturella ambitioner.
            </seg>
            <seg xml:id="i-eddc13ec0e0b9fbf-0">
              Det är enligt Folkpartiets mening inte en lämplig ordning att
              kräva att webbpublikationer ska registrera ansvarig utgivare om
              webbpublikationen inte är identisk med en papperspublikation som
              har utgivningsbevis. Det är ju ganska vanligt att sådant förekommer,
              men det finns också många webbpublikationer utan papperspublikation.
            </seg>
            <seg xml:id="i-4ee44eba4962c308-0">
              Den modell som gäller här, med ansökan och registrering kopplade
              till en bestämd adress och omständliga former för byte av ansvarig
              utgivare och andra former som hör till det tryckta ordets verksamhet,
              är väsensskild från möjligheten att snabbt och enkelt publicera
              sina tankar och åsikter på Internet, till exempel genom bloggar
              särskilt som de allra flesta bloggare vanligen är personer som
              inte har någon som helst redaktionell granskning eller utgivningsplan.
              De här personerna publicerar sina åsikter och reflexioner. Ofta
              vet de väl inte ens om att de kanske borde ha en sådan här utgivningsplan
              och en redaktionell granskning.
            </seg>
            <seg xml:id="i-e0d0b4532932d6fa-0">
              Yttrandefrihetsgrundlagen och de andra lagar som rör dessa medieformer
              är, fru talman, ohjälpligt efter sin tid. Därför bör PUL:s genomslag
              i yttrandefriheten preciseras vid en lagstiftningsöversyn.
            </seg>
            <seg xml:id="i-33779a1305d8d8d5-0">
              Med detta, fru talman, yrkar jag ännu en gång bifall till reservation
              3.
            </seg>
          </u>
          <note type="speaker" xml:id="i-595f8217a04c8161-0">
            Anf. 100 KERSTIN LUNDGREN (c):
          </note>
          <u who="kerstin_lundgren_078b71" xml:id="i-84a099f6bd1ff7f8-4">
            <seg xml:id="i-f38d385e47f30ea2-0">
              Fru talman! Frågan om en revidering av vår lagstiftning rörande
              yttrande- och tryckfrihetsgrundlagarna är naturligtvis en intressant
              fråga att diskutera så som Helena Bargholtz nyss gjorde. Dock
              är detta ett betänkande som inte rör dessa vida perspektiv utan
              som i allt väsentligt handlar om en justering av personuppgiftslagen.
            </seg>
            <seg xml:id="i-a9e4e93ecc9eda05-0">
              Vi i Centerpartiet har länge hävdat att vi måste se över och
              komma till rätta med de problem som den svenska formeringen av
              personuppgiftslagen skapat. Vi har efterfrågat en missbruksmodell
              och är naturligtvis positiva till att det kommer ett inslag av
              missbruksmodell i den hanteringsmodell som annars omgärdar detta
              område.
            </seg>
            <seg xml:id="i-7cadb93e515af313-0">
              Vi välkomnar således det förslaget men beklagar ändå att det
              inte har kunnat bli klarhet i avgränsningarna, i hur man hanterar
              detta. Genom att hanteringsmodellen är någon form av bas för grundkonstruktionen
              och man sedan i begränsad omfattning gör en missbruksmodell i
              personuppgiftslagen blir det naturligen en del komplikationer.
            </seg>
            <seg xml:id="i-3e6d8cd22b1742a9-0">
              Detta pekar, fru talman, också Lagrådet på i sin bedömning av
              det här förslaget. Det har vi tagit fasta på. Det här återfinns
              i den reservation i sammanhanget som är fogad till betänkandet
              eftersom inte heller de frågorna har kunnat lösas ut vid konstitutionsutskottets
              behandling av detta.
            </seg>
            <seg xml:id="i-6fd4c90fc10439e8-0">
              Det är naturligtvis viktigt för den som jobbar med personuppgifter
              att veta vad som ska gälla, om det är den gamla ordningen som
              har ställt till med så mycket problem eller om det är missbruksmodellen
              som ska gälla. Det som handlar om det ostrukturerade materialet
              att strukturen på materialet avgör i vilken mån det ska vara den
              ena eller den andra ordningen är nämligen ämnat att skapa en del
              problem i laghanteringen framöver. Det tycker vi att man från
              regeringens sida borde ha klarat ut.
            </seg>
            <seg xml:id="i-6f7b0d57b8b6f5ee-0">
              I den delen söker vi efter ett nytt och mer rättssäkert förslag.
              Det gör vi tydligt i vår reservation 1 under punkt 2 som jag med
              detta yrkar bifall till.
            </seg>
          </u>
          <note type="speaker" xml:id="i-044060ce3ba3c230-0">
            Anf. 101 BARBRO HIETALA NORDLUND (s):
          </note>
          <u who="barbro_hietala_nordlund_225ab7" xml:id="i-5519cba2317e5ebf-2">
            <seg xml:id="i-587e951fd1796321-0">
              Fru talman! Även om det finns tre reservationer i utskottets
              betänkande framförs det i såväl motionstext som reservationstext
              att regeringens proposition i huvudsak är bra och efterlängtad.
              Det hörde vi också här för en stund sedan från de föregående två
              talarna.
            </seg>
            <seg xml:id="i-da67bf6ed4b66e3b-0">
              Riksdagen har genom sitt tillkännagivande redan 1999 uttalat
              att regeringens arbete för att undanröja vissa problem med PUL
              måste verka med kraft både här hemma i Sverige och i det europeiska
              samarbetet. Justitiedepartementet har verkligen gjort det, fru
              talman, alltså verkat med kraft. Nationellt har man föreslagit
              flera åtgärder i syfte att förenkla regelverket, man har utvärderat
              och tillsatt Personuppgiftslagsutredningen, man har återkommit
              till oss i riksdagen regelbundet och man har också tillkallat
              en parlamentarisk referensgrupp. Vi är flera ledamöter som har
              kunnat följa departementets arbete fortlöpande.
            </seg>
            <seg xml:id="i-876641d4cd7353ad-0">
              I EU-samarbetet har man engagerat och sökt stöd för en revidering
              av EG-direktivet. Man har tillsammans med Finland, Österrike och
              England presenterat ett förslag till en missbruksinriktad modell.
            </seg>
            <seg xml:id="i-e009a09ddce57a22-0">
              Från svenskt håll, det ska väl erkännas, hade vi inledningsvis
              i varje fall förväntningar på den utvärdering som EU-kommissionen
              presenterade. I stället för ett omarbetat EG-direktiv står det
              klart att vi får leva med den nu gällande inom någorlunda överskådlig
              tid, som man har formulerat det. Men detta till trots, fru talman,
              har tiden och vunna erfarenheter i någon mening verkat för oss.
              Regeringen tar nu fasta på direktivets inbyggda möjligheter till
              modifieringar och till undantag. Man tar också fasta på de öppningar
              som kommissionen har uttalat i samband med att den gjorde den
              här utvärderingen.
            </seg>
            <seg xml:id="i-f11004e16b7ff75a-0">
              KU stöder regeringens bedömning, precis som remissinstanserna
              gjorde när det gällde Personuppgiftslagsutredningens förslag.
              Vi är alltså överens om att regleringen kan lättas upp för sådana
              vardagliga behandlingar som inte innebär några större risker för
              kränkning av de registrerades personlighet. Jag tycker att propositionstexten
              innehåller mycket att beakta när det gäller diskussionen om avgränsningsfrågor,
              alltså avvägningar som med nödvändighet ligger till grund för
              vad som ska omfattas av en missbruksregel. Tiden medger inte några
              längre citat, men den som händelsevis inte har läst propositionen
              kan jag ändå rekommendera en läsning av proposition 173.
            </seg>
            <seg xml:id="i-f6496cc211624901-0">
              Jag ska ge några kommentarer till reservationerna. Centerpartiet
              lutar sig mot Lagrådets synpunkter angående svagheter omkring
              rättstillämpningen och vill att regeringen ska återkomma med ett
              nytt och säkrare förslag. Till Centerpartiet vill jag säga: Men
              kära då den insikten har vi väl vid det här laget, och vi har
              också lärt oss att leva med det här. Oavsett om lagstiftningen
              kommer att vara utformad efter en hanteringsmodell eller efter,
              som i det nya förslaget, en missbruksmodell kommer man att stöta
              på tillämpningssvårigheter.
            </seg>
            <seg xml:id="i-4dd7999e271e83d3-0">
              Vi är överens om att teknikutvecklingen går rasande snabbt. Det
              har vi talat om varje gång som vi har diskuterat personuppgiftslagen
              under tolv års tid. Vi har uttalat att vi vill ha en teknikoberoende
              lagstiftning och att regleringen ska vara enkel. Jag håller med
              Centerpartiet i formuleringarna. Den ska vara så enkel som möjligt
              att tillämpa och efterleva. Samtidigt kräver vi, och det ska vi
              inte sticka under stolen med, att regleringen inte ska försvaga
              integritetsskyddet för den enskilde individen.
            </seg>
            <seg xml:id="i-91247e9367e3de14-0">
              Alla de här kraven har regeringen balanserat i såväl lagtext
              som förarbetsuttalanden. Jag tror att vi beställde en tulipanaros,
              och vi fick det. Så känns det när jag tar del av materialet. Som
              med all ny lagstiftning sker utveckling genom rättspraxis. Datainspektionen
              har fått ett uttalat uppdrag att utarbeta vidare vägledning för
              tillämpning, och dessutom finns det så kallade riktlinjer angivna
              i propositionen. Sammanfattningen finns på s. 29, och det kan
              utgöra handlingsregeln. I slutändan blir det ändå i rättstillämpningen
              fråga om att väga motstående intressen mot varandra.
            </seg>
            <seg xml:id="i-4d9a4abc1c39b8b5-0">
              Fru talman! Folkpartiet anser att missbruksmodellen ska utvidgas
              ytterligare. Det är möjligt att så kommer att ske; det ligger
              i framtiden. Men med det förslag som ligger på bordet i dag har
              regeringen tänkt och använt sig av allt det utrymme som finns
              för att detta ska ske i enlighet med nuvarande EG-direktiv. Utskottet
              gör samma tolkning som regeringen.
            </seg>
            <seg xml:id="i-891e34c047175fee-0">
              Avslutningsvis måste det kanske sägas i det här sammanhanget:
              Jag känner inte till någon annan medlemsstat som vid sitt genomförande
              av direktivet har introducerat någonting som liknar vad vi menar
              med missbruksmodell. Sverige har gjort ett pionjärarbete. Vi har
              gått före i syfte att utveckla en modern dataskyddslagstiftning,
              anpassad till dagens och med inriktning mot framtidens tekniska
              verklighet. Arbetet fortsätter det var en fråga som Helena Bargholtz
              ville lyfta fram. Regeringen kommer i lämpliga sammanhang, till
              exempel till Artikel 31-kommittén och i möten med andra medlemsstater,
              att framföra synpunkter och krav på hur direktivet bör förändras.
            </seg>
          </u>
          <note xml:id="i-e2c0af21f2d2f1a1-0">
            Fru talman! Jag yrkar bifall till förslaget i utskottets betänkande
            och avslag på reservationerna.
          </note>
          <note type="speaker" xml:id="i-5f67b434d84a0d91-0">
            Anf. 102 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-84a099f6bd1ff7f8-5">
            <seg xml:id="i-9229dccc6fd31de9-0">
              Fru talman! Jag begärde replik närmast när jag hörde Barbro Hietala
              Nordlund tala om att nu har regeringen sett öppningar, nu har
              man agerat för att öppna den gamla personuppgiftslagen. Men det
              har tagit lång tid, fru talman. Om de här öppningarna inte är
              nya och så är det inte varför har det då inte varit möjligt att
              se dem tidigare? Vi har från Centerpartiets sida länge talat om
              att vi ska ta vara på möjligheterna, men man valde en svensk modell
              som blev extra krånglig. Man borde från regeringens sida ha försökt
              att skynda på det här arbetet.
            </seg>
            <seg xml:id="i-aa22f7d5588eb47b-0">
              Fru talman! Barbro Hietala Nordlund beskrev resan under de sju
              åren från 1999 tills i dag. Och vad kommer på vårt bord? Jo, det
              kommer ett förslag som beskrivs som tulipanaros. Det är både en
              del som handlar om den missbruksmodell som vi har eftersträvat
              och den gamla hanteringsmodellen. Exakt hur gränserna går kan
              vi inte säga i det här sammanhanget. Det är bekymret. Vi skulle
              egentligen ha önskat en ren missbruksmodell och att vi hade kunnat
              gå fram med en sådan. Där är det tydligt vad som gäller. Missbruk
              ska också leda till ansvar i nästa skede. Men nu har man valt
              den här modellen och har, som jag ser det, fru talman, tagit väl
              lätt på Lagrådets signal med just den blandade tulipanarosen.
              Den är inte så enkel, och lagstiftning borde vara enkel. Delar
              inte Barbro Hietala Nordlund detta synsätt när medborgarna nu
              ska jobba i två miljöer? Det borde vi få ett svar på, fru talman.
            </seg>
          </u>
          <note type="speaker" xml:id="i-37c0084a1ffdc1cc-0">
            Anf. 103 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-5519cba2317e5ebf-3">
            <seg xml:id="i-4a228e6cebba62f5-0">
              Fru talman! Något tycker jag kanske att Kerstin Lundgren ska
              besinna vad som har förevarit genom åren. Den missbruksmodell
              som Centerpartiet tydligen har efterfrågat finns inte. Ingenstans
              i världen finns den, och i Sverige har det pågått under hela den
              här tiden på olika sätt ett arbete. IT-kommissionen hade bland
              annat ett uppdrag. Vad man har sagt i de här sammanhangen är:
              Vad är en missbruksmodell? Den löser inte de problem som vi kanske
              i olika sammanhang tror att den gör. Den skapar nya.
            </seg>
            <seg xml:id="i-78056e346b724e13-0">
              Att renodla den och gå till ytterligheter innebär att allting
              som inte är förbjudet är tillåtet. Så kan man ju inte ha det utan
              att man i så fall skulle göra långa listor med vad som är förbjudet.
              Det skulle ju inte förenkla någonting. EG-direktivet ger inget
              utrymme för en missbruksmodell, har vi ju hävdat alltsedan den
              första personuppgiftslagsutredningen, Dataskyddsutredningen, när
              vi skulle implementera direktivet. Där sades entydigt från alla
              att direktivet inte gav utrymme för någon missbruksmodell.
            </seg>
            <seg xml:id="i-e2eb5f65435cb656-0">
              Sedan har tiden verkat för oss, sade jag. Jag sade inte att regeringen
              nu har gjort något, utan det här har varit en lång process. Man
              har heller inte lyckats få det stöd som hade behövts för att ändra
              ett direktiv i EG. Man fick med sig några länder, och kommissionen
              har lyssnat. Det tycker jag är det viktiga: Man har där gjort
              en del uttalanden till stöd för det svenska arbetet. Samtidigt
              har man sagt att man inte kommer att göra några förändringar av
              direktivet eftersom det tog så många år att utforma det. Jag tror
              att det tog fem år, och det var ett väldigt slit. Jag vet inte
              om jag törs använda uttrycket våga, men man ger sig i alla fall
              inte lättvindigt in i ett sådant arbete igen. Tiden får verka,
              återigen.
            </seg>
          </u>
          <note type="speaker" xml:id="i-d3db98a4d924c755-0">
            Anf. 104 KERSTIN LUNDGREN (c) replik:
          </note>
          <u who="kerstin_lundgren_078b71" xml:id="i-84a099f6bd1ff7f8-6">
            <seg xml:id="i-8c48618db499a352-0">
              Fru talman! Jo, tiden lär nog få verka! Den har ju fått verka
              under de sju år som har gått. Jag har inte sagt att man här och
              nu har hittat lösningen, utan det har naturligtvis pågått under
              hela den långa processen. Problemet är att man från början från
              regeringens sida inte ville se möjligheterna att jobba vid sidan
              om den mycket rigida tolkningen, den tolkning som man valde att
              göra i Sverige.
            </seg>
            <seg xml:id="i-5b94844aa2e1e4f3-0">
              Från vår sida, fru talman, har vi ju till och med hävdat att
              vi helt skulle avskaffa personuppgiftslagen och haft yrkanden
              om detta, för att vi skulle komma vidare framåt. Nu har vi kommit
              en bit på väg i en missbruksriktning, men problemet, fru talman,
              kvarstår: Missbruksmodellen är bara ett undantag från den normala
              hanteringsordningen, hanteringsmodellen, och det gör att jag som
              brukare har oerhört svårt att bedöma enligt vilken ordning jag
              ska hantera detta. Det skapar naturligtvis inte någon enkelhet
              inte för brukaren och inte heller, fru talman, för den som ska
              pröva frågan i rättsligt hänseende om och när detta inträffar.
            </seg>
          </u>
          <note type="speaker" xml:id="i-4030d08af90f3dca-0">
            Anf. 105 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-5519cba2317e5ebf-4">
            <seg xml:id="i-41a44f2e695f7eb2-0">
              Fru talman! Nej, och det faktumet redogjorde jag för: Oavsett
              vilken modell man har eller vad man kallar den krävs det naturligtvis
              att praxis får växa fram.
            </seg>
            <seg xml:id="i-cda6b0077a59cfbe-0">
              Jag utgår ifrån att Kerstin Lundgren har tagit del av vad propositionen
              ger som handlingslinje. Det finns alltså fem punkter som kan ge
              mycket god vägledning i arbetet inledningsvis.
            </seg>
            <seg xml:id="i-73202883f72322c3-0">
              Jag är mycket medveten om vad Centerpartiet har presenterat för
              förslag genom åren, nämligen att avskaffa PUL, vilket vore detsamma
              som att lämna oss i ett laglöst land. Jag tror att Centerpartiets
              hållning i någon mån har bidragit till att underblåsa en del av
              kritiken och misstroendet mot personuppgiftslagen. Jag har stött
              på i debatter att forskare och annat sakkunnigt folk säger att
              personuppgiftslagen i sin utformning är betydligt bättre än sitt
              rykte. Då vill jag hävda att den blir allt bättre med tiden.
            </seg>
          </u>
          <note type="speaker" xml:id="i-dc927d4fedd2c1ea-0">
            Anf. 106 INGVAR SVENSSON (kd):
          </note>
          <u who="ingvar_svensson_8b2598" xml:id="i-9a668b6bb257c6e9-1">
            <seg xml:id="i-47e7e259a3f6c693-0">
              Fru talman! När jag återkom till riksdagen 1998 var det två saker
              som vräktes över mig. Den ena var just frågorna om personuppgiftslagen.
              Den hade då nyligen trätt i kraft, och jag var inte så där väldigt
              väl påläst på den, även om jag försökte följa politiken under
              min tid i öknen, eller hur man ska säga.
            </seg>
            <seg xml:id="i-464cf52385199436-0">
              Det var ett oerhört tryck från allmänheten. Mejlboxen fylldes
              och brev, telefonsamtal och så vidare kom kring de här frågorna.
              Man kan konstatera att det var mycket diskussion om skadade tummar
              och sådant där, och det ledde ju också till ett rättsfall. Det
              visade sig att vi hade varit alldeles för mycket av bror Duktig
              när det gällde att tillskapa personuppgiftslagen och att vi egentligen
              hade gått längre än vad man hade avsett med dataskyddsdirektivet.
            </seg>
            <seg xml:id="i-d1dca1d1faac6c21-0">
              Riksdagen har ju ett antal gånger behandlat de här frågorna,
              och man har gett regeringen i uppdrag att försöka omförhandla
              dataskyddsdirektivet. Men vi vet ju hur det är med det: Det tar
              väldigt lång tid att få fram förändringar i den typen av direktiv.
              Det arbetet måste så klart fortgå.
            </seg>
            <seg xml:id="i-48c56146200e9032-0">
              Det här ledde också så småningom fram till att vi hade mycket
              intensiva sjupartiöverläggningar på andra sidan vattnet här under
              förra mandatperioden. De kombinerades ibland med ganska goda luncher,
              men det viktiga var ju faktiskt att man skulle hitta vägen ut
              ur detta och hitta en annan modell. Så småningom tillsatte man
              också en utredning med samma handläggare som vi överlade med där,
              och man har hittat fram till en missbruksmodell, eller rättare
              sagt en modell som prövas inom dataskyddsdirektivets möjligheter.
              Det finner vi vara väl avvägt. Sedan kommer det förstås att dyka
              upp problem på vägen, men det kommer vi att få se i rättstillämpningen
              om det finns ytterligare problem eller luckor som behöver täppas
              till.
            </seg>
            <seg xml:id="i-c64c48676df5bc35-0">
              Fru talman! Jag blev lite konfunderad när Helena Bargholtz talade
              om att yttrandefrihetsgrundlagen var väldigt efter när det gäller
              utvecklingen på personuppgiftssidan. Faktum är ju att i § 7 står
              det att bestämmelserna i personuppgiftslagen inte gäller om de
              skulle stå i strid med bestämmelserna i tryckfrihetsförordningen
              och yttrandefrihetsgrundlagen.
            </seg>
            <seg xml:id="i-477352d585e98221-0">
              Sedan kan jag väl säga att en ytterligare källa till förvåning
              är att Folkpartiets representant i samrådsgruppen till Tryck-
              och yttrandefrihetsberedningen från sitt håll inte är särskilt
              benägen att göra förändringar i lagstiftningen. Det kanske finns
              lite olika signaler från Folkpartiet i den delen.
            </seg>
          </u>
          <note type="speaker" xml:id="i-666dc8998774869d-0">
            Anf. 107 MATS EINARSSON (v):
          </note>
          <u who="mats_einarsson_7b24f2" xml:id="i-370d4b134dea295a-2">
            <seg xml:id="i-cb1b4d8ad3082686-0">
              Fru talman! Det var någon Barbro, tror jag som sade att PUL är
              bättre än sitt rykte, och om det kan man säga att det inte är
              så svårt.
            </seg>
            <seg xml:id="i-c7938a5cba7d6759-0">
              Precis som Ingvar Svensson kastades jag in i den här debatten
              efter valet 1998. Farhågorna om vad PUL innebar var ju ganska
              alarmerande. Man skulle inte kunna publicera en hemsida där man
              talade om vad Chiles diktator hette på 70-talet, man skulle inte
              kunna publicera kommunfullmäktiges ledamöter och man skulle inte
              kunna ha en hemsida där man talade om att en arbetskamrat hade
              vrickat foten eller slagit tummen. Det föreföll vara så att PUL
              innebar att helt harmlösa personuppgifter inte skulle kunna publiceras
              på hemsidor, därför att man betraktade det faktum att man kunde
              läsa en hemsida utifrån EU-området som en överföring till tredjeland.
            </seg>
            <seg xml:id="i-197bfda415f685d1-0">
              I konstitutionsutskottet fick vi av regeringen höra: Ja, detta
              är inte riktigt vettigt ni har helt rätt i det men tyvärr: EG-direktivet
              är skrivet på ett sådant sätt att det inte går att skriva en vettig
              lag. Vi får försöka göra det bästa av det.
            </seg>
            <seg xml:id="i-b82430f3c18417c9-0">
              I utskottet vek vi väl oss lite motvilligt för den juridiska
              expertisen, men hävdade att regeringen ändå måste försöka att
              dels få till en ändring av EG-direktivet men även se över om det
              inte går att ändra lagen i alla fall, åtminstone lite grann en
              tulipanaros, om man så vill. Och steg för steg har denna tulipanaros
              ändå materialiserat sig till följd av de med tiden alltmer kreativa
              juristerna på Justitiedepartementet, kanske till och med med visst
              bistånd från konstitutionsutskottet.
            </seg>
            <seg xml:id="i-a7fa42000db4c805-0">
              Man kan i och för sig lite grann förstå Lagrådet, som lite surt
              i sitt yttrande anmärker på att man första gången sade att det
              här inte gick att göra nu går det helt plötsligt. Ja, det är väl
              så som politiken fungerar ibland!
            </seg>
            <seg xml:id="i-1fc1f14963a6ef63-0">
              Det som förefaller har varit ganska avgörande det vet ju inte
              jag egentligen är det domstolsutslag i EG-domstolen där man helt
              fräckt säger att det inte föreligger någon överföring till tredjeland
              bara för att man publicerar något på en hemsida. Det är ju i sak
              ett väldigt förnuftigt ställningstagande. Vi hade ju den uppfattningen
              att man skulle gå efter det som stod i direktivet, men riktigt
              så tyckte inte EG-domstolen att man skulle se på saken.
            </seg>
            <seg xml:id="i-87af7edf4578ae32-0">
              Den kreativa politikutvecklingen har ju sina sidor. Just i det
              här fallet var det alldeles utmärkt att man kunde tolka direktivet
              på ett sådant förnuftigt sätt.
            </seg>
            <seg xml:id="i-537dbca2eb4b3d2a-0">
              Det vi nu gör är det som regeringen för tillfället tror är möjligt
              att göra inom ramen för direktivet, och det är bra. Det innebär
              en ganska avsevärd förbättring. Om vi så småningom kan få till
              stånd en lagstiftning som både är logisk, begriplig och fullt
              ut förutsägbar får väl framtiden visa. Jag tror ändå att det är
              klokt av oss att nu rösta för utskottets förslag i betänkandet
              och mot reservationerna.
            </seg>
          </u>
          <note type="speaker" xml:id="i-8d897bc3d3c532a0-0">
            Anf. 108 HELENA BARGHOLTZ (fp):
          </note>
          <u who="helena_bargholtz_f14960" xml:id="i-565cfd2fa1fe013e-1">
            <seg xml:id="i-d82ea92e55271ff6-0">
              Fru talman! Jag var lite sen med att begära replik när Barbro
              Hietala Nordlund gjorde sitt inlägg och ska därför ta upp en sak
              där jag vill höra hennes synpunkter.
            </seg>
            <seg xml:id="i-ff440ac5f8b46720-0">
              Först vill jag dock säga att det känns skönt att höra att både
              Mats Einarsson och Ingvar Svensson var lika förvirrade som jag
              kände mig när jag som ny ledamot 1998 kom in i riksdagen och fullständigt
              sköljdes över av PUL, något som jag under min tid som kommunalpolitiker
              aldrig hade hört talas om.
            </seg>
            <seg xml:id="i-efef8501c6518086-0">
              Jag vill knyta an till kommunalpolitiken. Vi har i en reservation
              från Folkpartiet talat om att vi tycker att det är viktigt att
              personuppgiftslagens konsekvenser för möjligheten till samhällsinformation
              på Internet uppmärksammas. I dag finns det fortfarande kommuner
              som vägrar att publicera vilka personer som sitter i till exempel
              kommunfullmäktige, i olika nämnder och så vidare om dessa inte
              gett sitt uttryckliga tillstånd.
            </seg>
            <seg xml:id="i-b89693e55cb9ba07-0">
              Jag och Folkpartiet tycker inte att det är rimligt. Vi tycker
              att om man har ett offentligt uppdrag ska man också våga stå för
              det. Det ska inte vara möjligt att anonymt utöva ett förtroendeuppdrag
              i det allmännas tjänst. Därför vill vi att Datainspektionen får
              i uppdrag att ta upp frågan med Sveriges Kommuner och Landsting.
              Barbro Hietala Nordlund borde väl hålla med om att det är rimligt
              att alla vi som har offentliga uppdrag också ska våga stå för
              det offentligt.
            </seg>
          </u>
          <note type="speaker" xml:id="i-4792d6b3135d0042-0">
            Anf. 109 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-5519cba2317e5ebf-5">
            <seg xml:id="i-de48c1a1908e12bc-0">
              Fru talman! Ja, absolut, och det har regeringen också tagit fasta
              på. Man gjorde en förändring i förordningen för att förtydliga
              detta, och det har också varit föremål för domstolsutslag. Det
              var ju en het fråga i samband med personuppgiftslagens införande.
            </seg>
            <seg xml:id="i-8f5837de25808605-0">
              Det som är motsägelsefullt i detta är att man ska inneha ett
              offentligt förtroendeuppdrag. Jag skulle vilja se den politiker
              i en kommunal nämnd eller i fullmäktige som vägrar låta sitt namn
              vara med. Det som i detta avseende ska göras är allaredan gjort,
              skulle jag vilja säga, i och med att regeringen vidtagit dessa
              åtgärder. Självklart skulle jag också vilja se den kommun som
              i dag har några skäl som förhindrar dem, utifrån personuppgiftslagen,
              från att publicera sådant som man vill göra offentligt. Ge mig
              exempel på det i så fall, Helena Bargholtz.
            </seg>
            <seg xml:id="i-19df7e312bfab184-0">
              Det råder ingen tvekan om denna fråga, och det råder kunskap
              om den i kommunerna och landstingen. Jag kan se på min egen kommun
              att det inte är något problem.
            </seg>
          </u>
          <note type="speaker" xml:id="i-c0f263638134180d-0">
            Anf. 110 HELENA BARGHOLTZ (fp) replik:
          </note>
          <u who="helena_bargholtz_f14960" xml:id="i-565cfd2fa1fe013e-2">
            <seg xml:id="i-06f3294447b201da-0">
              Fru talman! Jo, uppenbarligen är det ett problem eftersom jag
              hört det från olika håll. Skillnaden är att det inte handlar om
              att kommunen får göra det. Vi vill att kommunerna ska göra det.
              De ska inte kunna slippa undan, utan det är självklart att de
              som har offentliga uppdrag också ska finnas tillgängliga på kommunens
              hemsida.
            </seg>
            <seg xml:id="i-9cf188fa9372f908-0">
              Jag ser att här finns nyansskillnader. Barbro Hietala Nordlund
              talar om att kommunerna får göra det, medan vi vill gå ett steg
              längre. Det handlar om att kommunerna ska göra det.
            </seg>
          </u>
          <note type="speaker" xml:id="i-31781b6f6d6dc405-0">
            Anf. 111 BARBRO HIETALA NORDLUND (s) replik:
          </note>
          <u who="barbro_hietala_nordlund_225ab7" xml:id="i-5519cba2317e5ebf-6">
            <seg xml:id="i-f7f74022557c47e3-0">
              Fru talman! Det här blir en lite lustig debatt, tycker jag. Kommunerna
              har möjlighet att göra det. I annat fall får det bli fråga om
              en annan lagstiftning där vi går in och ålägger kommunerna på
              vilket sätt de ska låta sig komma till offentligt uttryck och
              publiceras i olika sammanhang.
            </seg>
            <seg xml:id="i-c29ba020eb495bc5-0">
              Nog tycker jag att den kommunala självständigheten talar för
              att de själva väljer det sätt som är lämpligt. Det viktiga är
              att vi inte har en lagstiftning som hindrar dem i det avseendet.
              Det kan jag vara beredd att ta ansvar för, men jag är inte beredd
              att ålägga kommunerna att använda ett speciellt medium för att
              göra offentlighet av sina förtroendevalda eller sina beslut.
            </seg>
          </u>
          <note type="speaker" xml:id="i-72892364422e7b8b-0">
            Anf. 112 HELENA BARGHOLTZ (fp) replik:
          </note>
          <u who="helena_bargholtz_f14960" xml:id="i-565cfd2fa1fe013e-3">
            <seg xml:id="i-72f29903b28ca6c4-0">
              Fru talman! Vi kan konstatera att vi vill gå längre från Folkpartiets
              sida. Vi tycker att kommunerna ska åläggas att göra detta i den
              mån de inte gör det.
            </seg>
          </u>
          <note xml:id="i-44b57238d00609fe-3">
            Överläggningen var härmed avslutad.
          </note>
          <note xml:id="i-eeb22b4b3d199b4b-0">
            13 § Vidgad samordnad länsförvaltning i Gotlands län
          </note>
          <note xml:id="i-1c38eaf9af202e36-4">
            Föredrogs
          </note>
          <note type="speaker" xml:id="i-ac2b2e76bb9fcadb-0">
            Anf. 113 HELENE PETERSSON (s):
          </note>
          <u who="helene_petersson_450e0f" xml:id="i-b288e37660aa7d5d-6">
            <seg xml:id="i-309039da706c92f2-0">
              Fru talman! Vidgad samordnad länsförvaltning på Gotland har pågått
              sedan den 1 januari 1998. Länsarbetsnämnden och skogsvårdsstyrelsen
              inordnas i länsstyrelseorganisationen. Det senaste beslutet om
              förlängning sträckte sig till och med utgången av 2006, och nu
              står vi inför samma val som när utskottet debatterade förlängningen
              med regionförsöket i Skåne och Västra Götaland. Ska vi avveckla?
              Ska vi förlänga? Eller ska vi permanenta?
            </seg>
            <seg xml:id="i-46fd7107a0b04421-0">
              Man kanske kan diskutera om det kan kallas försöksverksamhet
              när försöket pågått i snart tio år, men det finns i detta sammanhang
              ett särskilt skäl till den långa perioden, nämligen Ansvarskommitténs
              arbete. Det vore ologiskt att inte förlänga även denna försöksverksamhet
              till utgången av 2010 för att låta Ansvarskommittén ta ett samlat
              grepp över hur statens verksamhet ska vara utformad på regional
              nivå. Ansvarskommittén får också mycket erfarenhet att ta med
              i sina förslag utifrån en verksamhet som pågått under så pass
              lång tid, vilket kan vara en fördel. Kommittén har tid på sig
              till den 28 februari 2007.
            </seg>
            <seg xml:id="i-1a4444dd27d46b49-0">
              Det har gjorts två utvärderingar under den tid som försöksverksamheten
              pågått. De flesta remissinstanser förordar att verksamheten ska
              permanentas. Några tycker emellertid att länsarbetsnämnden och
              skogsvårdsstyrelsen bör återgå till sina respektive huvudmyndigheter.
            </seg>
            <seg xml:id="i-1329f83a84562c00-0">
              Det tar alltid tid innan en organisation sätter sig, vilket kanske
              är en av fördelarna med att försöket får längre tid på sig. Skälet
              till att ett enigt utskott förordar förlängning är dock hänvisningen
              till Ansvarskommitténs arbete och att de båda försöken synkroniseras
              tidsmässigt.
            </seg>
          </u>
          <note xml:id="i-2bd7f170af615a27-0">
            Med detta, fru talman, yrkar jag bifall till utskottets förslag
            i betänkandet.
          </note>
          <note type="speaker" xml:id="i-d98b8dfb42b70dae-0">
            Anf. 114 KERSTIN LUNDGREN (c):
          </note>
          <u who="kerstin_lundgren_078b71" xml:id="i-84a099f6bd1ff7f8-7">
            <seg xml:id="i-114a5ef13551d1e7-0">
              Fru talman! I denna del kan man göra det hela väldigt kort och
              enkelt. Vi har från vår sida haft synpunkter när det gäller frågan
              om den försöksverksamhet som kammaren beslutat om för Skåne län
              och Västra Götalands län. Vi har inte tyckt att den skulle fortsätta
              på det sätt som nu sker med försök utan i stället få en permanent
              lösning. Det handlar om direktvalda regionala organ.
            </seg>
            <seg xml:id="i-221c0714bc93f37d-0">
              I det här fallet handlar det om länsförvaltningen och en fortsatt
              försöksverksamhet med vidgad samordnad länsförvaltning. Det är
              en helt annan fråga, en fråga som de facto naturligen också kommer
              att påverkas av Ansvarskommittén. Därför, fru talman, biträder
              även vi detta betänkande.
            </seg>
          </u>
          <note xml:id="i-44b57238d00609fe-4">
            Överläggningen var härmed avslutad.
          </note>
          <note xml:id="i-fd99c95266004a97-0">
            14 § Säkerhet i vägtunnlar
          </note>
          <note xml:id="i-1c38eaf9af202e36-5">
            Föredrogs
          </note>
          <note xml:id="i-d756971d57248cf6-0">
            Tredje vice talmannen konstaterade att ingen talare var anmäld.
          </note>
          <note xml:id="i-9c41582592362979-0">
            15 § Nya mål i jämställdhetspolitiken
          </note>
          <note xml:id="i-1c38eaf9af202e36-6">
            Föredrogs
          </note>
          <note type="speaker" xml:id="i-4aad83b352ad7a73-0">
            Anf. 115 MARYAM YAZDANFAR (s):
          </note>
          <u who="unknown" xml:id="i-a8cbb0ab5d029084-20">
            <seg xml:id="i-da98f765eb83b17b-0">
              Fru talman! Det är nu dags att debattera arbetsmarknadsutskottets
              betänkande om nya mål i jämställdhetspolitiken. Ärendet behandlar
              regeringens jämställdhetsproposition med det nya övergripande
              målet att kvinnor och män ska ha samma makt att forma samhället
              och sina egna liv.
            </seg>
            <seg xml:id="i-8d76453e992bb571-0">
              I propositionens namn hittar vi det centrala begreppet makt.
              Om vi utgår från att makten är relativt konstant kan vi konstatera
              att maktfördelning mellan kvinnor och män inte kan ske genom att
              den totala summan makt ökar. I stället måste kvinnor och män i
              olika delar av samhället ge avkall på viss makt för att makten
              ska bli jämnt fördelad.
            </seg>
            <seg xml:id="i-424c8c936e894766-0">
              Förutom det övergripande målet finns fyra delmål för jämställdheten
              i samhällets olika delar.
            </seg>
            <seg xml:id="i-1f2d413de588fd76-0">
              Det första är en jämn fördelning av makt och inflytande. Kvinnor
              och män ska ha samma rätt och möjlighet att vara aktiva samhällsmedborgare
              och att forma villkoren för beslutsfattande.
            </seg>
            <seg xml:id="i-d2b5451451bd7dd4-0">
              Vi befinner oss just nu i en av världens mest jämställda parlamentariska
              församlingar. Därmed skulle somliga kunna tro att det första delmålet
              är uppfyllt. Men om vi i stället riktar blicken mot näringslivet
              och bolagsstyrelser ser vi att så inte är fallet. För att kvinnor
              ska kunna uppnå den reella makten krävs inflytande över vilka
              frågor som tas upp på dagordningen och vilka som avvisas, kunskap
              och tillgång till informella beslutsvägar och frihet från förtryckande
              behandling.
            </seg>
            <seg xml:id="i-a411c1adf3cc5159-0">
              Det andra är ekonomisk jämställdhet. Kvinnor och män ska ha samma
              möjligheter i fråga om utbildning och betalt arbete som ger ekonomisk
              självständighet livet ut. Den bristande jämställdheten på detta
              område i dag gäller främst inte tillgången till utbildning eller
              tillgången till arbetsmarknaden utan skillnader i förutsättningar,
              möjligheter och villkor beträffande utbildning och betalt arbete
              samt det faktum att kvinnor fortfarande tjänar bara 82 % av männens
              lön. Här är det centrala att utbildningssystemet fortfarande är
              könssegregerat och att arbetsmarknaden är könsuppdelad.
            </seg>
            <seg xml:id="i-2e53a89c0b4a2605-0">
              Det tredje är en jämn fördelning av det obetalda hem- och omsorgsarbetet.
              Kvinnor och män ska ta samma ansvar för hemarbetet och ha möjlighet
              att ge och få omsorg på lika villkor. Central i svensk välfärds-
              och jämställdhetspolitik är tanken att människor inte ska behöva
              välja mellan arbete och familj. Det ska vara möjligt att förena
              avlönat arbete med att ha familj för både kvinnor och män.
            </seg>
            <seg xml:id="i-8b6fd96bf4483222-0">
              Det fjärde är att mäns våld mot kvinnor ska upphöra. Kvinnor
              och män, tjejer och killar ska ha samma rätt och möjlighet till
              kroppslig integritet. Våldet som kvinnor utsätts för är den yttersta
              konsekvensen av mäns överordning och kvinnors underordning. Därför
              måste denna struktur och alla uttryck för fysiskt, psykiskt och
              sexuellt våld stoppas.
            </seg>
          </u>
          <note type="speaker" xml:id="i-fbe14aa53e7331db-0">
            Anf. 116 MAGDALENA ANDERSSON (m):
          </note>
          <u who="magdalena_andersson_79da6b" xml:id="i-b20f01813c30c20b-0">
            <seg xml:id="i-914d0cf408193dd2-0">
              Herr talman! Ord som feminism, underordning och könsmaktsordning
              är ord som till sitt innehåll är viktiga och intressanta men som
              används på ett sätt som utesluter i princip alla andra politiska
              lösningar än traditionell vänsterpolitik. Det är något som också
              detta betänkande genomsyras av.
            </seg>
            <seg xml:id="i-9072b490ec5d1670-0">
              Moderaternas syn på jämställdheten utgår från alla människors
              lika värde och varje människas rätt till respekt för sin person,
              sina val och sina känslor. Ingen ska särbehandlas på grund av
              kön eller av andra skäl. Människor har rätt att bli betraktade
              som individer och inte som delar av en viss grupp som godtyckligt
              tillskrivs vissa egenskaper, behov eller förutsättningar. Vår
              politik för en verklig jämställdhet och frihet för kvinnor och
              män i Sverige utgår från vår grundläggande idé om alla människors
              frihet.
            </seg>
            <seg xml:id="i-ff43b0eb7abfaeca-0">
              Det är en självklarhet att alla människor oavsett kön ska ha
              samma möjligheter, rättigheter och skyldigheter på livets alla
              områden. Vi anser att detta både bör och ska vara det naturliga
              och övergripande målet i svensk jämställdhetspolitik.
            </seg>
            <seg xml:id="i-fc7e41d9d6bc08c0-0">
              Vi motiverar vårt övergripande mål på ett annat sätt än regeringen
              gör, och vi har förslag på andra delmål än de som regeringen föreslår.
              Jag kommenterar dem lite längre fram. Dessutom avvisar vi regeringens
              förslag om att inrätta en myndighet för jämställdhetsfrågor. Det
              är inte det samlade grepp som behövs. Moderaterna vill ha en sammanhållen,
              enhetlig lagstiftning snarast möjligt. Vi vill slå samman de olika
              ombudsmännen till en gemensam myndighet. Det är det tydligaste
              och mest fruktbara på längre sikt.
            </seg>
            <seg xml:id="i-42705a4f6a962448-0">
              Herr talman! I en demokrati och rättsstat garanterar likheten
              inför lagen att alla medborgare behandlas lika och ges samma möjligheter
              men också att vi har samma skyldigheter. Något annat är otänkbart.
              Regeringens delmål om makt och inflytande har nu fokus på kvinnors
              och mäns rättigheter och möjligheter, men vart tog skyldigheterna
              vägen för individen, för samhällsmedborgaren? För oss moderater
              är det en lika stor självklarhet att poängtera de skyldigheter
              vi som individer har gentemot varandra och samhället i övrigt
              som våra rättigheter.
            </seg>
            <seg xml:id="i-8dae1b9866c2b763-0">
              Vårt första delmål blir därför: Kvinnor och män ska ha lika rättigheter,
              möjligheter och skyldigheter i samhället.
            </seg>
            <seg xml:id="i-a0a8ae6f0b3ec3ed-0">
              Vi motsätter oss varje form av kvotering. Kvotering är matematisk
              rättvisa, något som riskerar att cementera en förlegad syn på
              att kvinnor behöver särskilda åtgärder för att ta sig fram. Vi
              tycker att det är precis lika fel att ta in en kvinna i en styrelse
              för att hon är en kvinna som att ta in en man för att han är man
              eller någon med invandrarbakgrund, med funktionshinder och så
              vidare. Långsiktig, hållbar jämställdhet kräver i stället något
              annat. Det kräver attitydförändringar, och det går inte att lagstifta
              fram. Det krävs en öppen diskussion och ett ansvarstagande från
              oss alla.
            </seg>
            <seg xml:id="i-57ab1b403c328540-0">
              Makten och inflytandet börjar i den egna vardagen, genom att
              man kan försörja sig själv och leva på sin lön. Det betyder att
              den kanske viktigaste formen av oberoende är att kunna leva på
              sin lön. Jämställdhetspolitiken handlar till stor del om att ge
              kvinnor lika möjligheter att skaffa sig den ekonomiska makt som
              män har. Därför är ekonomisk frihet bland de viktigaste jämställdhetsreformerna.
            </seg>
            <seg xml:id="i-abe47bba7b4f9617-0">
              En av de viktigaste prioriteringarna är att bidra till ökade
              inkomster för kvinnor. Vi moderater föreslår en skatte- och bidragsreform
              som skulle innebära betydande skattesänkningar för främst låg-
              och medelinkomsttagare som arbetar deltid. Vilka är då det? Jo,
              det är kvinnorna.
            </seg>
            <seg xml:id="i-94bab1245782ab71-0">
              Men ekonomiskt oberoende betyder mer än bara höjd lön. Vi vill
              också öka möjligheter för kvinnor att kunna göra lönekarriär och
              kunna bryta den manliga dominansen inom företagandet. Fler kvinnor
              borde få chansen att utvecklas inom sina valda yrken och ta sig
              uppåt på lönestegen i karriären. Det skulle också innebära fler
              kvinnor i sektorer som tidigare har varit förbehållna männen och
              på lång sikt bidra till en riktig, reell och hållbar jämställdhet.
            </seg>
            <seg xml:id="i-e8506b35bde1c0f8-0">
              I dag, herr talman, är mer än hälften av Sveriges yrkesarbetande
              kvinnor hänvisade till den offentliga sektorn som arbetsgivare
              och saknar i praktiken tillgång till en fri arbetsmarknad. Den
              offentliga sektorn har blivit en kvinnofälla. Om man en gång har
              hamnat där är det svårt att ta sig därifrån. Det finns inget att
              välja på.
            </seg>
            <seg xml:id="i-9342ac1529bbbad0-0">
              Vi vill därför öppna för alternativ i vården, skolan och omsorgen.
              Gårdagens beslut här i kammaren om fri etableringsrätt för förskolor
              ger en sådan möjlighet, och vi gläds, även om Socialdemokraterna
              med all kraft har motarbetat detta. Vi anser att det behövs mer
              av detta, inte mindre. Allians för Sverige föreslår en startlag
              som gör det möjligt för läkare, sjuksköterskor, undersköterskor
              och andra att skapa nytt och välja inom sin egen arbetsmarknad.
            </seg>
            <seg xml:id="i-3522748eb10d8d99-0">
              Inom Allians för Sverige föreslår vi också en skattesänkning
              för hushållstjänster. Vi vill införa en 50-procentig skattereduktion
              på utgifter för arbetskostnader upp till 100 000 kr. Det är märkligt
              att snart sagt alla utom Socialdemokraterna ser det positiva med
              vårt förslag om hushållstjänster. Senast var det fackföreningen
              HTF och Byggnads som tillsammans ställde sig bakom detta förslag.
              Min uppmaning här i dag är: Gör det ni också! Våga välja förnyelse,
              förnuft och framtidstro!
            </seg>
            <seg xml:id="i-e543c5b3b2b2fa63-0">
              Vårt delmål om ekonomisk jämställdhet är därför: Kvinnor och
              män ska ha lika möjligheter och villkor i fråga om utbildning,
              arbete och företagande för att kunna uppnå varaktig ekonomisk
              självständighet.
            </seg>
            <seg xml:id="i-5cba4f8c9a3ef2d5-0">
              Moderaternas utgångspunkt är att både män och kvinnor vill arbeta
              och ta ansvar för sina liv, sina familjer och sina barn. Och att
              ha ett arbete är mer än bara ett sätt att dra in pengar till hemmet.
              Det är en viktig del av den personliga identiteten och självkänslan.
              Att underlätta för kvinnor att förvärvsarbeta samtidigt som de
              skapar en familj är en viktig del av jämställdhetspolitiken.
            </seg>
            <seg xml:id="i-5aa7179a54824eb6-0">
              Ett första steg är att männen tar sin del av ansvaret för att
              sköta barn och hem, för att underlätta för kvinnor men också för
              att det har ett värde i sig. Men vi tror inte på tvingande lagstiftning
              i syfte att förmå fäder att ta ett större ansvar hemma, och vi
              avvisar alla förslag om kvoterad föräldraförsäkring. Däremot tror
              vi på incitament. Vi föreslår därför ett förvärvsavdrag i kombination
              med föräldraförsäkringen. Den förälder i familjen som har den
              lägsta inkomsten får en skattereduktion när den andre föräldern,
              den med högre inkomst, tar ut sin föräldraledighet.
            </seg>
            <seg xml:id="i-0f6d2affa7eb86a5-0">
              Vi vill dessutom göra det ekonomiskt möjligt också för mer högavlönade
              det är oftast män, som vi vet att vara föräldralediga, och vi
              accepterar regeringens förslag till höjning av taket i föräldraförsäkringen.
              Det skulle också, anser vi, förbättra kvinnornas incitament att
              gå tillbaka till arbetslivet. Men friheten att välja själv hur
              man vill sköta sin familj och sin fritid måste finnas kvar.
            </seg>
            <seg xml:id="i-9ffbea63edb39c40-0">
              Därutöver vill vi ge möjligheter för kommuner att låta finansieringen
              av barnomsorgen till de allra minsta barnen tillfalla de föräldrar
              som själva väljer att låta sina barn vara hemma lite längre.
            </seg>
            <seg xml:id="i-be8c943eca09f86f-0">
              Vårt mål för det obetalda hem- och omsorgsarbetet ska vara: Kvinnor
              och män ska ha lika möjligheter att kombinera privatlivet med
              arbete, efter egna önskemål och förutsättningar.
            </seg>
            <seg xml:id="i-61918b1b7fa78058-0">
              Ett ökat inflytande över den egna situationen, främst på arbetsplatsen,
              skulle bidra till att förbättra hälsan hos många kvinnor. Det
              finns ganska gott om undersökningar som visar det. Därför är ökad
              mångfald inom offentlig sektor också ett steg mot ett friskare
              Sverige. Det finns en problematik kring kvinnligt och manligt
              i sjukvården som måste synliggöras. Dessutom är det, när vården
              utformas, viktigt att beakta den kunskap som finns om kvinnors
              och mäns olika konstitution, symtom och behov. Vi vill att hälso-
              och sjukvården ska kvalitetssäkras genom att vi har en samlad
              tillsynsorganisation och genom att vårdens förutsättningar för
              kvinnor och män mer tydligt lyfts fram i forskningen. Därför behövs
              det ännu ett mål, och vi vill ha ett för hälsofrågor som lyder:
              Vård och omsorg ska vara tillgängliga på lika villkor för kvinnor
              och män.
            </seg>
            <seg xml:id="i-c96dd9b37a9a3285-0">
              Herr talman! Den socialdemokratiska regeringens misslyckande
              att rusta ett rättsväsende som inte tolererar brottslighet har
              till stor del bidragit till att våldet ökar, mot både män och
              kvinnor. Vi föreslår en rad konkreta åtgärder som syftar till
              att hejda våldet, att öka rättsväsendets kapacitet, att bekämpa
              brottsligheten och att öka tryggheten för alla.
            </seg>
            <seg xml:id="i-433a705279fdb05c-0">
              Vi vill öka antalet poliser till 20 000 år 2010. Synliga poliser
              är viktiga för att öka tryggheten hos medborgarna och för att
              minska risken för att brott ska begås. Och för att öka antalet
              poliser och förbättra förutsättningarna för rättsväsendet och
              öka tryggheten för alla vill Moderaterna tillföra rättsväsendet
              5 miljarder under de kommande tre åren.
            </seg>
            <seg xml:id="i-195293a345d311b1-0">
              En rättsstat som tydligt reagerar mot allt våld måste också ge
              kvinnor som blir misshandlade av närstående ett bättre skydd.
              Det ska inte längre råda någon tvekan om att kvinnomisshandel
              ska ge fängelsestraff. Straffen i Sverige måste höjas generellt.
              Överträdelse av besöksförbud måste straffas hårdare för att inskärpa
              allvaret i att utsätta människor för trakasserier och hot. Övervakningen
              av besöksförbud måste förbättras, till exempel genom att man använder
              elektronisk fotboja vid besöksförbud. Det ska finnas möjligheter
              till och resurser för att utrusta hotade kvinnor med larmpaket,
              skyddad identitet och, om det skulle behövas, livvakt. Allt det
              här är åtgärder som skulle öka tryggheten för kvinnor.
            </seg>
            <seg xml:id="i-de9781170eb3923f-0">
              Det finns en rad områden där kvinnor och flickor upplever diskriminering
              som strukturell eller kulturell. Ett exempel är unga kvinnor i
              så kallade hederskulturer, men det finns också en förlegad syn
              på flickor och kvinnor i vår egen kultur. Unga flickor får ofta
              stå ut med glåpord och angrepp på sitt kön, i form av svordomar
              och förolämpningar. Detta förtryck är oacceptabelt oavsett bakgrund.
              Vi föreslår att brottet förolämpning ska falla under allmänt åtal.
              Det ska vara lika straffbart att anspela på någons kön eller sexualitet
              i allmänhet som på någons ras, hudfärg, nationella eller etniska
              ursprung, trosbekännelse eller homosexuella läggning. Ställer
              regeringens företrädare, ministern, upp på detta?
            </seg>
            <seg xml:id="i-364a74fd6ec4940b-0">
              Lagstiftning, herr talman, är bara ett instrument för att tillförsäkra
              människor en rätt till frihet och frid. Därför är diskussionen
              om etik och moral lika viktig för att komma åt de problem som
              i dag drabbar främst kvinnor. Det går inte att lagstifta bort
              dåliga attityder, nedvärderande syn på kvinnor eller ett förtryckande
              beteende. Men det är nödvändigt att vi, genom opinionsbildning
              och öppen debatt, fokuserar på problemen och drar upp dem i ljuset
              för att på så sätt få den långsiktiga attitydförändring som ger
              varje människa möjlighet att forma sitt eget liv.
            </seg>
            <seg xml:id="i-480f8117ec20a9f9-0">
              Vi föreslår ett sista delmål: Svensk lag ska gälla lika för kvinnor
              och män. Våld och brott ska inte tolereras, oavsett vem som råkar
              ut för det eller vem som utför det.
            </seg>
            <seg xml:id="i-6cfbd92ef1e79348-0">
              Herr talman! Moderaterna står naturligtvis bakom samtliga reservationer
              i betänkandet med moderata förtecken, men för tids vinnande yrkar
              jag bifall till reservation 1.
            </seg>
          </u>
          <note type="speaker" xml:id="i-f75f003440caa18e-0">
            Anf. 117 TINA ACKETOFT (fp):
          </note>
          <u who="tina_acketoft_60c419" xml:id="i-245c61c6151b9dd9-0">
            <seg xml:id="i-aacd9033261b69c9-0">
              Herr talman! Detta är en stor dag. För om man får tro regeringen,
              med samarbetspartner, går jämställdhetspolitiken nu in i ett nytt
              skede. Eller rättare sagt: Det gjorde den faktiskt redan när regeringen
              överlämnade propositionen Nya mål i jämställdhetspolitiken .
            </seg>
            <seg xml:id="i-73567682553133d4-0">
              Om det är någonting som gör mig misstänksam så är det när man
              får en rubrik i 36 punkters fetstil som innehåller något av orden
              nya, extra, speciellt, bäst eller något liknande. Då kan man vara
              ganska så säker på att det är så här: Innehåller det som man ska
              få folk att läsa inte någonting nytt gäller det att i alla fall
              sätta folk i rätt frame of mind , som man kallar det, när de får
              upp skrivelsen.
            </seg>
            <seg xml:id="i-ba1e327a53ea7df0-0">
              Och det är faktiskt mest gammal skåpmat. Tack och lov är vi i
              denna församling inte så lättduperade att vi går på någonting
              som nya i 36 punkters fetstil.
            </seg>
            <seg xml:id="i-c0c91a488a7b6f4c-0">
              I jämställdheten inget nytt kanske skulle vara en bättre beskrivning
              av den här skrivelsen, men det kanske inte är fullt lika säljande.
              Vi vet nämligen redan allt som står här. Vi vet vilka brister
              som finns. Vi vet att vi har löneskillnader som är orättvisa vi
              kan allt om dem. Vi vet att vi har en könssegregerad arbetsmarknad.
              Vi vet att män utövar våld mot kvinnor och barn. Vi vet att kvinnor
              har mindre makt än män, och vi vet att män generellt i allt är
              överordnade kvinnor. I den här kammaren är vi rörande överens
              om att vi inte vill ha det så.
            </seg>
            <seg xml:id="i-a0f2f794a27a417a-0">
              Jämförelsevis, om man tänker på hur det ser ut i världen, har
              vi kommit en bra bit på vägen när vi talar om jämställdhet i Sverige.
              Det är viktigt att säga. Man ska inte alltid utmåla någon domedagsprofetia.
              Jag tror inte att det blir trovärdigt i längden. Och kvinnor och
              män i Sverige är faktiskt hyfsat överens om vikten av jämställdhet
              och om att allt annat faktiskt är orättvist.
            </seg>
            <seg xml:id="i-e56124b66dfcebc1-0">
              Men om vi ska vara ärliga har inte kampen direkt varit någon
              kamp på ganska lång tid. Det har inte varit som så att män direkt
              har behövt förändra sitt beteende för att åstadkomma den jämställdhet
              som vi nu har fått. Och det är inte så himla svårt för mig att
              förändra mitt beteende så länge jag egentligen inte behöver förändra
              någonting utan det bara är vackra ord.
            </seg>
            <seg xml:id="i-643ad6fb4a1dd6d2-0">
              En sak är faktiskt säker: Om vi vill gå vidare, om vi menar allvar
              med pratet om jämställdhet, att vi ska dela lika på kapitalet
              och på makten och på ansvaret och på rättigheter och skyldigheter,
              måste det bli en förändring. Män måste maka på sina bakar från
              styrelsestolarna, och kvinnor måste äntra dem. Vi kvinnor måste
              också ha rätten att få vara i styrelserummen eller i militära
              sammanhang eller här i detta parlament just för att vi är de individer
              vi är, inte för att vi ska vara mjuka feminina buffertar mellan
              karlakarlar. Det är alltså i högsta grad tid för en förändring,
              ett nytt skede i jämställdhetspolitiken.
            </seg>
            <seg xml:id="i-24448c3b8f3846ae-0">
              Herr talman! Jag vet knappt var jag ska börja. Jag tror att regeringen
              vill väl, och jag tror att man faktiskt har haft någon typ av
              avsikt. Man vill åstadkomma en bred förändring med propositionen
              och betänkandet. Men det spretar värre än en okammad tuppkam.
              Det innehåller i princip bara ett enda nytt förslag, en ny myndighet!
              Har ni hört något så drastiskt? Det ska bli en ny myndighet.
            </seg>
            <seg xml:id="i-826053cc340c3595-0">
              Rent instinktivt kan man se att det kravet är ett rejält underkännande
              av en politik man tidigare själv har fört, och det är vi många
              som skriver under på. När jag nu har ministern här, vilket är
              en lika ovanlig som trevlig överraskning, kanske han kan förklara
              vari denna myndighets uppdrag ska bestå. Det står att den ska
              bidra till att utveckla en effektiv jämställdhetspolitik.
            </seg>
            <seg xml:id="i-04bb3b620526d336-0">
              Att bidra till att utveckla en effektiv jämställdhetspolitik
              borde man nästan kunna hoppas är ett grundläggande krav för alla
              myndigheter, att de på något sätt ska bidra till en effektiv politik
              inom sitt område. Något annat verkar tämligen huvudlöst. Jag ska
              inte uppehålla mig vid detta. Jag är tämligen övertygad om att
              jag inte kan övertyga jämställdhetsministern om att ännu en myndighet
              inte är vad vi kvinnor eller män behöver i Sverige.
            </seg>
            <seg xml:id="i-05ef8109484cd7f1-0">
              Hur tydligt en myndighets uppdrag än skulle vara formulerat notera
              att jag inte säger att det är så, men om det skulle vara så kommer
              den inte att kunna ersätta verklig handlingskraft hos regeringen.
              Det finns nämligen redan myndigheter inom alla de områden som
              våra frågor berör. Vad regeringen i stället borde göra, om jag
              får drista mig till att ge jämställdhetsministern råd, är att
              ta ett särskilt ansvar för att myndigheterna ägnar sig åt det
              de ska inom jämställdhetsområdet och också att samordna det arbetet
              effektivt.
            </seg>
            <seg xml:id="i-27ced3c37fdc4d0f-0">
              Det gäller att skapa den röda tråden i jämställdhetsarbetet som
              alla skriker efter i stället för att komma pytsande med småpengar
              hit och småpengar dit efterhand som massmedierna belyser någon
              ny krisuppgift som råkar bli månadens smak. Ett sådant arbete
              gör ingen speciellt lyckligt. Det gör att resultatet blir dyrt
              och dåligt.
            </seg>
            <seg xml:id="i-2708cc1e71e4364a-0">
              Under en alliansregering blir det ingen ny myndighet. Däremot
              blir det en samordning mellan de myndigheter som finns. Låt mig
              också passa på att yrka bifall till reservation 27, så att vi
              har det svart på vitt. De pengarna och den kraften kan vi ägna
              åt att verkligen skapa konkreta åtgärder som minskar löneskillnaderna
              och skapar trygghet för kvinnor och barn som blir misshandlade
              eller våldtagna.
            </seg>
            <seg xml:id="i-671be66adca689d1-0">
              Herr talman! Det finns mycket jag vill säga. Det märks kanske.
              Jag vill ägna resten av min talartid åt en fråga som jag ändå
              tycker är viktigast inom jämställdhetsarbetet. Det finns grader
              i helvetet. Frågan är faktiskt livsviktig. Det handlar om mäns
              våld mot kvinnor och barn.
            </seg>
            <seg xml:id="i-a6a83748086f5f6a-0">
              Dag efter dag sker det, i alla typer av hem. Det utförs av nyktra
              som onyktra. Det är män av om någon märklig anledning anser sig
              ha rätten att banka frun gul och blå. Varje år anmäls 60 000 fall
              av våld, hot och ofredande. Varje år anmäls över 10 000 fall av
              sexualbrott. Varje år mördas 16 kvinnor av sin partner, nuvarande
              eller före detta.
            </seg>
            <seg xml:id="i-989af9060612e9c0-0">
              I går var det dags igen, och det följde samma mönster som vanligt.
              När kvinnan äntligen efter många år av hot och misshandel bestämmer
              sig för att gå, då klipper mannen till. Hon blev först skjuten
              för säkerhets skull, och därefter knivstucken. Som om inte det
              skulle vara nog var fyra av fem barn hemma, tror jag dessutom.
            </seg>
            <seg xml:id="i-81369cd251c81a58-0">
              Alla siffrorna och morden undantagna har vi ett gigantiskt mörkertal.
              Det är väl det enda vi kan vara säkra på. Jag vet att vi alla
              är lika upprörda över detta. Men varje år får vi höra från regeringen
              att detta är ett prioriterat område.
            </seg>
            <seg xml:id="i-20bb45b439fe0572-0">
              Mycket har gjorts, men det återstår mycket att göra. Det ska
              jag också säga till regeringens försvar. Det är inte rätt att
              säga att man står handfallen, men mycket återstår att göra.
            </seg>
            <seg xml:id="i-1346a590f51e64a2-0">
              Man kan fråga sig vad ett mål som: Mäns våld mot kvinnor ska
              upphöra, egentligen säger. Är det någon mer än jag som får känslan
              av peace, love and understanding ? Det är en vacker och fantastiskt
              formulerad mening, men den ger ingenting. Hur ska mäns våld mot
              kvinnor upphöra?
            </seg>
            <seg xml:id="i-f56fcf2d839df350-0">
              Jag är inne på mitt andra exemplar av rapporten Slag i luften
              som kom år 2004. Det är en svidande rapport där regeringen inte
              bara får slag på fingrarna utan rakt i solar plexus över den politik
              som är förd på området. Det är inte bara det. Den kommer dessutom
              med en handfull konkreta åtgärder på hur man skulle kunna stoppa
              mäns våld mot kvinnor.
            </seg>
            <seg xml:id="i-f946569b407a8b2b-0">
              Jag skulle vilja passa på att återigen fråga ministern: Vad avser
              han att göra med denna fantastiska skrivelse? Folkpartiet plockade
              upp inte alla punkter men ett antal av deras förslag och infogade
              i vår politik. Vi driver de frågorna som verklig konkret politik.
            </seg>
            <seg xml:id="i-eecb3fe64bfad754-0">
              Det ska införas familjevåldsenheter inom alla polismyndigheter
              så att vi verkligen får den samverkan som vi alla har talat så
              vackert om och en social myndighet som samverkar med Rikskriminalen,
              och så vidare.
            </seg>
            <seg xml:id="i-75adf420a1a591f2-0">
              Det ska finnas en kommunal brottsoffergaranti så att utsatta
              kvinnor och barn får det skydd de behöver. De ska inte behöva
              bli ihopplåstrade av kvinnor som i vanliga fall knypplar dukar
              och som nu ska knyppla ihop varandra. Staten ska ta ansvar för
              de brottsoffer som kvinnor och barn är.
            </seg>
            <seg xml:id="i-2e898a107aa02809-0">
              Vi säger också att en haverikommission ska skapas varenda gång
              en kvinna blir mördad så att vi kan lära av de mönster vi hela
              tiden ser, och så vidare. Det ska finnas specialenheter med kompetens
              om mäns våld mot kvinnor och barn inom alla myndigheter som arbetar
              med frågan. Det är inte så svåra saker att omvandla till praktik.
            </seg>
            <seg xml:id="i-cbd432e2296183d7-0">
              Jag vill avsluta med att ställa en rak fråga till ministern.
              Vad avser ministern att göra med de konkreta, goda och enkla förslag
              som skulle kunna leda till att vi åtminstone inte nästa år igen
              behöver säga att vi hade 1620 kvinnor som blev ihjälslagna av
              sina män, när vi faktiskt hade kunnat förhindra det?
            </seg>
          </u>
          <note type="speaker" xml:id="i-1994f0e3e0b58049-0">
            Anf. 118 STEFAN ATTEFALL (kd):
          </note>
          <u who="stefan_attefall_da9453" next="cont" xml:id="i-29f90a1696cec1cf-0"/>
          <note xml:id="i-2cb5edad259586a4-0">
            Herr talman! Först vill jag yrka bifall till reservation 3 om
            de övergripande målen och reservation 27 om jämställdhetsmyndigheten.
          </note>
          <u who="stefan_attefall_da9453" prev="cont" xml:id="i-9a11c0c53643b9b3-0">
            <seg xml:id="i-96aba05929deef84-0">
              Detta är en proposition och ett betänkande som handlar om målen
              för jämställdhetspolitiken. Då borde faktiskt debatten handla
              lite grann om idéerna bakom jämställdhetspolitiken och vad man
              egentligen vill.
            </seg>
            <seg xml:id="i-8e4547969565f844-0">
              Vi kristdemokrater har försökt att ta propositionen på allvar
              och har diskuterat igenom med varandra och också angett i en motion
              hur vi vill formulera jämställdhetspolitiska mål som passar i
              dagens samhälle och som sedan också leder till konkret politik.
            </seg>
            <seg xml:id="i-a3dc87e6e9373c11-0">
              Det finns en risk med jämställdhetspolitiska mål att det blir
              vackra ord, och sedan betyder de ingenting i praktiken. Vi är
              därför lite besvikna över att man inte hade en bättre tidsplanering
              och en bättre möjlighet att kunna remittera målen till olika utskott
              i riksdagen och få en rejäl beredning och engagemang från alla
              utskott som finns i riksdagen och diskutera: Vad innebär det här
              på vårt område?
            </seg>
            <seg xml:id="i-5ee6195999f7c5d9-0">
              I stället blev det snabbspår genom riksdagsmaskineriet för att
              klara en sen tidsplan på grund av en sen proposition. Det är ett
              arbete som inte skapar det breda engagemang som vi tycker är nödvändigt
              för den här typen av proposition. Det ska ändå vara grunden för
              vad som sedan ska komma av konkretion.
            </seg>
            <seg xml:id="i-c4f62e00751f2a46-0">
              Vi inom Kristdemokraterna vill nog påstå att vi kanske varit
              det parti som har jobbat igenom målen noggrannast av alla partier.
              Jag hoppas att ett undantag finns, och det är regeringen själv.
              Vi har självklart förslag till ett batteri av åtgärder i våra
              olika motioner. Men jag vill här ta fokus just på målformuleringarna
              och idéerna bakom jämställdhetspolitiken.
            </seg>
            <seg xml:id="i-7fb1c9bdf2da815d-0">
              1994 års mål, som lades av den dåvarande borgerliga regeringen,
              var bra. Vi håller med om att tiden talar för en översyn av de
              målen. Men vi är inte helt nöjda med det principiella synsätt
              som redovisas av regeringen.
            </seg>
            <seg xml:id="i-fe407e8530b4a894-0">
              Utgångspunkten för den kristdemokratiska jämställdhetspolitiken
              är alla människors absoluta och okränkbara värde. Jämställdhet
              får inte reduceras till enbart en kvinnofråga. Det är ytterst
              en fråga om mänskliga fri- och rättigheter. Det handlar om kvinnors
              och mäns lika möjligheter att förverkliga sina rättigheter men
              även om deras skyldighet att respektera andras rättigheter.
            </seg>
            <seg xml:id="i-9b54d0969babd7bf-0">
              Genom historien har kvinnors möjligheter att förverkliga sina
              rättigheter varit underordnade männens. Även om kvinnans ställning
              stärkts och hennes situation förbättrats, framför allt de senaste
              årtiondena, lever fortfarande strukturer, värderingar och attityder
              kvar som missgynnar och diskriminerar.
            </seg>
            <seg xml:id="i-278055a352b96a2b-0">
              Vi kristdemokrater anser att vi med kraft måste arbeta för att
              undanröja de strukturerna, betraktelsesätten och värderingarna
              som förhindrar eller begränsar möjligheter, rättigheter och skyldigheter.
              Varken kvinna eller man får betraktas som objekt. Ingen får vara
              överordnad den andra. Båda har lika värde.
            </seg>
            <seg xml:id="i-88a285d9932b81ab-0">
              Vi hävdar rätten för alla att oberoende av kön få göra sina livsval.
              Det gäller exempelvis val som handlar om utbildning, arbete, livspartner,
              föräldraskap och boende. Varje skede av livet medför val. Rätten
              att göra dessa efter personliga önskemål får inte vara bunden
              till kön. Jämställdhetspolitikens syfte måste därför vara att
              undanröja sådant som förhindrar och försvårar fria val. Fokus
              ligger alltså på detta, och inte på att få ett lika utfall i alla
              lägen. Notera det!
            </seg>
            <seg xml:id="i-2a7a6701bad9e174-0">
              Kristdemokraterna anser också att den i huvudsak radikalfeministiska
              analys som ligger till grund för regeringens förslag inte är en
              hållbar utgångspunkt för en allomfattande och väl fungerande jämställdhetspolitik.
              Det är inte tillräckligt att enbart fokusera på strukturella förhållanden,
              utan såväl analys som mål måste kompletteras med enskilda människors
              ansvar.
            </seg>
            <seg xml:id="i-e989d1d0fe432a84-0">
              Det finns på något sätt två diken i jämställdhetsdebatten. Det
              ena koncentrerar sig enbart på strukturer och på någonting som
              ligger ovanför den enskilda människan. Det blir en fokusering
              på detta. Det andra diket man kan hamna i är det där man bara
              tittar på den enskilda människans val och agerande och glömmer
              strukturer och sådant som finns i samhället. Vi måste ha en jämställdhetspolitik
              som har båda sidorna som diskuterar både maktstrukturer, värderingsstrukturer
              och det personliga, enskilda ansvaret i varje situation.
            </seg>
            <seg xml:id="i-46d7e2560ad8b8e9-0">
              Politiker kan åtgärda problem på strukturell nivå och ta ansvar
              för det gemensamma. Men vi når inte fram till jämställdhet om
              inte också den enskilda människan tar sitt personliga ansvar.
              Ta exempelvis lönepolitiken, där vi vet att kvinnor diskrimineras
              och har lägre löner. Där handlar det också om att personalchefen
              och arbetsgivaren tar sitt personliga ansvar för att försöka bryta
              de strukturer, traditioner och värderingar som finns och förändra
              dessa. De ska inte bara uppleva att det är någon annan som ska
              lösa frågan åt honom eller henne. Det gäller också den fackliga
              företrädaren och alla som är inblandade i lönebildningsprocessen.
            </seg>
            <seg xml:id="i-cc8d3433c3058153-0">
              Kristdemokraterna vill att jämställdhetspolitiken ska bygga på
              en realistisk syn på människa och samhälle. Det är först när vi
              inser att det är våra egna kränkningar av andra människors värde
              som skapar och upprätthåller orättfärdiga strukturer och könsroller
              som vi kan verka för verklig jämställdhet. Det måste ske både
              på en politisk, strukturell nivå och på en enskild nivå. Denna
              grundläggande insikt saknas, tycker vi, i regeringens proposition.
              Riksdagen bör därför fatta beslut om att det ska finnas andra
              mål än dem som regeringen har föreslagit som ska ligga till grund
              för jämställdhetspolitiken.
            </seg>
            <seg xml:id="i-98f123e00d2322e0-0">
              Vi kristdemokrater föreslår att de mål som ska ligga till grund
              för denna politik ska vara följande:
            </seg>
            <seg xml:id="i-91d9b2bab9f023c7-0">
              Det övergripande målet ska vara, som tidigare, att kvinnor och
              män ska ha samma möjligheter, rättigheter och skyldigheter på
              livets alla områden. Det är det övergripande målet enligt vårt
              synsätt.
            </seg>
            <seg xml:id="i-5e76e908de4e60d0-0">
              Detta ska formuleras i fyra delmål. Dem vill vi formulera på
              följande sätt:
            </seg>
            <seg xml:id="i-711238fbda27e3ba-0">
              Kvinnor och män ska ha samma rätt, möjlighet och skyldighet att
              vara aktiva samhällsmedborgare och forma villkoren för beslutsfattandet.
            </seg>
            <seg xml:id="i-21be872b0b1c0cd0-0">
              Kvinnor och män ska ha samma möjligheter och villkor i fråga
              om utbildning, egen försörjning och förmögenhetsbildning som ger
              egen ekonomisk trygghet livet ut.
            </seg>
            <seg xml:id="i-d2fb85a106692ffc-0">
              Kvinnor och män ska ha möjlighet att ge och få omsorg på lika
              villkor.
            </seg>
            <seg xml:id="i-a9d2bde679b60448-0">
              Det sexualiserade könsrelaterade våldet ska upphöra.
            </seg>
            <seg xml:id="i-d1880d7caee87941-0">
              Principerna bakom detta är: Vad är statens roll i sammanhanget?
              Vi tycker att det är otydligt i regeringens propositioner. Staten
              har en roll att spela, men staten är inte hela samhället och kan
              inte lägga sig i allt. Vad är den enskilda människans område?
              Vad är familjernas område? Vad ska vara familjens beslutanderätt?
            </seg>
            <seg xml:id="i-c2674ed8652de451-0">
              Exempelvis finns det en stor risk att den typ av målformuleringar
              som regeringen har leder fram till förslag om tvångskvotering
              av föräldraförsäkring där man inte respekterar familjens suveränitet
              att fatta beslut om sådana saker.
            </seg>
            <seg xml:id="i-d2fac7ee0ee03c09-0">
              Det handlar också om respekten för det civila samhället, som
              vi inte heller tycker kommer fram i en del av resonemangen i propositionen.
              Det handlar om lika rättigheter och möjligheter, och inte alltid
              om att vara fixerad vid lika utfall. Vi väljer olika i livets
              olika skeden, och vi måste respektera detta.
            </seg>
            <seg xml:id="i-1607f356fec08518-0">
              Jag vill ta några exempel på det. Vi skriver i vårt mål om vikten
              av egen ekonomisk trygghet livet ut medan man i propositionen
              talar om ekonomisk självständighet. Vi tror inte att någon människa
              är helt självständig. Vi lever i relationer med andra människor.
              Vi lever också i beroende av staten och politiken. Vi är beroende
              av bidrag och liknande saker. Vi kan inte tala om ekonomisk självständighet.
              Däremot kan vi tala om att skapa egen ekonomisk trygghet.
            </seg>
            <seg xml:id="i-ee6b2f97348bf784-0">
              Ett konkret exempel som det resonemanget leder fram till är att
              vi har ett pensionssystem som medger möjlighet för den ena parten
              att slå ihop och dela lika på sin premiepension med exempelvis
              makan som jobbar mindre när barnen är små. Vi vet att fler kvinnor
              jobbar mindre när barnen är små. Vi tycker att pensionspoängen
              automatiskt borde delas när barnen är små och att man får begära
              det aktivt om man inte vill ha det så. I Sverige är det tvärtom.
              Man måste aktivt begära det, och man förlorar pengar på det också.
            </seg>
            <seg xml:id="i-96f409ad87f660b7-0">
              Ett exempel på att man tar hänsyn till människors olika val men
              försöker skapa en egen ekonomisk trygghet livet ut är ett rättvisare
              pensionssystem som tar hänsyn till hur verkligheten ser ut, för
              närvarande i alla fall.
            </seg>
            <seg xml:id="i-2af56df32c4818fb-0">
              Jag vill också ta upp det sista målet, om att det sexualiserade
              könsrelaterade våldet ska upphöra. Regeringen vill gå ifrån detta
              och välja en annan formulering. Regeringen föreslår en relativt
              stor förändring av den målformulering som berör frihet från sexualiserat
              könsrelaterat våld. Kristdemokraterna anser i likhet med flera
              remissinstanser, bland andra Statens folkhälsoinstitut, Länsstyrelsen
              i Helsingforss län, Sveriges kvinnolobby och RFSL att regeringens
              förslag innehåller flera brister och att den tidigare målformuleringen
              är bättre.
            </seg>
            <seg xml:id="i-cfce4c05de12f37d-0">
              Regeringen frångår dels det väletablerade begreppet sexualiserat
              våld, dels tillskapar den ett mål som i sin formulering inte är
              könsneutral och som exkluderar allt annat våld i nära relationer
              än just mäns våld mot kvinnor.
            </seg>
            <seg xml:id="i-87448affd002e6ea-0">
              Dessutom fokuserar regeringen ensidigt på den kroppsliga integriteten
              och riskerar därmed att förbigå och glömma det psykiska våld som
              ju är en del av det sexualiserade könsrelaterade våldet.
            </seg>
            <seg xml:id="i-2e953e170d8e5db3-0">
              Detta var några exempel på varför vi vill ha andra formuleringar
              av målen än dem som regeringen har föreslagit.
            </seg>
            <seg xml:id="i-c1d437a2e13710b2-0">
              Jag ska avsluta med att kort nämna att vi självfallet också avvisar
              förslag om inrättandet av en ny jämställdhetspolitisk myndighet.
              Det är en otydlig definition av myndighetens uppgift, och vi tror
              som sagt inte att en ny myndighet är lösningen på problemen. Tvärtom
              riskerar det att göra så att andra organ och andra myndigheter
              slappnar av och inte är lika aktiva om man lägger över detta på
              en annan myndighet. Därför avvisar vi alltså detta.
            </seg>
          </u>
          <note xml:id="i-3d24f5ad4f0aa040-0">
            Jag yrkar bifall till reservationerna 3 och 27.
          </note>
          <note type="speaker" xml:id="i-94c0c928f380ec45-0">
            Anf. 119 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-8fcbae13485a747e-0">
            <seg xml:id="i-178760991cb5d311-0">
              Herr talman! Nya mål i jämställdhetspolitiken är rubriken på
              det betänkande som vi debatterar i dag. Det är ett gemensamt förslag
              från Socialdemokraterna, Vänstern och Miljöpartiet.
            </seg>
            <seg xml:id="i-ea0d73ab2dc13a9f-0">
              Från Vänstern ser vi detta som ett steg i rätt riktning. Vi är
              övertygade om att förslagen kommer att skärpa den framtida jämställdhetspolitiken.
            </seg>
            <seg xml:id="i-237b4700da10c13a-0">
              För oss har det varit viktigt att politiken tydligt utgår från
              ett maktperspektiv och inte från en analys om att det är brister
              hos individerna som gör att kvinnor får sämre förutsättningar
              än män. Det handlar om makt. Det handlar om strukturer som systematiskt
              innebär att kvinnor drar det kortaste strået. Oavsett om vi talar
              om makt, inflytande, tillgångar till resurser och positioner,
              rätt till kroppslig integritet eller rätt till sin sexualitet
              är det konsekvent så att kvinnor underordnas män.
            </seg>
            <seg xml:id="i-5ad5167ad7ef03aa-0">
              Det betyder inte, som några av de borgerliga partierna hävdar,
              att individen inte skulle ha något ansvar. Tvärtom är konsekvensen
              av en sådan analys att kvinnors rättigheter är en samhällsfråga,
              att vi alla har ansvar för att ta itu med detta och att vi alla
              omfattas av de här strukturerna och även på olika sätt upprätthåller
              dem.
            </seg>
            <seg xml:id="i-3ddf1f692f7b1075-0">
              Just på grund av det faktum att det handlar om strukturer som
              formas av underliggande värderingar som vi alla är bärare av måste
              vi också ha en politik som mycket medvetet lägger upp en struktur
              för arbetet och gör att vi systematiskt kan bekämpa könsorättvisor.
              Vi får inte tappa bort maktperspektivet.
            </seg>
            <seg xml:id="i-cdc7e1d1021ffb82-0">
              Därför tycker vi att den målstruktur som man nu föreslår är bra.
              Den innehåller en övergripande formulering om att kvinnor och
              män ska ha samma makt. Man kompletterar den med delmål och bryter
              sedan ytterligare ned det hela i etappmål och indikatorer. Detta
              gör att man kan följa upp och utvärdera politiken. Vi menar att
              detta ger förutsättningar för en tydligare koppling än man har
              haft tidigare mellan mål, insatser och resultat. Det är ett steg
              i rätt riktning, och det är ett bra steg.
            </seg>
            <seg xml:id="i-6521570ef9900836-0">
              Men vi från Vänstern hade också gärna sett att vi hade tagit
              ett ännu större kliv.
            </seg>
            <seg xml:id="i-1fdba2d7f9a58462-0">
              Den bärande metoden i regeringens arbete är ju jämställdhetsintegrering.
              Det är en metod som har sin självskrivna plats. Den innebär att
              alla verksamhetsområden och alla politikområden ska omfattas av
              ett jämställdhetsuppdrag, och man ska ha ett jämställdhetsperspektiv.
            </seg>
            <seg xml:id="i-ca660e217e62cc0b-0">
              Men vi tycker inte att det är tillräckligt. Har man ett jämställdhetsarbete
              som alltför mycket bygger på mainstreaming riskerar man att få
              ett för svagt mandat. Allas ansvar riskerar att bli ingens ansvar.
              På så sätt riskerar man att halva befolkningens rättigheter kommer
              på undantag.
            </seg>
            <seg xml:id="i-793ad97c0b32d5e7-0">
              Vi har ju sett konkreta exempel på att det blir konflikter. Vi
              såg det när Mona Sahlin var jämställdhetsminister. Då ville hon
              se en individualiserad föräldraförsäkring. Fackministern som hade
              ansvaret för föräldraförsäkringen hade en annan uppfattning, och
              resultatet blev att det feministiska perspektivet, jämställdhetsperspektivet,
              fick stå tillbaka. Det är självklart att sådana konflikter uppstår.
            </seg>
            <seg xml:id="i-587a838ef9e69961-0">
              Det handlar lite grann om att välja sida, och det har vi gjort.
              Därför har vi förslag på att gå ytterligare längre när det gäller
              organiseringen. Vi skulle vilja se en mer feministisk profil på
              den. Vi vill att jämställdhetsministern ska ha ett eget departement
              och ett övergripande mandat att driva de här frågorna. Vi skulle
              vilja se en jämställdhetsrevision som har till uppgift att granska
              myndigheter och statlig verksamhet och även regeringens hantering
              av jämställdhetspolitiken. Vi skulle vilja ha en jämställdhetsförordning
              på samma sätt som man har inom integrationspolitikens område för
              att förtydliga myndigheternas uppdrag. Det här är saker som vi
              utvecklar i vår reservation nr 25 som jag yrkar bifall till.
            </seg>
            <seg xml:id="i-d79774052aff3854-0">
              Men detta är som sagt ett gemensamt förslag från Socialdemokraterna,
              Vänstern och Miljöpartiet.
            </seg>
            <seg xml:id="i-d717121c3e0a1216-0">
              Medan Tina Acketoft raljerade och undrade vad som har hänt under
              den här mandatperioden satt jag och funderade och kom lite snabbt
              på ett tiotal punkter av väldigt strategisk betydelse som vi har
              hunnit med och kommer att hinna med den här mandatperioden. Det
              handlar om rätt till heltid. Det kommer vi att verkställa. I arbetsmarknadsutskottet
              har vi redan justerat när det gäller tidsbegränsade anställningar.
              Vi har tillskjutit resurser till den offentliga sektorn. Det är
              kvinnors arbetsplatser. Vi kommer att presentera en nationell
              handlingsplan mot lönediskriminering. Vi kommer att presentera
              en nationell handlingsplan mot människohandel och trafficking.
              Vi har tillskjutit resurser till kvinnojourerna, till skyddat
              boende. Vi har utbildat i rättsväsendet. Vi har skärpt sexualbrottslagstiftningen.
              Det går att göra en lång, lång lista.
            </seg>
            <seg xml:id="i-6ec5a3f7f1203998-0">
              Jag tycker tyvärr att Tina Acketoft raljerade och hade lite substans
              i sin argumentering, särskilt när det gäller mäns våld mot kvinnor.
              Där fick vi höra en sarkastisk beskrivning. Det är lite förvånande
              med tanke på att det enda förslag som Folkpartiet självt har är
              en utredning när det gäller en brottsoffergaranti. Det landade
              denna verbala kritik på.
            </seg>
            <seg xml:id="i-23a89d798be609c0-0">
              Jag kan hålla med Stefan Attefall. Det är en mycket intressant
              motion från Kristdemokraterna. Den är väl genomarbetad och läsvärd.
              Kristdemokraterna har verkligen tänkt till utifrån sina grundvärderingar
              och hur ni ser på feminismen och jämställdheten. Jag håller inte
              med, men den är läsvärd. Kristdemokraterna har tagit det här på
              allvar. Men tyvärr är det fortfarande så att man utgår mycket
              från familjen och inte ser personerna som individer. Jag tycker
              också att man bommar maktperspektivet.
            </seg>
            <seg xml:id="i-71f7eab2a704c06c-0">
              Moderaterna har en rad konserverande förslag. I stället för att
              ge kvinnor samma rätt som män att arbeta heltid vill man göra
              skattesänkningar så att kvinnor kan fortsätta att arbeta deltid.
              Man gör det lite mindre orättvist.
            </seg>
            <seg xml:id="i-3d7d31a63fb8a85a-0">
              Tittar man sammantaget på vad den borgerliga alliansens jämställdhetspolitik
              är kan man konstatera att ni inte är överens om definitionerna,
              ni är inte överens om analyserna, ni inte är överens om målsättningarna
              och inte om de politiska förslagen förutom på tre punkter. Ni
              vill inte ha någon jämställdhetsmyndighet. Det är ni överens om.
              Sedan är ni överens om att ni vill privatisera vården och omsorgen,
              och sedan vill ni använda skattepengar till hushållsnära tjänster.
              Dessa förslag bommar fullständigt jämställdhetsambitionen och
              är konserverande.
            </seg>
            <seg xml:id="i-2889678ffb61bebf-0">
              Det är inte så att kvinnor tjänar mindre därför att de arbetar
              i offentlig sektor. Kvinnor har en uppsjö arbetsgivare att välja
              mellan på hotellsidan, när det gäller restauranger, barer, butiker
              och affärer. Orsaken till att kvinnor har lägre lön än män är
              att de är kvinnor. De diskrimineras för att de är kvinnor. Detta
              grundläggande faktum har inte den borgerliga alliansen tagit till
              sig, eller åtminstone inte låtsats om. Det är dessutom så att
              den offentliga sektorn är orsaken till att svenska kvinnor har
              en mycket högre förvärvsfrekvens än vad man har i andra länder.
              Den förvandlar oavlönat arbete till avlönat arbete och ökar kvinnors
              självständighet. Därför är en offentlig sektor, vård och omsorg
              i offentlig regi, en grundbult för jämställdheten.
            </seg>
            <seg xml:id="i-57efa12106334ce4-0">
              Sedan har vi det här underbara förslaget om en skatterabatt på
              hushållsnära tjänster. Det handlar om att skattepengar ska användas
              till att friska, välbeställda personer ska få hjälp med städning
              i sina hem. Det är ett förslag som fullständigt saknar maktperspektiv.
              I stället för att ta den diskussion som man måste ta om man menar
              allvar med jämställdheten, nämligen att männen måste gå in och
              ta sitt ansvar för det oavlönade arbetet, lämnar den borgerliga
              alliansen den konflikten helt åt sidan. I stället ska man lyfta
              in en tredje person som ska komma in hos vissa välbeställda och
              ta hand om de här arbetsuppgifterna. Det behövs inte särskilt
              mycket fantasi för att förstå att merparten av de personerna kommer
              att vara kvinnor ur arbetarklassen. Det är konserverande ur både
              köns- och klassperspektiv och bommar som sagt jämställdhetsmålet
              fullständigt.
            </seg>
            <seg xml:id="i-8ae065246663dd7c-0">
              Dessutom är det dyrt. Riksdagens utredningstjänst har räknat
              ut att vi förlorar 1,25 miljarder i skattebortfall på hushållsnära
              tjänster, och det skapar 2 000 nya arbetstillfällen. För samma
              summa pengar kan man anställa 5 000 lokalvårdare eller vårdbiträden
              i offentlig regi. Det är så, herr talman. Det här med jämställdhetspolitik
              är inte alliansens bästa gren.
            </seg>
          </u>
          <note type="speaker" xml:id="i-683731201d52b66c-0">
            Anf. 120 TINA ACKETOFT (fp) replik:
          </note>
          <u who="tina_acketoft_60c419" xml:id="i-245c61c6151b9dd9-1">
            <seg xml:id="i-e1832d2aaa8c6bce-0">
              Herr talman! Kritik gör alltid ont. Jag antar och hoppas att
              det var därför Camilla Sköld Jansson antog det här typiskt manliga
              maktspråket genom att förminska det jag sagt och kalla det för
              raljant. Tydligen stoppade det dessutom på något sätt så att hon
              inte heller hörde att jag sade att mycket gott har gjorts av regeringen
              när det gäller våld mot kvinnor, både av justitieministern och
              av andra ministrar.
            </seg>
            <seg xml:id="i-0341c1f8be5394df-0">
              Men faktum kvarstår. Om vi tittar på Slag i luften från 2004
              var det en svidande kritik som utdelades när man skulle utvärdera
              kvinnofridsreformens förslag. Folkpartiet tog till sig de förslag
              som kom från Slag i luften . Jag förstår att Camilla Sköld Jansson
              inte läser alla våra motioner, skrivelser och så vidare. Men där
              lägger vi in saker som de föreslår i den här utredningen i vår
              politik, till exempel haverikommission var gång en kvinna blir
              mördad och familjevåldsenheter inom alla polismyndigheter så att
              vi får den samverkan som jag vet att vi båda vill ha.
            </seg>
            <seg xml:id="i-a8ac6aba62e48989-0">
              På punkt efter punkt har vi gått igenom vår politik och arbetat
              in de här förslagen. Det var därför jag frågade ministern direkt
              vad han avser att göra med de här förslagen. Det var inte så att
              jag raljerade. Jag var väldigt tydlig med att ni har gjort mycket.
              Men mycket finns kvar att göra. Vad avser man ta för nästa steg?
            </seg>
            <seg xml:id="i-b43d4b89be630348-0">
              Det var bara det jag ville förtydliga för Camilla Sköld Jansson
              eftersom hon uppenbarligen missade det inlägget.
            </seg>
          </u>
          <note type="speaker" xml:id="i-97626ec9a6c630da-0">
            Anf. 121 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-1">
            <seg xml:id="i-aebf423192b87e77-0">
              Herr talman! Jag tycker att det är en bra regel när man för fram
              kritik att man också har konstruktiva förslag och att man lägger
              in det i diskussionen. Jag tycker nog fortfarande att Tina Acketofts
              första anförande var raljant. Jag välkomnar att du preciserar
              era förslag.
            </seg>
            <seg xml:id="i-cba3d643d5bf0221-0">
              Sedan är det så att det går att göra mer. Självklart är det så.
              Det kommer att kunna sägas vilken regering som än sitter vid makten.
              Jag är trygg med att den politik som har förts har fört frågorna
              åt rätt håll och har gett resultat. Men det finns mer att göra.
            </seg>
            <seg xml:id="i-4e49a089712f646d-0">
              När det gäller mäns våld mot kvinnor tycker vi till exempel att
              det är på sin plats att göra en kostnadsberäkning av vad mäns
              våld mot kvinnor kostar. Vi vill fortsätta att jobba med kvinnojourerna
              och inrätta särskilda resursjourer. Det finns en rad alternativ.
            </seg>
            <seg xml:id="i-3476cdf7d006ec78-0">
              Jag tycker att det är lite svagt och kan inte förstå hur man
              kan säga att skatterabatt på hushållsnära tjänster är jämställdhetspolitik,
              att anställa 2 000 kvinnor för 1,25 miljarder. På vilket sätt
              förändrar det maktbalansen mellan kvinnor och män?
            </seg>
          </u>
          <note type="speaker" xml:id="i-280dfde564248890-0">
            Anf. 122 TINA ACKETOFT (fp) replik:
          </note>
          <u who="tina_acketoft_60c419" xml:id="i-245c61c6151b9dd9-2">
            <seg xml:id="i-0a80af298d03c19b-0">
              Herr talman! Det är lite roligt att Camilla Sköld Jansson nu
              väljer att byta ämne, till hushållsnära tjänster. Vi kan gärna
              diskutera det vi brukar göra det. Det är ett tydligt tecken på
              att vi har helt olika åsikter vad gäller hushållsnära tjänster.
              Nej, jag ser inte hushållsnära tjänster som en jämställdhetsfråga
              jag ser det som en tillväxtfråga, som dessutom har jämställdhetsaspekter.
              Men det är en annan sak.
            </seg>
            <seg xml:id="i-9f0fddde7dc65b96-0">
              Det var skönt att höra att Camilla Sköld Jansson efterlyste konstruktiva
              förslag i sitt anförande. Hon fick dem, och nu efterlyser hon
              dem igen. Jag kan ta dem igen:
            </seg>
            <seg xml:id="i-bc7d7c10666fa6f5-0">
              Familjevåldsenheter inom alla polismyndigheter så att vi får
              samverkan, kommunal brottsoffergaranti, så att kvinnor inte behöver
              plåstra ihop varandra på frivillig basis, haverikommission varje
              gång en kvinna blir mördad, ett nationellt personsäkerhetsprogram,
              kunskap om könsmaktsordningen och våldsprocess hos alla myndigheter
              och rättsväsende som berörs av frågan, specialenheter med kompetens
              om mäns våld mot kvinnor och barn och så vidare.
            </seg>
            <seg xml:id="i-54beb8c8c08b88a3-0">
              Det finns på punkt efter punkt efter punkt saker som jag lovar
              att vi kommer att arbeta för efter en alliansseger i det val som
              kommer.
            </seg>
          </u>
          <note type="speaker" xml:id="i-208b40ffa7247256-0">
            Anf. 123 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-2">
            <seg xml:id="i-cdce8436c6124b09-0">
              Herr talman! Då fick vi höra förslagen en gång till. Jag efterfrågade
              inte dem, utan jag tackade för att Tina Acketoft talade om sina
              konkreta förslag.
            </seg>
            <seg xml:id="i-17c64d994fcf1e3b-0">
              Visst finns det ett jämställdhetsperspektiv när det gäller hushållsnära
              tjänster, men det är ett omvänt jämställdhetsperspektiv. Jag menar
              att det är ett antifeministiskt krav, som konserverar könsrollerna
              mellan män och kvinnor. Det bommar fullständigt det kanske absolut
              viktigaste vi har att göra när det handlar om maktbalansen mellan
              kvinnor och män, fördelningen av resurserna mellan kvinnor och
              män, nämligen att få till en jämnare fördelning av det oavlönade
              arbetet. Det här förslaget motverkar det. Det är kontraproduktivt.
            </seg>
          </u>
          <note type="speaker" xml:id="i-3a81b3956c6f2eb5-0">
            Anf. 124 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-0">
            <seg xml:id="i-995f5e3ac7485349-0">
              Herr talman! Jag tackar först Camilla Sköld Jansson för de trevliga
              orden om vår motion hoppas att hon har haft en trevlig läsning.
              Vi kristdemokrater försöker vara seriösa.
            </seg>
            <seg xml:id="i-3f5a76a640684396-0">
              Det som är intressant är att du säger att oppositionen och allianspartierna
              inte är överens om jämställdhetspolitiken. Nej, vi har ännu inte
              skrivit ihop oss om jämställdhetspolitiken helt och hållet. Men
              det finns många viktiga beståndsdelar som vi har gemensamt.
            </seg>
            <seg xml:id="i-0e38f5113d339899-0">
              Hela ditt anförande, Camilla Sköld Jansson, var att räkna upp
              allt som inte står i propositionen och som inte har genomförts,
              sådant som ni fortfarande inte är överens om med Socialdemokraterna.
              Du har också reservationer i det här betänkandet om sådant som
              du tydligen inte har fått igenom i regeringsförhandlingar. Det
              ska exempelvis utredas en vetenskaplig metod för att genomföra
              en nationell kostnadsberäkning av mäns våld mot kvinnor och barn.
              Vad jag vet har en företrädare i ditt parti också dragit slutsatsen
              att det ska bli en mansskatt på detta. De här förslagen har du
              inte fått igenom ännu.
            </seg>
            <seg xml:id="i-6a4fd961fc92a96f-0">
              Det finns skillnader mellan regeringsalternativen och även inom
              oppositionen.
            </seg>
            <seg xml:id="i-c919438dd267bba9-0">
              Det är riktigt att vi fokuserar mycket på familjen. Familjen
              är någonting naturligt, någonting viktigt i människans liv, och
              vi måste respektera de val som självständiga människor gör inom
              familjens ram. Det är det som är skillnaden mellan kristdemokrater
              och vänsterpartister. Ni brukar prata om död åt familjen, och
              vi säger leve familjen.
            </seg>
          </u>
          <note type="speaker" xml:id="i-8eb15827edfc9f42-0">
            Anf. 125 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-3">
            <seg xml:id="i-cc4da99444ebfde7-0">
              Herr talman! Ett av de stora problemen, som också gör att vi
              har stora brister i jämställdheten, är just att man har kärnfamiljen
              som en grundtanke, att mannen är huvudförsörjare och kvinnan är
              biförsörjare och ska tillföra lite fickpengar till familjen. Därför
              är en viktig del i att komma framåt när det gäller jämställdhetspolitiken
              att se kvinnor och män som individer.
            </seg>
            <seg xml:id="i-311bec2d56ff6576-0">
              Jag räknade upp, och kan gärna göra det igen, det som vi har
              åstadkommit under den här mandatperioden. Det är mycket.
            </seg>
            <seg xml:id="i-0a947da5163cbcba-0">
              Vi kommer att införa stärkt rätt till heltid. Vi kommer att begränsa
              de otrygga anställningarna. Vi har tillfört resurser till kvinnors
              arbetsplatser. Vi kommer att sjösätta en nationell handlingsplan
              mot lönediskriminering. Vi har tillfört resurser till kvinnojourerna.
              Vi har tillfört resurser till skyddat boende. Vi har utbildat
              rättsväsendet i de här frågorna. Vi har ändrat sexualbrottslagstiftningen.
              Det är en lång rad med krav som vi har åstadkommit.
            </seg>
            <seg xml:id="i-c6f976e7f135128f-0">
              Hitintills är det som den borgerliga alliansen har presenterat
              två gemensamma krav, vad jag har sett: privatisera den offentliga
              sektorn och inför hushållsnära tjänster.
            </seg>
          </u>
          <note type="speaker" xml:id="i-5e76e89dbaf8317b-0">
            Anf. 126 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-1">
            <seg xml:id="i-f384852ce0a91317-0">
              Herr talman! Det fanns också ett tidigare gemensamt krav. Vi
              ville ha en lag som ålägger kommunerna att ordna exempelvis kvinnojourverksamheter.
              Det röstade Camilla Sköld Jansson emot, liksom socialdemokrater.
              Det var ett gemensamt krav bara för någon dag sedan här i kammaren.
            </seg>
            <seg xml:id="i-4d2d6d8e85eb9d8d-0">
              Det är riktigt att vi värnar om familjen, inte en familj där
              någon ska vara underkuvad någon annan. Vi behöver små, nära naturliga
              gemenskaper, inte minst för barnens skull. Om människor i de miljöerna
              fattar kloka, självständiga beslut ska jag som politiker respektera
              de besluten.
            </seg>
            <seg xml:id="i-5294c6a9586b2840-0">
              Skillnaden mellan kristdemokrater och vänsterpartister är att
              ni har ett uppifrånperspektiv. Ni vill laga och rätta uppifrån,
              så att det ska bli på ett visst sätt. Då är ni nöjda. Vi säger:
              Undanröj hindren så att människor kan leva jämställt! Det är skillnaden,
              och den skillnaden är jag stolt över.
            </seg>
          </u>
          <note type="speaker" xml:id="i-ac9ba5c32b60d1bf-0">
            Anf. 127 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" next="cont" xml:id="i-48ce5a1959db48b0-0">
            <seg xml:id="i-d561a53c1e16488a-0">
              Herr talman! Vi tycker att det är viktigt att se kvinnor och
              män som individer. Jag konstaterar att jag hade fel: Ni har inte
              två förslag ni har tre förslag.
            </seg>
          </u>
          <note xml:id="i-cc0d1ddb6ad4e612-1">
            Ajournering
          </note>
          <note xml:id="i-44cfc2f4b7ccde37-0">
            Kammaren beslutade kl. 16.56 på förslag av talmannen att ajournera
            förhandlingarna till kl. 17.00 då votering skulle äga rum.
          </note>
          <u who="camilla_skold_jansson_5e5fef" prev="cont" xml:id="i-323c3b257cdef182-0">
            <seg xml:id="i-138846a92676d200-1">
              Återupptagna förhandlingar
            </seg>
          </u>
          <note xml:id="i-bec9e1f7cef807d7-0">
            Förhandlingarna återupptogs kl. 17.00.
          </note>
          <note xml:id="i-de275afeeab6c572-0">
            16 § Beslut om ärenden som slutdebatterats vid dagens sammanträde
          </note>
          <note xml:id="i-ba6e8356cd2174a1-2">
            Punkt 1
          </note>
          <note xml:id="i-0013f197ea94b76b-0">
            Punkt 2
          </note>
          <note xml:id="i-78d8a51cb9b9dc9b-0">
            Punkt 4
          </note>
          <note xml:id="i-79a248ff3d99dcfb-0">
            Punkt 5
          </note>
          <note xml:id="i-542a529b95beda02-1">
            Punkt 7
          </note>
          <note xml:id="i-405f9eef05d5a104-0">
            Punkt 9
          </note>
          <note xml:id="i-4c96c2a555b46baa-1">
            Punkt 14
          </note>
          <note xml:id="i-0ce9a8a0b70cc58f-2">
            Övriga punkter
          </note>
          <note xml:id="i-ba6e8356cd2174a1-3">
            Punkt 1
          </note>
          <note xml:id="i-f0ad8b2c48621c76-0">
            Punkterna 28
          </note>
          <note xml:id="i-ceba511537b07ce9-1">
            Punkt 3
          </note>
          <note xml:id="i-542a529b95beda02-2">
            Punkt 7
          </note>
          <note xml:id="i-4400529ca438104f-0">
            Punkt 8
          </note>
          <note xml:id="i-0ce9a8a0b70cc58f-3">
            Övriga punkter
          </note>
          <note xml:id="i-0013f197ea94b76b-1">
            Punkt 2
          </note>
          <note xml:id="i-79a248ff3d99dcfb-1">
            Punkt 5
          </note>
          <note xml:id="i-0ce9a8a0b70cc58f-4">
            Övriga punkter
          </note>
          <note xml:id="i-45d581d8a6791637-0">
            17 § (forts. från 15 §) Nya mål i jämställdhetspolitiken (forts.
            AU11)
          </note>
          <note type="speaker" xml:id="i-26bb10000139aa0b-0">
            Anf. 128 MARGARETA ANDERSSON (c):
          </note>
          <u who="margareta_andersson_4d942b" xml:id="i-7ad2e48ef45bf754-0">
            <seg xml:id="i-cf76e2b204fb45a6-0">
              Herr talman! Jag börjar med att yrka bifall till reservationerna
              nr 5 och nr 23. Jag står givetvis bakom alla andra reservationer
              där Centerpartiet finns med, men jag nöjer mig med att yrka bifall
              till dessa.
            </seg>
            <seg xml:id="i-87eb02b1a7bffd2b-0">
              Annika Qarlsson kommer också att ta upp en del av de mer konkreta
              förslagen från Centerpartiet i sitt anförande om en liten stund.
            </seg>
            <seg xml:id="i-ff2004b819fbd994-0">
              Frågan om jämställdhet innebär för mig och för Centerpartiet
              lika möjligheter och lika ansvar för alla människor. Det här är
              alltså en väldigt viktig fråga och avgörande i många lägen för
              hur vårt samhälle ska utveckla sig.
            </seg>
            <seg xml:id="i-7ef06de1cf70ab01-0">
              Vi har olika roller. Vi har mansroller och kvinnoroller. Det
              är den utgångspunkt jag kommer att välja för det här anförandet,
              för politiken kan inte ändra på vissa av de ganska djupt nedärvda,
              ganska djupt inrotade rollerna.
            </seg>
            <seg xml:id="i-ca7ad39a505d5950-0">
              Mansrollen, vad innebär den? Macho, svala relationer. Den leder
              till för tidig död. Jag tycker kanske inte att mansrollen är någonting
              att sträva efter, och jag tror att många män upplever det så också.
              Alltför många män hamnar i missbruk.
            </seg>
            <seg xml:id="i-db91c3d48f436e38-0">
              Våld vi resonerar väldigt mycket om mäns våld mot kvinnor, och
              det är fruktansvärt och förfärligt. Men det är faktiskt så att
              det är mest män som utsätts för andra mäns våld. Och det är precis
              lika förfärligt.
            </seg>
            <seg xml:id="i-cbe74c0dff01b602-0">
              Självmord är vanligare bland män än bland kvinnor. Utslagningen,
              hemlösheten och andra sådana trista saker är också vanligare bland
              män. Män har många gånger sämre hälsotillstånd, även om kvinnor
              söker hjälp oftare i olika sammanhang.
            </seg>
            <seg xml:id="i-40b4dfbc386aba19-0">
              Kvinnorollen då? Den kanske inte är så eftersträvansvärd den
              heller. Man får ofta en offerroll, underordning, stress och dåligt
              samvete. Alltid gör vi fel saker på fel ställe, och vi räcker
              inte till.
            </seg>
            <seg xml:id="i-d87717b0d449873f-0">
              Egentligen borde det förändras i många olika sammanhang. Kvinnor
              har en fördel till och det är att vi lever längre, och vi har
              bättre relationer, bland annat till våra barn. Så det finns ju
              fördelar med att vara kvinna, även om inte allting är positivt.
            </seg>
            <seg xml:id="i-eacb7f0a2301a088-0">
              Hur skulle det se ut i samhället om vi ändrade på de här rollerna?
              Jag tror att männen faktiskt skulle vinna mest på ett mer jämställt
              samhälle, inte minst i förhållande till sina barn. Väldigt många
              barn lever utan att ha en god och nära relation till sin pappa.
              Jag tror att det är viktigt för att inte männen ska bli ännu mer
              utslagna, ensamma och övergivna i livet än de behöver vara. Jag
              tror på att män kan ha nära och goda relationer, både till sina
              barn och till andra, både män och kvinnor i samhället.
            </seg>
            <seg xml:id="i-4b4994300e902695-0">
              Barnen skulle definitivt vara stora vinnare i samhället på att
              mansrollen förändrades, om vi hade ett annat sätt att se på varandra.
              De skulle ha bättre relationer till sin pappa. Men jag är övertygad
              om att de också skulle ha bättre relationer till varandra, att
              små pojkar skulle kunna umgås med varandra utan att slåss och
              bråka hela tiden. Sedan vet jag mycket väl att det finns en kraft,
              en inneboende styrka, som också måste få utlopp. Men man måste
              inte nödvändigtvis slå varandra för det.
            </seg>
            <seg xml:id="i-0fe90cb26f6bef2c-0">
              Kvinnorna skulle definitivt också vinna ett ökat oberoende, ekonomisk
              utveckling och mindre dåligt samvete. Och vi skulle slippa mycket
              av det våld som vi i dag utsätts för.
            </seg>
            <seg xml:id="i-6c55e2255e31cc58-0">
              Samhället då? Totalt skulle vi drabbas av mindre våld och därmed
              sammanhängande kostnader. Det kostar ganska mycket att, som Tina
              Acketoft sade för en stund sedan, knyppla ihop människor som har
              slagit ned varandra, oavsett om det är kvinnor eller män som har
              drabbats.
            </seg>
            <seg xml:id="i-8a140e5455ca900c-0">
              Det finns väldigt mycket att vinna ekonomiskt. Men det tycker
              inte jag är den viktigaste delen. Det viktigaste är att vi åstadkommer
              ett mjukare samhälle som ändå är kraftfullt och som kan tillföra
              positiva saker, utveckling för män och kvinnor, inte minst på
              det ekonomiska planet.
            </seg>
            <seg xml:id="i-0ead305077daa3e2-0">
              Jag tycker att regeringen har gjort en del bra grejer, bland
              annat förstärkningen av Rikskvinnocentrum, mansjourer och kvinnojourer
              och att man stöder och hjälper män som är våldsbenägna.
            </seg>
            <seg xml:id="i-104050722fadcffe-0">
              Centerpartiet tror inte mycket på fler myndigheter. Vi ska däremot
              ta till vara de myndigheter som vi har och få dem att samarbeta
              mer. De ska också ta vara på den utveckling och forskning som
              bedrivs på universitet och högskolor.
            </seg>
            <seg xml:id="i-42957044ad843aea-0">
              Polisen, sjukvården, socialtjänsten, skolan alla kan ta vara
              på det som redan sker. Samordna det hela! Se till att polisen
              anmäler till socialtjänsten, att socialtjänsten och skolan har
              bättre samarbete för att förhindra det våld och de negativa delar
              som finns i samhället, i våldet, i det som sker mellan män och
              kvinnor som inte är bra.
            </seg>
            <seg xml:id="i-ab0887a363c27600-0">
              Jag tror inte att det går att lagstifta bort de här frågorna.
              Jag tycker att en del av de förslag som finns med i det här betänkandet
              är bra. Men det grundläggande är att vi tar ett eget personligt
              ansvar.
            </seg>
            <seg xml:id="i-dfeb5bf727a6836e-0">
              Det har ingen betydelse om det gäller det fysiska eller det psykiska
              våldet. Det fysiska våldet kan jag sätta upp armen eller handen
              för att försvara mig mot, men vad gör jag för att försvara mig
              mot det psykiska våldet, mot mobbning och annat som förekommer?
            </seg>
            <seg xml:id="i-82958c797a9fa537-0">
              Aggressiviteten måste få andra uttryck. Det ska inte vara så
              att man bankar ned någon som har en annan åsikt. Samtidigt måste
              det få utlopp på något sätt, men då måste vi kunna kanalisera
              det på ett annat sätt.
            </seg>
            <seg xml:id="i-a4cd35e901a144ee-0">
              Från Centerpartiets sida vill vi skapa ett samhälle som är kreativt
              och starkt och där alla, kvinnor och män, små och stora, starka
              och svaga, har utrymme och kan ta till vara den styrka och den
              förmåga man har. Därför måste vi också se till att det här samhället
              tar ansvar, att vi utnyttjar det som finns på alla sätt och att
              vi inte utesluter någon människa, för det förlorar hela samhället
              på.
            </seg>
          </u>
          <note type="speaker" xml:id="i-ad426af3a50e2cb8-0">
            Anf. 129 RONNY OLANDER (s):
          </note>
          <u who="ronny_olander_2c3227" xml:id="i-98a9c7b942885d40-0">
            <seg xml:id="i-b997d4f9db4939b4-0">
              Herr talman! I dag debatterar vi en mycket angelägen proposition,
              2005/06:155, som handlar om nya mål i jämställdhetspolitiken samt
              de fyra delmålen och aktiviteter inom 48 olika politikområden.
              Det kommer att innebära ett genomgripande arbete som kommer att
              betyda mycket för jämställdheten i Sverige.
            </seg>
            <seg xml:id="i-1304253afa8ccd8e-0">
              Jag vill börja mitt inlägg med att yrka bifall till betänkandets
              förslag och avslag på samtliga reservationer.
            </seg>
            <seg xml:id="i-3410025eef56b373-0">
              Sverige rankades förra året av Stiftelsen världsekonomiskt forum,
              WEF, i Genève som det land som har den minsta könsklyftan av de
              58 nationer som ingick i deras undersökning. Mätningen innehöll
              bland annat områden som deltagande i förvärvslivet, ekonomiska
              möjligheter, politiskt inflytande och tillgång till utbildning.
              Det tycker jag att vi ska vara stolta över, men det finns samtidigt
              väldigt mycket mer som vi behöver göra.
            </seg>
            <seg xml:id="i-7c20f1c7b29d8efd-0">
              Den 31 maj 2005 beslutade vi i riksdagen om lagändringar så att
              vi får ett utvidgat skydd mot könsdiskriminering. Lagändringarna
              bygger på en överenskommelse mellan Socialdemokraterna, Vänsterpartiet
              och Miljöpartiet de gröna. Skyddet mot diskriminering som har
              samband med kön stärktes så att det kom i nivå med skyddet mot
              diskriminering av orsaker som etnisk tillhörighet, religion eller
              annan trosuppfattning, funktionshinder och sexuell läggning. De
              lagskärpningarna var ytterligare ett bra steg i rätt riktning.
            </seg>
            <seg xml:id="i-94e85b395ff9324e-0">
              Jag tycker det är alldeles utmärkt att vi har kunnat samarbeta
              så bra i de här frågorna, som är en del av samarbetspartiernas
              121-punktsprogram. Ändå undrar jag varför det är så svårt att
              nå fram till det som regeringens utredare Gertrud Åström sade
              och som är det som ligger till grund för den debatt vi har i dag,
              nämligen att nå fram till det jämställda samhälle vi egentligen
              aldrig har haft. Det är viktigt att vi har detta som vår ansats.
            </seg>
            <seg xml:id="i-6b50fbafb5239815-0">
              Ibland känner jag att vi skulle behöva en lex jämställdhet, motsvarigheten
              till exempelvis lex Sarah eller lex Maria i äldreomsorgen och
              sjukvården det vill säga en anmälningsplikt när man ser missförhållanden.
              En sådan åtgärd ett tips skulle betyda mycket för jämställdheten.
            </seg>
            <seg xml:id="i-9910201f557a42f2-0">
              Men jag vill också ha sagt, herr talman, att i den borgerliga
              alliansen tycks förvirringen i synen på jämställdhet vara ganska
              total.
            </seg>
            <seg xml:id="i-240818941dcd7e36-0">
              Jag vill åter gå tillbaka något i tiden. För ett år sedan konstaterade
              jag till min förvåning att borgerligheten sprack mitt itu på den
              grundläggande analysen, nämligen den om könsmaktsordningen som
              talar om för oss att män har mycket makt och kvinnor mindre makt
              samt att män är överordnade och kvinnor underordnande. Om detta
              bildade moderater och kristdemokrater ett läger samt Folkpartiet
              och Centern ett annat. Man till och med voterade om det.
            </seg>
            <seg xml:id="i-af6effb611a15fd7-0">
              FN har klart deklarerat att det finns en sådan maktordning där
              kvinnor är underordnade män. Jag kan visst förstå att det är svårt
              för en del av oss män att ta till oss detta, men det är ingen
              ursäkt som håller. Jag är övertygad om att det är nödvändigt att
              ändra på de här maktförhållandena om vi ska kunna nå jämställdhet.
              Som samhället ser ut i dag med trafficking, kvinnomisshandel och
              olika former av diskriminering får vi män lov att tåla berättigad
              kritik.
            </seg>
            <seg xml:id="i-4461c7cbeda15d39-0">
              En fråga som är berättigad i dag är om den borgerliga maktalliansen
              har en gemensam idé om hur de tycker att jämställdhetsarbetet
              ska drivas förutom att angripa de välfärdssystem som vi har i
              dag, som är till för alla. Det gäller resonemanget vi hörde tidigare
              om att införa hushållsnära tjänster och att det inte ska vara
              någon jämställdhetsmyndighet och så vidare.
            </seg>
            <seg xml:id="i-6714ec7b6b7c65c9-0">
              Det är glädjande att vi ska tala mer om att jämställdhet är makt.
              Det handlar om att makten måste omfördelas och att några måste
              släppa makt ifrån sig för att några andra ska få den. Var någonstans
              i den borgerliga filosofin om utförsäljning, privatisering, avreglering
              och så vidare står det skrivet att det blir kvinnor som startar
              företaget när rean eller budgivningen ska börja på den offentliga
              sektorn? Var finns de praktiska exemplen?
            </seg>
            <seg xml:id="i-dff4cf71bb7e9753-0">
              Varför inte säga som det är? Ni vill sälja ut det gemensamt ägda
              det offentliga. Sedan använder ni begreppet jämställdhet som bräckjärn.
              Säg det rakt ut! Det hade varit betydligt ärligare. Jag tror att
              en del hade respekterat er mer. Det är vad det handlar om, även
              om de inte tycker åtgärden är bra.
            </seg>
            <seg xml:id="i-aa5474a9cc09dcba-0">
              Tittar vi på dagens betänkande kan vi torrt konstatera att det
              enda borgerligheten tycks vara överens om är utförsäljningen av
              offentlig sektor, att det inte ska vara någon jämställdhetsmyndighet
              som ska vara regeringens förlängda arm ut i samhället och införandet
              av RUT-avdraget, det vill säga de hushållsnära tjänsterna.
            </seg>
            <seg xml:id="i-c16c498c45c21d13-0">
              Vidare har ni vid olika tillfällen deklarerat att ni är i huvudsak
              överens om skattesänkningar till genomsnittlig EU-nivå. Det skulle
              innebära för svenskt vidkommande 250 miljarder kronor mindre till
              bland annat offentlig sektor. Beskedet till de offentliganställda,
              som till 80 % är kvinnor, är att var femte anställd ska bort.
              Inom skolan, sjukhuset, äldreomsorgen, vården, ja överallt, ska
              tydligen var femte bort.
            </seg>
            <seg xml:id="i-aaf81119f81a10ac-0">
              Vidare vill ni sänka nivåerna i socialförsäkringarna, a-kassan
              och så vidare. Ni vill inte ha höjningar av tak eller golv i välfärdssystemen.
              Hur kan det förbättra jämställdheten och kvinnors villkor?
            </seg>
            <seg xml:id="i-ddfbd373611b1424-0">
              Det finns många exempel. Man pratar till exempel om privata arbetsgivare.
              Där finns den offentliga sektorn. Jag kan räkna upp exempel om
              det blir diskussion. De finns på handelssidan inom det tredje
              största LO-förbundet. De finns inom hotell och restaurang. Där
              finns tusentals privata arbetsgivare. Men har kvinnorna det bättre
              inom dessa områden än kvinnorna inom offentlig sektor? Svaret
              är på många ställen: Så är det inte. Vad ni försöker lansera är
              inte lösningen, och det har ni skrivit en gemensam reservation
              om. Vid en genomläsning ser man att det är vad ni syftar till.
            </seg>
            <seg xml:id="i-e180a00732cdb5c6-0">
              Herr talman! När jag för många år sedan med kraft och entusiasm
              började engagera mig för jämställdhetsfrågorna var det i förhoppningen
              om att det skulle gå att få en bred uppslutning om jämställdheten.
              Så har det varit i flera sammanhang. Jag vill nämna ett praktiskt
              exempel. Byggnads har nämnts tidigare. Byggnads fackförening och
              s-kvinnorna har gemensamt organiserat ett arbete för att den generella
              välfärdspolitiken ska innehålla vård, skola, omsorg och boende.
            </seg>
            <seg xml:id="i-2a43af52c5aaeec2-0">
              Hur vi bor, var vi bor, vad det kostar att bo samt frågan om
              boendet och utformningen av omgivningen är viktigt ur ett jämställdhetsperspektiv.
              De socialdemokratiska kvinnorna har också skrivit ett handlingsprogram
              om boendet ur ett EU-perspektiv och ett svenskt perspektiv Kvarteret
              Framtiden . Det var, och är fortfarande, ett bra exempel på att
              man på lokalt, regionalt och centralt plan verkligen kan lyfta
              fram den typen av frågor. Det går att påverka arbete ur jämställdhetssynpunkt.
              Män och kvinnor deltar gemensamt. Ibland måste var och en driva
              på för sig, men det är angeläget för oss alla, både män och kvinnor
              som vistas i vårt land, att göra detta tillsammans. Boendet har
              också utvecklat sig till att bli en stor och viktig politisk fråga
              i vårt samhälle. Frågan har sin rättmätiga plats.
            </seg>
            <seg xml:id="i-4dbae61e370c1aac-0">
              Jag kom till arbetsmarknadsutskottet för ett par år sedan. Jag
              fick där ansvar för jämställdhetsfrågorna. Min erfarenhet från
              socialförsäkringsutskottet var att vi tillsammans för mäns och
              kvinnors jämställdhet, över parti- och blockgränser, kunde diskutera
              hur vi skulle arbeta med frågan om kvinnors och mäns rehabilitering.
            </seg>
            <seg xml:id="i-2736937bdab5c97e-0">
              Jag vet inte om det är för att jag är ny i arbetsmarknadsutskottet,
              men jag upplever att det är rätt bestämda blockgränser inte minst
              i fråga om jämställdhetspolitiken. Därför är vi glada över att
              vi tillsammans med Vänstern och Miljöpartiet verkligen har gjort
              ett reellt arbete. Det gäller inte bara denna fråga utan också
              lönehandlingsplaner. Vi hörde tidigare Camilla Sköld Jansson räkna
              upp ett stort antal frågor som vi har gemensamt arbetat med, som
              kommer att stärka och utveckla jämställdheten i Sverige för både
              män och kvinnor.
            </seg>
            <seg xml:id="i-b0faa07ae1aa0d59-0">
              Herr talman! Om vi tittar på reservationerna i betänkandet finns
              det enskilda reservationer och reservationer där någon har fått
              ett annat parti att följa med. Till min glädje har jag noterat
              att olika borgerliga partier i huvudsak säger sig stå bakom flera
              av de socialdemokratiska målen. Men något förtas glädjen av att
              man sedan trasslar in sig i motsägelsefulla beskrivningar av varför
              man ändå måste reservera sig. Det hade varit bra om man mera tydligt
              hade visat oppositionens, alliansens, tankar om mer konstruktiva
              förslag till just utvecklingen av jämställdhetspolitiken. Lite
              mer tillspetsat kan jag säga att de allmänna skrivningarna i reservationerna
              också visar på för mycket politiskt taktiserande.
            </seg>
            <seg xml:id="i-8761379a04b559c1-0">
              Jag noterar att i de debatter vi har haft under senare tid har
              borgerligheten gång på gång pratat om bokslut över de tre mandatperioderna
              som Socialdemokraterna har innehaft regeringsmakten snart tolv
              år. Det går att stämma av att det vi har sagt också har blivit
              gjort och levererat.
            </seg>
            <seg xml:id="i-ef9ea1a14b5a4911-0">
              Det är trist att inte ens alliansen, borgerligheten, kunde enas
              för något år sedan jag ser inte heller några tecken i dag om det
              mest grundläggande som just FN har sagt, och vi har skrivit på
              konventioner, nämligen om könsmaktsordningen. Det är väl ändå
              den analysen som måste ligga till grund för att tänka vidare om
              idéer, visioner, kring ett reellt jämställdhetsarbete.
            </seg>
          </u>
          <note type="speaker" xml:id="i-adc45d1be3607958-0">
            Anf. 130 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-2">
            <seg xml:id="i-e402e7707f3c6c0c-0">
              Herr talman! Jag tycker att det är positivt att vi är två män
              som diskuterar och engagerar oss i jämställdhetspolitiken. Det
              tror jag är ett tecken på att de här frågorna har nått en viss
              mognad de berör och engagerar både män och kvinnor i riksdagen.
              Det har ibland lätt blivit så att detta har hänvisats till endast
              kvinnor.
            </seg>
            <seg xml:id="i-a3c6db211124c263-0">
              Trots detta var Ronny Olander ute i något slags försäljningsrunda
              för statliga företag, vilket jag inte riktigt tror hör hemma i
              dagens betänkande. Det är möjligt att jag har missuppfattat någonting.
            </seg>
            <seg xml:id="i-96df051fcce36189-0">
              Vi kristdemokrater har varit lite kritiska till en del av de
              här målen. Vi försökte formulera annorlunda mål. Vi var kritiska
              till ett mål som heter En jämn fördelning av det obetalda hem-
              och omsorgsarbetet, där staten satt upp mål för hur familjerna
              ska fördela sitt hemarbete. Där kan vi ha många uppfattningar,
              jag och du, och vi kanske till och med har likartade uppfattningar.
              Men vi kristdemokrater vill inte att staten ska sätta upp mål
              för detta, därför att vi anar att bakom detta ligger någonting
              annat, någon typ av medel som ska leda till detta.
            </seg>
            <seg xml:id="i-2c95c2baa8d48e62-0">
              Därmed är jag inne på min fråga. Det kan också vara intressant
              med parallelliteten till enigheten bland vänsterpartister, socialdemokrater
              och miljöpartister. Jag vet inte exakt hur det ser ut, men det
              kanske Ronny Olander kan reda ut här och nu.
            </seg>
            <seg xml:id="i-ba854dcb57389c33-0">
              Vänsterpartiet vill tvångskvotera föräldraförsäkringen rakt av.
              Det vill Miljöpartiet också. Ni hade en socialdemokratisk kongress
              där ni öppnade för att det eventuellt blir en tvångskvotering
              av föräldraförsäkringen. Är det så vi ska tolka det här målet
              så kommer det att innebära att under nästa mandatperiod vill Ronny
              Olander bestämma exakt hur föräldrarna ska fördela sin föräldraförsäkring.
              Är det konsekvensen av det mål som nu finns här? Kan Ronny Olander
              ge besked på den punkten, det vill säga att ni är eniga om detta
              och kommer att tvångskvotera föräldraförsäkringen, eller är ni
              splittrade? Vad är beskedet?
            </seg>
          </u>
          <note type="speaker" xml:id="i-b47c224dcd56ed9a-0">
            Anf. 131 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-1">
            <seg xml:id="i-2c3499bba5d3df6a-0">
              Herr talman! När det gäller frågan om föräldraförsäkringen kan
              jag säga att föräldraförsäkringen redan är individuell. Den är
              redan, i den meningen, kvoterad på sitt sätt. Vi ska inte försöka
              linda in någonting annat här.
            </seg>
            <seg xml:id="i-df6b6a38b7172940-0">
              Det har förts en diskussion i vårt parti och i samhället om att
              titta på Islandsmodellen och vad den skulle kunna innebära för
              att stimulera männen till att ta mer tid tillsammans med sina
              barn. Man kan se utvecklingen sedan 1974 då det var ½ %. I dag
              är det nästan upp till 20 %. Det är det vi försöker understödja
              och verkligen ge möjlighet till och skapa förutsättningar för,
              bland annat genom att höja taket i sjuk- och föräldraförsäkringen.
              Det kommer att betyda mycket. Det har varit en del av problematiken
              för lönebildningen, så jag är ändå inte så sur på arbetsmarknaden.
            </seg>
            <seg xml:id="i-6f4544db9b067a04-0">
              Vad gäller ditt inledande resonemang om försäljning av statliga
              bolag känner jag inte igen mig. Protokollet får visa vad som är
              sagt. Nej, det handlar om era tankar och det ni skriver i era
              reservationer, var för sig, om att offentlig sektor ska utförsäljas,
              för det är det som är er tanke. I det ligger också ert stora undandrag
              på 250 miljarder från den offentliga sidan. Det får konsekvenser
              på två mandatperioder.
            </seg>
          </u>
          <note type="speaker" xml:id="i-6bab9853e258e764-0">
            Anf. 132 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-3">
            <seg xml:id="i-e52d20e8e869a651-0">
              Herr talman! Det har inte med saken att göra, men sluta lafsa
              om de där 250 miljarderna! Det är socialdemokratisk retorik från
              något valstrategihögkvarter och har ingenting med verkligheten
              att göra.
            </seg>
            <seg xml:id="i-9067721512e6c9c7-0">
              Sälja ut jo, vi vill sälja ut det statliga ägandet i Nordea och
              Telia, men det handlar inte om att sälja ut någonting annat. Det
              handlar om att öppna upp för människor att starta eget, ha mera
              valfrihet och liknande saker, även när det gäller offentliga tjänster.
            </seg>
            <seg xml:id="i-ed9fa68834796c34-0">
              Ronny Olander svarade inte på min fråga om innebörden av att
              staten ska ha ett mål om en jämn fördelning av det obetalda hem-
              och omsorgsarbetet. Blir konsekvenserna om vi tar det målet här
              i riksdagen att vi kommer att hamna i ett läge då vi ska kvotera
              föräldraförsäkringen? Den är individuell redan i dag ja. Det är
              inga problem med det. Det är jag som bestämmer min del och min
              hustru som bestämmer sin del, men jag bestämmer själv om jag vill
              ha kvar den eller vill lämna över den, och hustrun gör likadant.
              Att höja taket är jättebra det har vi krävt länge. Att stimulera,
              uppmuntra och informera om att pappor bör ta större ansvar och
              ta ut mera av föräldraförsäkringen är jättebra det går att göra
              ännu mer på det området. Positiva exempel finns runtom i landet
              som man kan hämta inspiration ifrån. Men det var inte det frågan
              handlade om.
            </seg>
            <seg xml:id="i-b5b9cb58b7af3cf0-0">
              Blir det en kvotering av föräldraförsäkringen där man låser mera
              till den ena och den andra parten om Socialdemokraterna vinner
              valet? Är ni ense med Vänsterpartiet och Miljöpartiet, eller kommer
              ni att förvägra dem att få igenom sina krav på det området? Vad
              kommer att hända efter valet, Ronny Olander?
            </seg>
          </u>
          <note type="speaker" xml:id="i-0326c2fe110ee302-0">
            Anf. 133 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-2">
            <seg xml:id="i-68813af259f7ad71-0">
              Herr talman! Jag känner inte över huvud taget till att det skulle
              ha förts några diskussioner om vad som ska hända efter valet i
              den bemärkelsen. Vi socialdemokrater har, precis som du själv
              relaterar till, vår partikongress. Det beslutet är det som gäller
              punkt slut.
            </seg>
            <seg xml:id="i-eea7700a9703fce2-0">
              Jag vill återknyta du kom lite väl billigt undan det som du kallade
              för våra beräkningar på Sveavägen 68 till de 250 miljarderna.
              Du har väl funderat på det här. Du är ju en man med många tankar
              och funderingar. Om du själv räknar ut det så är det ändå så att
              om man anpassar vår modell, den nordiska modellen, till EU-nivå
              eller OECD-nivå så är det i storleksordningen 250 miljarder kronor
              vi pratar om. Du kan väl ändå bekräfta att det är på det viset.
            </seg>
            <seg xml:id="i-d2d53b0ff5df02fe-0">
              Om du inte har mer talartid så kan du väl nicka i alla fall.
            </seg>
          </u>
          <note type="speaker" xml:id="i-516bb9b51f239b83-0">
            Anf. 134 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-b20f01813c30c20b-1">
            <seg xml:id="i-b779ef0ee9047350-0">
              Herr talman! Jag begärde replik därför att jag blev så oerhört
              upprörd över Ronny Olanders stil i talarstolen, där han använder
              sig av direkta lögner. Hur länge ska Socialdemokraterna hålla
              på och ljuga? Falska mejl och lögner är det det som är socialdemokratisk
              politik nu fram till valet?
            </seg>
            <seg xml:id="i-c4673245d084e86c-0">
              250 miljarder, säger Ronny Olander. Jag har med mig Moderaternas
              ekonomisk-politiska motion. Jag har med mig motionen som handlar
              om jämställdhet. Var någonstans i dessa motioner, Ronny Olander,
              står detta som du står och talar om i talarstolen?
            </seg>
            <seg xml:id="i-d5e204ceea5dbf11-0">
              Sanningen är att Moderaterna föreslår 10 miljarder mer än regeringen
              till vård och omsorg. Moderaterna föreslår 10 miljarder mer än
              regeringen till skola och forskning. Moderaterna föreslår 5 miljarder
              mer till rättsväsendet.
            </seg>
            <seg xml:id="i-702ca9120c192add-0">
              Det vore tacknämligt, herr talman, om Ronny Olander kunde antingen
              be om ursäkt för det han står här och säger eller visa oss var
              någonstans detta står i Moderaternas motion.
            </seg>
          </u>
          <note type="speaker" xml:id="i-d93a6e2e603acd56-0">
            Anf. 135 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-3">
            <seg xml:id="i-91a88916dbdf5c73-0">
              Herr talman! Jag pratar om den långsiktiga inriktning som ni
              i alliansen står bakom, där ni pratar om att ni ska sänka skatterna
              till EU-nivå och OECD-nivå. Då är det inte så svår matematik att
              räkna ut att det är de pengarna det handlar om.
            </seg>
            <seg xml:id="i-1644209086af3678-0">
              Jag tror inte att jag har missat någonting i det nya så kallade
              arbetarpartiet som ni nu går ut och säger. Det är väl också på
              det viset att det är svårt att hänga med i moderat politik i dag,
              för det är inte säkert att det som gällde i går gäller i dag med
              alla de jag vill inte säga kappvändningar, för det är tydligen
              mycket känslor här i kammaren i dag, men det är ändå det som det
              handlar om, tycker jag. Man kan inte ändra politiken hur mycket
              som helst och kasta om jo, det kan man, och det gör ni! Men det
              är i alla fall de summorna som ni har sagt att det handlar om.
              Jag utgår ifrån att det fortfarande gäller.
            </seg>
          </u>
          <note type="speaker" xml:id="i-0767166a2bd920bd-0">
            Anf. 136 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-b20f01813c30c20b-2">
            <seg xml:id="i-9e8897b77cb68355-0">
              Herr talman! Ronny Olander kan inte visa någonstans att vi har
              krävt 250 miljarder i skattesänkningar här i riksdagen. Jag tycker
              att det vore tacknämligt om Ronny Olander kunde medge detta. Det
              är egna beräkningar från Sveavägen. Det är valtaktik man håller
              på med inte någonting annat.
            </seg>
            <seg xml:id="i-48047dc3aad2f979-0">
              Jag upprepar: Moderata samlingspartiet föreslår 10 miljarder
              mer än Socialdemokraterna till vård- och omsorgssektorn. Vi föreslår
              10 miljarder mer än Socialdemokraterna till skola och forskning.
              Vi föreslår 5 miljarder mer än Socialdemokraterna till rättsväsendet.
            </seg>
            <seg xml:id="i-8f4f035defa9bd61-0">
              Sedan säger Moderaterna att det inte är orimligt alls att i takt
              med att det blir ökade skatteintäkter i Sverige det får man, Ronny
              Olander, när fler människor kommer i arbete och betalar skatt;
              då blir det automatiskt mer skatteintäkter är det inte orimligt
              att man kan minska det procentuella uttaget.
            </seg>
            <seg xml:id="i-14db401b232e765a-0">
              Eller, herr talman, är det ett självändamål för socialdemokrater
              att ha högst skatt i världen?
            </seg>
          </u>
          <note type="speaker" xml:id="i-3e5e217e6fcb2d6c-0">
            Anf. 137 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-4">
            <seg xml:id="i-a58125563d9c0d18-0">
              Herr talman! Det är definitivt inget ändamål att ha hög skatt,
              men det är ett ändamål att ha bra socialförsäkringssystem, bra
              välfärdssystem, höja till exempel sjuk- och föräldraförsäkring
              och höja golvet, och som vi har sagt när det gäller a-kassan,
              inför nästa mandatperiod är vi beredda att höja taket även där,
              naturligtvis med den hänsyn och respekt som fordras till den ekonomiska
              utvecklingen.
            </seg>
            <seg xml:id="i-5bc64f6417709842-0">
              Jag tycker det är märkligt att många borgerliga riksdagsledamöter
              talar så mycket om att ge mer pengar till det och det. Jag har
              också läst den bok av Ulf Kristofferson där Fredrik Reinfeldt
              har huvudrollen och där den moderata partitoppen just säger att
              om man sänker skatter så måste man ta bort någonting. Det är väl
              det som ni är beredda att göra.
            </seg>
            <seg xml:id="i-1674886b89905b6a-0">
              Sedan är frågan hur ni räknar ihop det. Om inte siffran kan levereras
              nu, vad gäller de 250 miljarderna, vore det intressant att se
              vad de svenska skatterna skulle bli i förhållande till EU-nivån.
              Det skulle vara intressant att veta så att vi även fick en debatt
              om det. Är det de 250 miljarderna som gäller eller är det mindre
              240 eller 230? Det kommer ändå att slå med stor kraft mot de offentliganställda,
              de kvinnor vi pratar om.
            </seg>
          </u>
          <note type="speaker" xml:id="i-9db6227898c445a5-0">
            Anf. 138 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-7ad2e48ef45bf754-1">
            <seg xml:id="i-2e9a8ab75c3abf41-0">
              Herr talman! Från Allians för Sverige vill vi möta framtiden,
              och därför tycker vi att det vore bra om vi kunde sänka skattetrycket,
              inte skatterna, till det i jämförbara OECD-länder. Det gäller
              de nordiska länderna. Då skulle vi hamna i ett skattetryck som
              inte ligger så förskräckligt långt från det som vi har nu. Det
              som vi sagt i vår gemensamma motion är att vi ska sänka skatterna
              för anställda och arbetsgivare med ungefär 50 miljarder.
            </seg>
            <seg xml:id="i-d4453ab1543fc9f8-0">
              Hur vill Socialdemokraterna möta framtiden när det till exempel
              gäller de kvinnor som i dag inte kan starta egna företag för att
              de finns inom den offentliga sektorn? Hur svarar Ronny Olander
              när jag säger att det gått tolv år och man inte kommit längre
              vad gäller att utjämna löneskillnaderna? Skillnaderna är ungefär
              lika stora i dag som när Socialdemokraterna kom till makten för
              tolv år sedan.
            </seg>
          </u>
          <note type="speaker" xml:id="i-85c4b1d024dc8ff5-0">
            Anf. 139 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-5">
            <seg xml:id="i-e465039d39875e20-0">
              Herr talman! Det sistnämnda pekar väl just på den här debatten
              när ni påstår att staten ska bestämma, staten ska styra och ställa
              överallt, inte minst i jämställdhetspolitiken.
            </seg>
            <seg xml:id="i-94a659a0ca0c3802-0">
              Regering och riksdag skapar förutsättningar, möjligheter, utveckling
              för att män och kvinnor ska ha möjlighet att starta eget företag,
              kunna umgås med sina barn, ha försäkringar, trygghetssystem och
              så vidare. Jag har frågat näringsminister Thomas Östros om just
              kvinnors företagande. Ett av svaren är att det rör sig åt rätt
              håll, och utvecklingen vad gäller kvinnors företagande är viktig.
            </seg>
            <seg xml:id="i-840309c3685e18f3-0">
              Det finns omfattande handlingsprogram med över 330 konkreta åtgärder.
              Det handlar om lagar och förordningar, myndighetsföreskrifter,
              lånemöjligheter, ja allt. Det är viktigt att lyfta upp frågor
              om kvinnors företagande, kvinnors möjlighet att, precis som män,
              kunna ta lån på banken, få utbildning och kompetenshöjning och
              många andra sådana saker.
            </seg>
            <seg xml:id="i-7355885f4e7a9e96-0">
              Problemet man kan uppleva när man läser era reservationer var
              för sig är att ni tror att nyckeln ligger i att sälja ut den offentliga
              sektorn, att öppna upp, som man säger. Tanken är att det genom
              det privata ägandet skulle uppstå en stor lycka. Som jag sade
              tidigare finns det inom handelsområdet och inom hotell- och restauranganställdas
              område tusentals privata arbetsgivare. Har kvinnorna bättre villkor
              där? Har de bättre löner? Har de mer heltid? Det är sådant som
              vi som arbetsgivare i en kommun trots allt kan vara med och påverka.
            </seg>
            <seg xml:id="i-e3c1a20cf0d894a9-0">
              Låt mig också säga att av landets nästan 300 kommuner styr ni
              i en tredjedel, vi i ungefär en tredjedel och sedan är det blandat
              i ytterligare en tredjedel. Ni har alltså lika stort ansvar som
              vi att vara mönsterarbetsgivare i kommunal och offentlig sektor.
            </seg>
          </u>
          <note type="speaker" xml:id="i-689c45f043eb4521-0">
            Anf. 140 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-7ad2e48ef45bf754-2">
            <seg xml:id="i-3ec564949ac15366-0">
              Herr talman! Ronny Olander svarade inte på min fråga. Varför
              har man inte kommit längre när man haft ansvar så länge? Med alla
              de 330 åtgärderna borde man väl ha kunnat komma lite längre.
            </seg>
            <seg xml:id="i-562d3dd966f32c55-0">
              När jag kom in i riksdagen hade vi ett samarbete mellan socialdemokrater
              och centerpartister. Vi hade målsättningen att 30 % av företagen
              skulle startas av kvinnor. Tyvärr har Sverige inte uppnått det
              målet ännu. Om man jämför med till exempel USA ligger de på över
              40 %. Det är alltså nästan jämställt där, och varken Ronny Olander
              eller jag upplever väl det landet som något mönster av socialt
              företagande.
            </seg>
            <seg xml:id="i-7b031cdbd80b7819-0">
              Jag tycker fortfarande att den offentliga sektorn borde ha kunnat
              bryta vallen, men tyvärr har det inte skett, inte ens i socialdemokratiskt
              styrda kommuner om vi från alliansen nu inte skulle vara så stora
              föregångsmän och -kvinnor. I det fallet har vi inte lyckats på
              någondera håll, vilket är beklagligt, och jag tycker därför inte
              att Ronny Olander ska anklaga alliansen för att vara sämre än
              någon annan.
            </seg>
            <seg xml:id="i-72993a815284884d-0">
              Boendet är en annan viktig fråga. Kvinnorna behöver komma in
              mycket mer i planeringen än vad fallet är i dag. Inte heller där
              upplever jag att man kommit särskilt långt. Det behövs mer förändringar.
              Till exempel behöver man bygga bort en del av det som i dag alstrar
              mäns våld mot kvinnor överfall och sådant sker ju i tunnlar, mörka
              parker och så vidare. Den socialdemokratiska regeringen har inte
              lyckats uppnå de mål som vi gemensamt satte upp, för många av
              dessa mål är faktiskt gemensamma. Upp till bevis, Ronny Olander!
            </seg>
          </u>
          <note type="speaker" xml:id="i-8f595ca40858d425-0">
            Anf. 141 RONNY OLANDER (s) replik:
          </note>
          <u who="ronny_olander_2c3227" xml:id="i-98a9c7b942885d40-6">
            <seg xml:id="i-ea5d654f9c597def-0">
              Herr talman! Jag vill börja med att ge en eloge till Margareta
              Andersson för hennes ärliga svar att man ska sänka skattetrycket
              i nivå med OECD-länderna. Jag har för mig att det är ett sjuttontal
              länder som ingår i den beräkningen. Det är väl utifrån den summan
              som vi diskuterat, omkring 250 miljarder eller ej. Jag ser fram
              emot att höra om det finns andra beräkningsgrunder för detta.
            </seg>
            <seg xml:id="i-b456e163422d3314-0">
              Visst, jag kom in i riksdagen 1994 och var med när Centern och
              Socialdemokraterna samarbetade. Vi gjorde en hel del, och en del
              gick bekvämt. Nu befinner vi oss dock i en helt annan ekonomisk
              situation. Ni valde den borgerliga alliansen, och därför har vi
              samarbetat med Vänstern och Miljöpartiet. Det har varit framgångsrikt,
              inte minst under de senaste åren, med reallöneutveckling och så
              vidare.
            </seg>
            <seg xml:id="i-0c35387e3ab2d94b-0">
              Jag vill ge Margareta Andersson rätt i att vi också ska ställa
              krav på socialdemokratiskt styrda kommuner, och jag hoppas att
              ni är beredda att säga till er tredjedel att även de ska vara
              med i detta arbete. Det behövs verkligen.
            </seg>
            <seg xml:id="i-c45639ca370dbb4f-0">
              Jag uppskattar också att Margareta Andersson lyfter upp boendefrågorna.
              Det gäller att bygga bort mörka tunnlar, dåligt upplysta gångstigar
              och dylikt. Där kan kvinnor vara med, både som arkitekter och
              annat, och på olika nivåer planera det framtida boendet. Därför
              vill jag nämna de socialdemokratiska kvinnorna och handlingsprogrammet
              Kvarteret Framtiden . Det är ett exempel både ur ett svenskt och
              även ur ett EU-perspektiv på att frågan inte bara är nationell
              utan också kan vara lite större.
            </seg>
            <seg xml:id="i-dce4a2f95d03a179-0">
              Helt klart finns det mycket mer att göra, och det är väl det
              som hela det här arbetet och debatten i dag syftar till. Vi har
              kommit långt. Vi är otåliga. Det är viktigt att analysera det,
              och det är viktigt att inom 48 politikområden säga: Så här mycket
              är det, och så ska vi göra!
            </seg>
          </u>
          <note type="speaker" xml:id="i-a3c687851010ce58-0">
            Anf. 142 ULF HOLM (mp):
          </note>
          <u who="ulf_holm_a45651" xml:id="i-618a5229e8d5e243-0">
            <seg xml:id="i-8f36b3136736e75b-0">
              Herr talman! Propositionen Makt att forma samhället och sitt
              eget liv nya mål i jämställdhetspolitiken har utarbetats av regeringen,
              Miljöpartiet och Vänstern tillsammans. Jag har därför inga reservationer
              utan yrkar bifall till utskottets förslag i betänkandet i dess
              helhet och därmed avslag på samtliga reservationer.
            </seg>
            <seg xml:id="i-dff72b3ab9cfecc2-0">
              Propositionen är en målproposition och tar bland annat upp styrning
              och organisering av jämställdhetspolitiken samt en uppföljning
              av skrivelsen Jämt och ständigt som vi behandlade i riksdagen
              hösten 2003. Det är ett omfattande arbete som skett under de senaste
              åren, och i och med denna proposition går jämställdhetspolitiken
              in på en ny växel. En framgångsrik jämställdhetspolitik ska vara
              integrerad i all politik och forma samhället och människors vardag.
              Det gäller allt från ekonomisk politik till arbetsmarknadspolitik
              och utbildningspolitik.
            </seg>
            <seg xml:id="i-e008a0d7fd2f4df2-0">
              Jag kan i mitt inlägg i dag omöjligt gå in på alla de områden
              som tas upp utan vill endast lyfta fram några viktiga områden.
            </seg>
            <seg xml:id="i-efef12fe8e9db963-0">
              Vi föreslår ett nytt övergripande mål för jämställdhetspolitiken.
              Kvinnor och män ska ha samma makt att forma samhället och sina
              egna liv. Det torde vara en självklarhet, men så är det tyvärr
              inte i dag. Trots en lång tid av aktivt jämställdhetsarbete präglas
              vårt samhälle fortfarande av en skev könsmaktsordning. Det är
              mannens behov, perspektiv och värderingar som alltjämt sätter
              dagordningen och är styrande i samhället. Arbetet måste därför
              ges en mer feministisk inriktning.
            </seg>
            <seg xml:id="i-2579446aa558e440-0">
              Det innebär att vi måste göras medvetna om att det alltjämt råder
              en könsmaktsordning där mannen är norm. Samhället är organiserat
              utifrån föreställningen att den medborgare som världen ska anpassas
              efter är man, heterosexuell, vit och medelålders. Sanningen är
              förstås att denna grupp utgör en ganska liten del av befolkningen
              och att majoriteten därigenom definieras som avvikande och i och
              med det på olika sätt tvingas arbeta mot strukturer som missgynnar
              dem. Denna orättvisa är ett allvarligt demokratiskt problem som
              innebär att grundläggande mänskliga rättigheter åsidosätts. Det
              är dessutom ett oerhört slöseri med resurser och positiva krafter.
            </seg>
            <seg xml:id="i-db442b889c15658c-0">
              I ett jämställt samhälle ska män och kvinnor i första hand ses
              som människor och i den meningen vara lika inför varandra. Miljöpartiet
              anser att både kvinnor och män tjänar på ökad jämställdhet och
              att bristen på jämställdhet är ett resultat av den patriarkala
              struktur som formar samhället.
            </seg>
            <seg xml:id="i-4ec76bed7aff64bb-0">
              Den i dag omfattande lagstiftningen om jämställdhet i Sverige
              kan ge sken av att det patriarkala förtrycket är borta. Så är
              det tyvärr inte. Trots många bra lagar påverkar fortfarande könstillhörigheten
              våra möjligheter och val och det bemötande vi får i samhället.
              Arbetsmarknaden och lönesättningen är bra exempel på detta. Trots
              att kvinnor gått om män i utbildningsnivå kvarstår löneskillnaden
              mellan könen. Fler kvinnor än män har otrygga anställningsförhållanden,
              är deltidsarbetslösa och sjukskrivna. Det finns således skäl att
              skärpa målen på detta område.
            </seg>
            <seg xml:id="i-f188ec0df75ad928-0">
              Det är därför glädjande att det inom kort kommer en handlingsplan
              för jämställda löner från oss i den rödgröna majoriteten. För
              oss i Miljöpartiet är det självklart att det krävs ett handslag
              för jämställda löner mellan arbetsmarknadens parter och staten,
              framför allt när det gäller den offentliga sektorn, där vi har
              ett särskilt ansvar som beslutsfattare. Vi kan inte fortsätta
              acceptera den ordning som finns i dag.
            </seg>
            <seg xml:id="i-09641170e3755785-0">
              I dagens betänkande slår vi i den rödgröna majoriteten fast att
              ett stort problem är den dolda strukturella diskriminering som
              bland annat värdediskrimineringen utgör. Värdediskrimineringen
              innebär att yrken där kvinnor är i majoritet har sämre villkor
              i fråga om löner och anställningsförhållanden än yrken där män
              är i majoritet. Jag ser redan fram emot riksdagens debatt om den
              snart kommande handlingsplanen för jämställda löner, även om det
              kommer att bli under nästa mandatperiod.
            </seg>
            <seg xml:id="i-8f71275aff26d704-0">
              Herr talman! Det är viktigt för mig och Miljöpartiet att jämställdhetsarbetet
              förs av både män och kvinnor. Under jämställdhetsfrågornas hela
              historia har kampen nästan uteslutande förts av kvinnor. Männens
              deltagande i jämställdhetsarbetet har varit undantaget snarare
              än regeln. Ofta är det kvinnor som med oerhörd kraft har reagerat
              mot det tydliga uttryck för könsförtryck som sexhandel, kvinnomisshandel
              och ojämställda löner utgör. Men exempelvis mäns våld mot kvinnor
              är inte enbart en kvinnofråga utan i högsta grad en mansfråga.
              Det räcker därför inte med att kvinnor diskuterar jämställdhet
              och könsroller när det är mansrollen och dess schabloner som faktiskt
              är det största problemet.
            </seg>
            <seg xml:id="i-cf9c27fa34f6713b-0">
              Självfallet måste utgångspunkten för en debatt om mansrollen
              vara att vi alla är individer, men vi är alla påverkade av schabloner
              allt från att yngre pojkar får en bild av den manliga rollen genom
              att bland annat kolla på Internets allt grövre sexsidor där kvinnan
              är till för att köpas och förnedras, över lumpartidens machojargong
              till den manliga vuxenvärldens acceptans, tystnad eller till och
              med medlöperi.
            </seg>
            <seg xml:id="i-f834f263e86d9308-0">
              Män liksom kvinnor underställs föreskrivna normer för hur de
              ska bete sig som man respektive kvinna. I det betänkande som diskuterades
              i jämställdhetsdebatten 2003 skrev jag ett särskilt yttrande över
              behovet av att en tvärpolitisk utredning tillsätts för att analysera
              en ny mansroll och hur detta arbete ska föras ut till allmänheten.
              Nu har vi i Miljöpartiet lyckats göra också de två röda partierna
              uppmärksamma på detta behov, och i propositionen slås fast att
              en arbetsgrupp ska inrättas för att se över mansrollen, män och
              jämställdhet. Arbetsgruppen ska utgöra ett forum för frågor som
              kan leda till konkreta förslag om hur förändringar bland män och
              pojkar kan åstadkommas i syfte att öka jämställdheten.
            </seg>
            <seg xml:id="i-a9c9652c18ab9316-0">
              Jag är ledsen över att Camilla Sköld Jansson från Vänstern har
              reserverat sig i denna fråga det är reservation 32 med motiveringen
              att män som grupp inte tjänar på ökad jämställdhet. Det tycker
              jag är helt fel. Därmed säger man ju också att det kvinnan gör
              värderas lägre än männens makt. Jag tycker att det är fel. Vi
              män måste lära oss att se en annan bild än den vi är uppvuxna
              med. Det är det viktiga i detta arbete. Som män borde vi lära
              oss mer om att ta hand om barn, om omsorg och den sociala biten.
              Det är sådant som vi män generellt är sämre på. Det är det viktiga,
              och därför är jag ledsen för att Camilla Sköld Jansson reserverar
              sig.
            </seg>
            <seg xml:id="i-4c7b5112a67f3e61-0">
              Herr talman! En stor grön framgång i samarbetet med regeringen
              och Vänstern är också den skarpa skrivningen om att det ska ställas
              krav på att ett jämställdhetsperspektiv ska ställas som villkor
              för statligt organisationsstöd till ideella organisationer. Folkrörelserna
              i Sverige är starka och viktiga. Det är egentligen konstigt att
              jämställdhetsperspektivet inte har uppmärksammats och funnits
              med i dessa diskussioner tidigare. Staten ger ju ganska mycket
              bidrag till ideella organisationer och till folkrörelserna. Nu
              ska dock detta arbete äntligen påbörjas, och jag är mycket nöjd
              med det.
            </seg>
            <seg xml:id="i-e19b25f0ad3c22b8-0">
              I propositionen och betänkandet tas också upp hur staten själv
              ska organisera sitt arbete när det gäller jämställdhetspolitiken.
              Vi i Miljöpartiet anser att det är viktigt att det finns en samordning
              och ett effektivt främjandearbete och jämställdhetsarbete. Det
              är därför naturligt att vi skapar en myndighet som bland annat
              har till uppgift att bidra till utvecklande av en effektiv jämställdhetsmyndighet.
              Det är dock viktigt att inte göra något förhastat. Vi vet ju alla
              att Diskrimineringskommittén har lagt fram ett förslag som just
              nu är ute på remissbehandling. Vi ska därför avvakta remissbehandlingen
              innan vi tar ställning.
            </seg>
            <seg xml:id="i-e143ff0395472190-0">
              Tina Acketoft lyfte fram alliansens reservation om detta. I reservationen
              står ungefär det som också är vår politik: Vi ska avvakta Diskrimineringskommitténs
              betänkande och se om vi kan hitta en helhetssyn. Det är ju precis
              detta som står i propositionen! Därför står det inte att en jämställdhetsmyndighet
              ska inrättas i dag vi ska nämligen beakta vad kommittén föreslår.
            </seg>
            <seg xml:id="i-08970da71829c96a-0">
              Margareta Andersson, är det bara antalet myndigheter som är bekymret
              här vi vill inrätta en myndighet, och det tycker ni inte är bra
              så kan vi väl lägga ned någon annan myndighet som har gjort sitt.
              Nu behöver vi faktiskt en myndighet som tar upp bland annat jämställdhetsfrågorna
              och kan hjälpa till att driva dem. Det finns säkert massor av
              myndigheter som ni i alliansen vill lägga ned. Gör det då, men
              se till att det skapas en ny myndighet som arbetar med främjandefrågorna
              när det gäller diskriminering.
            </seg>
            <seg xml:id="i-c37880fc3693d94f-0">
              Herr talman! Mäns våld mot kvinnor är ett fruktansvärt stort
              problem. I propositionen tar vi främst upp vad som gjorts under
              mandatperioden, men också vad som är på gång. Vi har till exempel
              dubblerat medlen till kvinnojourerna, vilket är ett viktigt stöd.
              Tyvärr noterar jag att den borgerliga alliansen vill skära ned
              på detta. Vi har bildat ett nationellt kunskapscentrum och så
              vidare. Jag tycker att det är väldigt viktigt att vi i propositionen
              också tar upp behandlingsverksamheten för män samt metodutveckling
              för att synliggöra det våld som annars är svårt för myndigheterna
              att upptäcka.
            </seg>
            <seg xml:id="i-1ba68c637cf35014-0">
              Det är ett problem att vi i så liten mån tar upp våld i samkönade
              relationer, men det kommer ett annat arbete om detta längre fram,
              och vi har därför valt att inte ta upp det mer i denna jämställdhetsproposition.
              Vi avvaktar ett större arbete som är på gång inom Regeringskansliet.
              Jag tror att det är vettigt att vi gör så. Annars kan jag givetvis
              instämma i motioner om att detta är en viktig fråga som vi måste
              uppmärksamma.
            </seg>
            <seg xml:id="i-23a1974ac6aaca18-0">
              Det är också viktigt att vi betonar vikten av lokalt och regionalt
              jämställdhetsarbete och att de övergripande nya jämställdhetsmålen
              ska användas på både lokal och regional nivå. Länsstyrelserna
              ska få i uppdrag att i samverkan med lokala och regionala aktörer
              utarbeta mål som tar sin utgångspunkt i de nationella målen, så
              att vi för ned jämställdhetsarbetet på regional nivå. Det tror
              jag är väldigt viktigt.
            </seg>
            <seg xml:id="i-11e3f99de018dd8f-0">
              Slutligen, herr talman, vill jag lyfta upp kvoteringen, som jag
              ser som ett bra medel för att nå ett mål, men kvotering är inget
              mål i sig. Om det nu skulle vara så självklart att män och kvinnor
              har samma förutsättningar undrar jag: Varför består då bolagsstyrelserna
              till 84 % av män? Om det vore så skulle denna skevhet inte finnas.
              Då skulle det vara mycket mer jämnt fördelat.
            </seg>
            <seg xml:id="i-c4bc4ce1f1e10b2a-0">
              Utvecklingen går sakta. Den går alltför sakta. Vi måste faktiskt
              hjälpa näringslivet med detta. Jag tror att det är väldigt viktigt
              att vi faktiskt får till en kvotering av det underrepresenterade
              könet till bolagsstyrelserna för att på det sättet fördela makten
              bättre.
            </seg>
          </u>
          <note type="speaker" xml:id="i-4277082a405a10c4-0">
            Anf. 143 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-4">
            <seg xml:id="i-f14a39246695e391-0">
              Herr talman! Ulf Holm tog upp diskussionen om mäns roll i jämställdhetsarbetet.
              Det har också varit uppe tidigare i debatten. Alla har ansvar
              för att jobba med jämställdhetsfrågor, och i någon mån visst är
              det så tjänar alla på jämställdhet. Men det är inte riktigt så
              enkelt. Det handlar om att män måste släppa på sin överordning.
              Ska kvinnor få mera makt ska män ha mindre makt. Ska kvinnor ha
              mera resurser måste män träda tillbaka.
            </seg>
            <seg xml:id="i-79c48b792bcb5519-0">
              Det som reservationen handlar om är vikten av att män, när de
              organiserar sig för jämställdhetsarbetet, gör det med ett feministiskt
              perspektiv. Männen måste alltså organisera sig och ingå i en feministisk
              strategi, vilket betyder att de ska vara beredda att avstå makt,
              avstå inflytande och lyfta fram kvinnorna.
            </seg>
            <seg xml:id="i-1ddb13ebf18c6b39-0">
              Om Ulf Holm läser vår reservation kan han nog rösta för den.
            </seg>
          </u>
          <note type="speaker" xml:id="i-fa7acf663e18c5fe-0">
            Anf. 144 ULF HOLM (mp) replik:
          </note>
          <u who="ulf_holm_a45651" xml:id="i-618a5229e8d5e243-1">
            <seg xml:id="i-b030c1a1cd2c4fcb-0">
              Herr talman! Jag kan dela en del av resonemanget, men det står
              ju faktiskt: Däremot tjänar inte män som grupp på ökad jämställdhet
              när detta innebär att de tvingas dela med sig av makt eller andra
              resurser.
            </seg>
            <seg xml:id="i-cda836a11f2b706c-0">
              Då definierar du makt som någonting mycket bättre än annat, och
              jag förstår inte det. Jag tycker att det är lika viktigt att vi
              delar upp allting och att vi delar med oss. Vi tjänar på det.
              Vi tjänar på att vara mer hemma med barn. Vi tjänar på att vara
              mer hemma och ta det stora ansvar som i dag många kvinnor tar
              när det gäller att vårda äldre.
            </seg>
            <seg xml:id="i-34d7acdd2ec1f9ec-0">
              Det skulle vi män tjäna på. Vi skulle inte tjäna på det rent
              ekonomiskt, men som individer skulle vi tjäna på det. Det är det
              som är det viktiga. Jag tycker att det är felaktigt att säga att
              män förlorar på jämställdhet. Män vinner på jämställdhet. Vi vinner
              inte pengar, men pengar är inte allt i livet.
            </seg>
          </u>
          <note type="speaker" xml:id="i-d6369cada7c5b4fe-0">
            Anf. 145 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-5">
            <seg xml:id="i-bccd38cbd8e4b92f-0">
              Herr talman! Vi vänder oss mot att man över huvud taget ställer
              frågan på det sättet, att någon vinner eller någon förlorar. Men
              man måste vara väl medveten om att det finns ett konfliktperspektiv.
              Det är inte bara gulligt med jämställdhetsarbete. Ska kvinnor
              kunna öka sina löner måste man ta av löneutrymmet. Då måste män
              stå tillbaka. Ska män vara hemma med barn kommer det att betyda
              att män förlorar i ekonomi. Det är alltså en rad sådana punkter
              där det finns konflikter.
            </seg>
            <seg xml:id="i-473fb8465464bd15-0">
              Sedan håller jag med om att alla, sett i ett större perspektiv,
              självklart tjänar på rättvisa, jämställdhet och jämlikhet. Men
              när män organiserar sig beskrivs de som handlingskraftiga, initiativrika.
              När kvinnor organiserar sig ses det med misstänksamhet. Det är
              radikalt. Det är kanske extremt. Man uppfattar alltså kvinnors
              organisering och mäns organisering på olika sätt. Därför måste
              man vara väldigt noga, menar jag, med att män, när de går in i
              jämställdhetsarbetet, ska göra det utifrån ett feministiskt perspektiv.
              Det är det som den här motionen handlar om, att mäns deltagande
              i jämställdhetsarbetet ska bli en del i en feministisk strategi.
            </seg>
          </u>
          <note type="speaker" xml:id="i-39f6be8a2a5a17d7-0">
            Anf. 146 ULF HOLM (mp) replik:
          </note>
          <u who="ulf_holm_a45651" xml:id="i-618a5229e8d5e243-2">
            <seg xml:id="i-537fd6fc1b79a669-0">
              Herr talman! Jämställdhet är en winwin -situation för män och
              kvinnor. Det är det som är det övergripande och viktigaste och
              som vi måste intala ett flertal män som är rädda för jämställdhetsdiskussionen
              därför att de tror att de förlorar.
            </seg>
            <seg xml:id="i-c8e85fbecba4a96f-0">
              Jag tycker att det är olyckligt att vi säger: Ni kommer att förlora
              thats it . Vem går med på att man ska förlora? Vi måste lära oss
              att män vinner på jämställdheten men kanske inte i ekonomiska
              termer, det som vi traditionellt räknar allting i och som även
              Vänstern nu gör mycket.
            </seg>
            <seg xml:id="i-a36b11553f21c5ce-0">
              Ja, kvinnors organisering är viktig. Det är därför våra partier
              har kommit överens om att mångdubbla stödet till kvinnors organisering.
              Det behövs nämligen ett starkare stöd där.
            </seg>
          </u>
          <note type="speaker" xml:id="i-0cf7b8aa31dc21ad-0">
            Anf. 147 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-7ad2e48ef45bf754-3">
            <seg xml:id="i-2a40ea1069ac6f59-0">
              Herr talman! Jag tycker att det är bra att vi har myndigheter
              här i Sverige, men jag vill veta vad myndigheterna ska göra och
              innehållet i deras verksamhet. Jag kan inte se att det finns något
              bra förslag till den här nya jämställdhetsmyndigheten. Dessutom
              säger Ulf Holm själv att den inte ska inrättas förrän lite senare
              när vi har sett vad man kommer fram till i de olika förslagen.
              Varför då inte avvakta tills vi ser det?
            </seg>
            <seg xml:id="i-f8156ecdc11a6ac1-0">
              Dessutom uppfattar jag det som väldigt viktigt att alla myndigheter
              i Sverige har med det här med jämställdhet som en viktig del av
              sin verksamhet. Jag kan inte förstå att vi behöver ha en ny myndighet.
              Vi behöver lägga ned en himla massa andra myndigheter för att
              de har gjort sitt, precis som Ulf Holm säger, men inte starta
              en ny jämställdhetsmyndighet. Jag tycker alltså att uppdraget
              ska ges till alla myndigheter att ta det här ansvaret. Det här
              är inte en specifik fråga som djurskydd eller polisväsende eller
              någonting annat. Det här är någonting som ska genomsyra alla myndigheter.
              Därför kan jag inte förstå varför man ska ha en ny myndighet och
              varför man ska instifta den innan man har klart för sig vad man
              ska använda den till.
            </seg>
          </u>
          <note type="speaker" xml:id="i-c5681d72d480f178-0">
            Anf. 148 ULF HOLM (mp) replik:
          </note>
          <u who="ulf_holm_a45651" xml:id="i-618a5229e8d5e243-3">
            <seg xml:id="i-79142fa2a409dcd3-0">
              Herr talman! Det står väldigt tydligt, till och med på första
              sidan, i sammanfattningen: Diskrimineringskommitténs förslag ska
              beaktas. Det finns heller inget skarpt beslut om att en myndighet
              ska inrättas.
            </seg>
            <seg xml:id="i-645097b01ded5683-0">
              Dessutom står det att vi ska ha en myndighet som bland annat
              ansvarar för jämställdhetsfrågorna. Jag har aldrig sagt att det
              ska vara en jämställdhetsmyndighet. Det är jag och vårt parti
              helt emot. Vi tycker inte att vi ska ha det som en särskild punkt,
              utan då måste man ta ett större grepp och se på samtliga diskrimineringsgrunder.
              Och det är också den diskussion som förs när det gäller Diskrimineringskommitténs
              förslag, att man ska ta ett samlat grepp. Då måste vi vänta in
              remissbehandlingen och förslagen. Sedan får vi ta det i ett större
              sammanhang.
            </seg>
            <seg xml:id="i-73f58fa59d6bd86f-0">
              Det är möjligt att nästa regering under nästa mandatperiod kommer
              fram till att det ska bli en jämställdhetsmyndighet. Det är möjligt,
              men det blir inte med mitt stöd i alla fall.
            </seg>
          </u>
          <note type="speaker" xml:id="i-3ae0449d80c1b790-0">
            Anf. 149 Statsrådet JENS ORBACK (s):
          </note>
          <u who="unknown" xml:id="i-a8cbb0ab5d029084-21">
            <seg xml:id="i-b235702465913f48-0">
              Herr talman! Vid tretiden i dag intervjuades jag av en kvinnlig
              journalist från Polen. Hon började med att säga: Det måste väl
              vara underbart att vara jämställdhetsminister i världens mest
              jämställda land?
            </seg>
            <seg xml:id="i-d4c946631f119ad8-0">
              Jag sade: Jag är stolt, men jag är inte nöjd. Och jag sade att
              det finns två problem. Det ena problemet är att det finns förslag
              som hotar jämställdheten. En del av dem har vi hört debatteras
              i kammaren i dag. Det andra är att jag hellre vill leva i en annan
              värld, i en värld där kvinnor inte är rädda för att de är kvinnor,
              i en värld där kvinnor inte har lägre lön eller lägre pensioner
              för att de är kvinnor och så vidare.
            </seg>
            <seg xml:id="i-a1039b93fba6c4fc-0">
              Att sträva mot jämställdhet är att sträva mot frihet. Jämställdhetspolitiken
              bärs av en frihetsidé, befrielse från underordning, befrielse
              från diskriminering, befrielse från våld. Det är en befrielse
              som gäller både män och kvinnor, en befrielse från stereotypa
              könsroller, inskränkande och begränsande förväntningar.
            </seg>
            <seg xml:id="i-f012c5b375520597-0">
              Jag skulle ändå vilja säga att utvecklingen går i rätt riktning.
              De senaste tio åren har jämställdheten mellan kvinnor och män,
              som grupp, ökat. Kvinnor har ökat sitt betalda arbete. Skillnaden
              i disponibel inkomst har minskat. Kvinnor har minskat sitt obetalda
              arbete. Andelen kvinnor i politiska beslutsfattande funktioner
              har ökat.
            </seg>
            <seg xml:id="i-5c56c59a937b5a3e-0">
              Mäns uttag av föräldrapenningen har ökat, men det går långsamt.
              Det går också lite långsamt framåt när det gäller kvinnor på ledande
              positioner i näringslivet, men alldeles för långsamt.
            </seg>
            <seg xml:id="i-667bf2cefd784d23-0">
              Herr talman! Därför återstår stora utmaningar. Det vi diskuterar
              här i dag är målen för jämställdhetspolitiken och hur jämställdhetspolitiken
              ska organiseras för att nå dessa mål. Vi har även gått in på en
              hel del särskilda problem, som jag också tar tillfället i akt
              att här nämna en del om.
            </seg>
            <seg xml:id="i-0cbd1388e88a81d5-0">
              Mäns våld mot kvinnor är ett sådant problem. Det är inte värdigt
              ett demokratiskt välfärdssamhälle. Det är inte värdigt att kvinnor
              lever i skräck för att han ska slå. Det är inte värdigt att barn
              inte kan koncentrera sig i skolan därför att mamma kanske blir
              slagen. Barn har bilder och ljud i huvudet om hur det är när pappa
              slår.
            </seg>
            <seg xml:id="i-77108dff21e0051a-0">
              Det är inte värdigt ett civiliserat samhälle att flickor och
              kvinnor inte törs ta vissa vägar i staden eller på landet. Jag
              kan också känna som pappa till tre döttrar att det är en stor
              välfärdsförlust att oroas när de inte är hemma. Men det är också
              en stor välfärdsförlust att så många kvinnor är rädda för att
              vara just i sitt eget hem.
            </seg>
            <seg xml:id="i-c80ea97b35126e03-0">
              När det gäller våld mot kvinnor redovisas i propositionen olika
              åtgärder som planeras, pågår och har genomförts. Det gäller lagstiftning,
              satsning på utbildning i myndigheter, samordning av myndigheter,
              resurstillskott till kvinnojourer och kunskaps- och metodutveckling.
            </seg>
            <seg xml:id="i-fd6bb855b8cf8ee8-0">
              Men att skärpa lagen, att förbättra rättsprocessen och omhändertagandet
              räcker inte för att förhindra. Vi måste också se till den könsmaktsordning
              som bildar grunden för ojämställdhet och inte minst mäns våld
              mot kvinnor. Vi måste se de strukturerna. En del partier har i
              dag vittnat om de strukturerna, och också en del partier i den
              borgerliga alliansen, men inte alla. Där kanske ett samtal dem
              emellan kan öka kunskaperna.
            </seg>
            <seg xml:id="i-3171091fdb51a233-0">
              Vi måste gå vidare. Jag var också stolt när jag var på en konferens
              i går i Uppsala som handlade om behandling av våldsutövande män.
              Det fanns inte längre kvar en konflikt i att man tog resurser
              från kvinnor. Där såg inte minst halva publiken av kvinnor från
              kvinnojourer och universitet att behandling av våldsutövande män
              också är ett skydd för kvinnor och barn. Det diskuterade vi. Det
              krävs också fortsatt diskussion om hur barn i mycket större utsträckning
              måste uppmärksammas. Det gäller barn som upplever våld i nära
              relationer.
            </seg>
            <seg xml:id="i-fac14cc1552b7b0b-0">
              Jag är också glad över den arbetsgrupp som Ulf Holm nämnde här.
              Vi kan ta strid sedan om vems idé det var. Det är viktigt att
              vi arbetar för att bryta reproduceringen av mansrollens negativa
              effekter. Jag ska i slutet av mitt anförande komma tillbaka till
              frågan huruvida män tjänar på jämställdhet eller inte.
            </seg>
            <seg xml:id="i-88685674ff3979a9-0">
              Det gäller själva grunden för jämställdhetspolitiken. Den polska
              journalisten frågade också hur vi har nått så här långt. Jag tänkte
              spara en del av svaret. Men själva fundamentet är en gemensamt
              finansierad offentlig sektor. En gemensamt finansierad offentlig
              sektor har skapat möjlighet för kvinnor och män att kombinera
              arbete och egen försörjning med familj. Det är den stora skillnaden
              mellan den nordiska modellen och de modeller som fortfarande finns
              kvar bland annat i södra Europa.
            </seg>
            <seg xml:id="i-d3d206e8e7b90bd5-0">
              En stor utmaning för jämställdhetsarbetet är den ekonomiska ojämställdheten.
              Den disponibla inkomsten för kvinnor är betydligt lägre trots
              att den har närmat sig den för män. Transfereringssystemen utjämnar
              en del. Därför är det viktigt att vi också slår vakt om dem. Där
              finns en hel del av de hot som jag ser mot jämställdhetspolitiken
              och en del av de hot som förs fram i den här kammaren.
            </seg>
            <seg xml:id="i-4b660cb72a32e10a-0">
              För att komma vidare måste vi komma till rätta med löneskillnader,
              otrygga anställningar, deltidsarbetslöshet och ohälsa. Regeringen
              tillsammans med Vänsterpartiet och Miljöpartiet kommer därför
              att presentera en lönehandlingsplan.
            </seg>
            <seg xml:id="i-e7af379657297a9c-0">
              När det gäller ohälsan har regeringen presenterat flera strategier.
              Det sker också stora förbättringar när det gäller ohälsotalen
              och inte minst ingången i ohälsa. Vi har nyligen avsatt 1 miljard
              kronor till bättre hälso- och sjukvård till sjukskrivna och en
              ökad satsning på företagshälsovård.
            </seg>
            <seg xml:id="i-68e66180443ce964-0">
              Rätten till heltid är en viktig fråga. 200 000 personer jobbar
              deltid i Sverige, och en stor del av dem jobbar ofrivillig deltid.
              De är i nästan uteslutande grad kvinnor.
            </seg>
            <seg xml:id="i-63976aa43dc67c00-0">
              En höjning av taket i föräldraförsäkringen är viktig för att
              öka incitamenten när det gäller uttag. Att ta bort en månad innebär
              snarare motsatsen.
            </seg>
            <seg xml:id="i-51f08007f3e216a9-0">
              Offentligt finansierad barn- och äldreomsorg är en förutsättning
              för att kvinnor ska kunna kombinera arbete med familjeliv. Där
              har vårt parti sagt att de kommande åren ska vi göra Sverige till
              ett föregångsland när det gäller att vara ett land att också åldras
              i. Vi räknar med att avsätta 10 miljarder kronor under de närmaste
              tio åren.
            </seg>
            <seg xml:id="i-a38b8f326b862726-0">
              Propositionen visar också att jämställdhetsfrågorna står stadigt
              förankrade i hela regeringen. Här finns en redovisning av de olika
              insatser som görs när det gäller flera ja, i stort sett alla politikområden.
              Vi ska därför fortsätta med jämställdhetsintegreringen.
            </seg>
            <seg xml:id="i-0ee9625ee4c15b08-0">
              Det har gjorts 120 olika analyser av delar av eller hela politikområden.
              Ett femtiotal mål har identifierats. Där ställer man också återrapporteringskrav.
              Det är det dagliga löpande arbetet i Regeringskansliet jag talar
              om. För att arbetet med jämställdhet ska fungera praktiskt måste
              det utvecklas. Det måste också finnas ett långsiktigt stöd för
              jämställdhetspolitikens genomförande.
            </seg>
            <seg xml:id="i-094d4d7e8a3a7016-0">
              I dag har vi till instrument i den nationella jämställdhetspolitiken
              en jämställdhetsenhet, JämO, som framför allt har i uppdrag att
              följa lagstiftningen när det gäller diskriminering av kvinnor.
              Vi har också en handläggare på varje länsstyrelse. Det är allt.
            </seg>
            <seg xml:id="i-43511f475a54486f-0">
              Det är allt i den fråga som alla i den här talarstolen talar
              om som en av de kanske allra viktigaste frågorna. Varför ska inte
              det viktiga området ha ett stöd för sin politik när det gäller
              att utvärdera politiken, att bidra till samordningen och samverkan
              mellan olika myndigheter, att förstärka uppföljningen av politiken,
              att förstärka kunskapsinsamlingen och kunskapsspridningen och
              att stödja regionalt och lokalt jämställdhetsarbete?
            </seg>
            <seg xml:id="i-414152a50ad120ff-0">
              Varför ska vi inte ha det stödet när det gäller jämställdhetspolitik?
              Väldigt många av de förslag som i dag har tagits upp i kammaren
              skulle kunna lösas med hjälp av en jämställdhetsmyndighet. Eller
              är det själva begreppet som skrämmer? Det är inte heller tanken
              att det ska vara någon stor mastodontmyndighet.
            </seg>
            <seg xml:id="i-2a1d70ab4ff2c378-0">
              Jag undrar hur man skulle föreslå när det gäller till exempel
              miljövård. Där ska alla politikområden ha en miljökonsekvensbeskrivning.
              Innebär det att vi skulle kunna lägga ned till exempel Naturvårdsverket?
            </seg>
            <seg xml:id="i-884b7dcf44af0190-0">
              Jag talade med den polska journalisten om hoten mot vår position.
              Det finns ett antal förslag från den borgerliga alliansen. Bland
              annat säger man nej till en lagstiftad rätt till heltid. Man har
              olika förslag om barnomsorgspeng och vårdnadsbidrag som jag tror
              går precis i motsatt riktning om man vill uppnå jämställdhet.
            </seg>
            <seg xml:id="i-44b11821510cf6ea-0">
              Jag har också några frågor. Hur gynnar till exempel sänkta ersättningsnivåer
              i sjukförsäkring, föräldraförsäkring och a-kassa kvinnor? Det
              är just socialförsäkringen som i viss mån utjämnar löneskillnaderna.
            </seg>
            <seg xml:id="i-b86bb2a082ec3f21-0">
              Jag vet inte om jag ska uppröra Magdalena Andersson igen. Jag
              tittade i några papper där Fredrik Reinfeldt uttalar sig om sin
              vision när det gäller skatter. Det är inte de nordiska länderna
              som är målet, utan det är Europanivån, som ligger på ungefär 40
              %. Det är 10 % lägre än den svenska nivån. Det är ändå skäligt
              att vi som står i opposition till den politiken räknar ut hur
              mycket pengar detta skulle kosta.
            </seg>
            <seg xml:id="i-092d231baa9f92c7-0">
              Jag tror att just värnandet av våra gemensamma insatser är fundamentet
              för jämställdhet. Det ska vi utveckla, inte avveckla.
            </seg>
            <seg xml:id="i-dcebae97102cf784-0">
              Det talas också från Moderaterna om huruvida detta är ett individuellt
              problem eller inte. Vi har arbetat länge med klassklyftor, och
              vi arbetar med jämställdhetsfrågor och med frågor om etnisk bakgrund.
              Vi ser och tar upp löneskillnader och våldsfrågor. Vi tittar på
              olika sektorer i arbetslivet. Överallt ser vi just strukturella
              skillnader mellan män och kvinnor. Det skulle vara en sak om en
              kvinna var misshandlad eller tio, hundra eller tusen. Men om det
              rör sig om tusentals så är det inte något annat än strukturer.
            </seg>
            <seg xml:id="i-13f0b96582074d58-0">
              Jag skulle vilja fråga kd hur ett vårdnadsbidrag gynnar jämställdheten.
              Ibland brukar konservativa partier ändra sig med tiden. Man kan
              inte vara konservativ för evigt. Jag skulle kunna räkna upp ett
              antal frågor där man har ändrat sig. Men just i dag är jag extra
              nyfiken, för jag har fört en debatt om trafficking och människohandel
              som vi också ser som en del av mäns våld mot kvinnor. Vi fick
              en lag 1999 som sade att i Sverige förbjuder vi köp av sexuella
              tjänster. Men det var ett antal partier som var däremot. Min fråga
              är: Har man ändrat sig på den punkten? Det skulle också vara intressant
              att veta varför.
            </seg>
            <seg xml:id="i-ef973532123838ca-0">
              Den fråga som jag lovade besvara var den från den polska journalisten:
              Hur har ni nått så här långt? Mitt korta svar är att det har vi
              gjort därför att vi har en stark kvinnorörelse och därför att
              vi i många år har haft en socialdemokratisk regering.
            </seg>
            <seg xml:id="i-c4e2a44f1d96b097-0">
              Men den nya jämställdhetspolitiken, och det som jag också vill
              arbeta för är att fler män ska engagera sig. När jag hörde debatten
              mellan Camilla Sköld Jansson och Ulf Holm, om huruvida man vinner
              på jämställdhet eller inte som man, så skulle jag vilja ta ett
              konkret exempel. Jag ska inte avgöra själv om svaret är att man
              vinner eller inte på det. Det får var och en tänka ut själv.
            </seg>
            <seg xml:id="i-1eade867a06045ee-0">
              Min mormor hade nio barn. Om hon skulle ha haft ambitionen att
              skilja sig från min morfar om han hade varit en plågoande så hade
              hon knappast kunnat göra det med ambitionen att fortsätta försörja
              sina nio barn. Det hade inte gått. Om min mamma hade velat lämna
              min pappa så hade hon näppeligen klarat detta. Hon jobbade i 30
              år i barnomsorgen och hade en rätt dålig lön där. Hon jobbade
              delvis deltid. Det hade varit svårt för henne. Om min sambo skulle
              vilja lämna mig så skulle hon klara det. Jag har inte samma makt
              och kontroll över henne via ekonomiska medel. Men det gör också
              att jag varje dag kan ha en känsla av att bli vald. Man får själv
              ställa sig frågan om jag har förlorat eller vunnit på detta.
            </seg>
          </u>
          <note type="speaker" xml:id="i-9a19330c794c2b5a-0">
            Anf. 150 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-b20f01813c30c20b-3">
            <seg xml:id="i-f6ebfeba69ae2f6f-0">
              Herr talman! Unga flickor får stå ut med mycket i dag. Det är
              inte enkelt att vara ung. De får ofta höra glåpord och angrepp
              på sitt kön. Det är svordomar, könsord och förolämpningar. Vuxenvärlden
              står än så länge ganska handfallen inför det här.
            </seg>
            <seg xml:id="i-6d153bef50e0e966-0">
              Om någon av mina kolleger här i riksdagen skulle gå omkring och
              kalla mig för hora så skulle jag aldrig acceptera det. Men unga
              flickor får ibland höra detta dagligen flera gånger om dagen på
              sin arbetsplats, i skolan.
            </seg>
            <seg xml:id="i-8225a041af1c51dc-0">
              Vi tycker att detta är oacceptabelt, och jag är övertygad om
              att ministern också tycker det. Mobbning ska aldrig få förekomma
              någonstans. Vi föreslår obligatoriska mobbningsprogram i alla
              skolor. Men vi föreslår också från moderat sida att brottet förolämpning
              ska falla under allmänt åtal. Jag tog upp det i mitt inledningsanförande.
              Vi vill att det ska vara lika straffbart att anspela på någons
              kön eller sexualitet som det är att anspela på ras, hudfärg, trosbekännelse
              eller annat.
            </seg>
            <seg xml:id="i-acf4d044a777f05d-0">
              Jag är intresserad av att veta om jämställdhetsministern ställer
              upp på vårt förslag. Eller tycker han att det är bra som det är
              i dag?
            </seg>
            <seg xml:id="i-1271cd93050dcb48-0">
              Jag ska passa på att ställa en fråga till. Propositionen om statligt
              stöd till kvinnors organisering togs upp här förra året. Stödet
              till politiska kvinnoorganisationer togs också upp. Efter sju
              års segdraget förhandlande skulle det här lösas. Det gjorde det
              inte. De politiska kvinnoorganisationernas framtid var oviss.
              Man har nu från regeringens sida tillfälligt löst det här under
              2006.
            </seg>
            <seg xml:id="i-32053a2535eace0b-0">
              Vi har tagit upp detta i förslaget. Utskottet säger att man noterar
              att regeringen enligt propositionen avser att påbörja en översyn
              under våren 2006. Min fråga är: Har våren kommit? Är översynen
              påbörjad? Och när kommer beslutet som ger moderatkvinnor och vänsterkvinnor
              besked om vilka framtida villkor och möjligheter att verka vi
              har?
            </seg>
          </u>
          <note type="speaker" xml:id="i-6c1fa59dce0dee8e-0">
            Anf. 151 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-22">
            <seg xml:id="i-fcbfa21b98703e27-0">
              Herr talman! Jag tänker att en regel skulle kunna vara att om
              jag svarar på dina frågor så svarar du på mina, Magdalena Andersson.
              Jag riktade ju några till dig härifrån talarstolen.
            </seg>
            <seg xml:id="i-da689738373646e3-0">
              Men jag börjar med att svara på din fråga. Vi har fått ett förslag
              från Diskrimineringskommittén om hur man ska se på den samlade
              lagstiftningen när det gäller diskriminering utifrån kön, etnisk
              tillhörighet och så vidare. Däremot var vi otåliga nog att gå
              före med en skollag, där vi tittade på precis hur man gör i skolan
              när det gäller till exempel mobbning. Där har vi kraftigt stramat
              upp det hela. Huruvida den lagen sedan ska flytta över i den allmänna
              lagen så att vi får en skarpare lag när det gäller förolämpning
              eller snarare kränkning återstår att se. Men jag tycker att vår
              vilja på den punkten kan avspeglas i det förslag till ny skollag
              som nu är aktuellt.
            </seg>
            <seg xml:id="i-0052fda9711a1b3f-0">
              När det gäller stödet till kvinnors organisering så kunde man
              kanske gå snabbare fram. Men jag ska säga uppriktigt till dig
              att min ambition är att kvinnoorganisationerna skulle kunna komma
              överens. Jag har inte riktigt gett upp det. Om du kan redogöra
              för ett förslag där ni är överens så vore det bra. Men jag har
              sagt att jag ska ha ytterligare dialoger med den grupp som kvinnoförbunden
              har tillsammans. Jag tror att det är det allra bästa för att få
              något långsiktigt.
            </seg>
            <seg xml:id="i-6dcdff43fdd55310-0">
              Det var dina frågor. Min fråga var: Hur ser du på att sänkta
              ersättningsnivåer i sjukförsäkring och föräldraförsäkring ska
              kunna stödja jämställdheten? Hur ska till exempel en barnomsorgspeng
              kunna stödja jämställdheten? Och hur ska neddragningar i skattetrycket
              kunna stödja jämställdheten mellan män och kvinnor?
            </seg>
          </u>
          <note type="speaker" xml:id="i-13bbe76fb37b5963-0">
            Anf. 152 MAGDALENA ANDERSSON (m) replik:
          </note>
          <u who="magdalena_andersson_79da6b" xml:id="i-b20f01813c30c20b-4">
            <seg xml:id="i-4a68a7962fccb023-0">
              Herr talman! Moderaterna föreslår 10 miljarder mer än regeringen
              till området vård och omsorg. Vi föreslår 10 miljarder mer än
              regeringen till skola och forskning och 5 miljarder mer än regeringen
              till rättsväsendet. Det kommer att innebära viktiga fördelar för
              kvinnor. Vi föreslår att man luckrar upp offentlig sektor så att
              kvinnor får fler arbetsgivare att välja emellan.
            </seg>
            <seg xml:id="i-905fed119f013474-0">
              De 250 miljarderna som ministern nämnde och som Ronny Olander
              pratade om kan man säkert inom en förhoppningsvis inte alltför
              avlägsen framtid tänka sig. Men det betyder att det måste vara
              fler människor som är i arbete än i dag så att fler människor
              betalar skatt. Då får vi in mer skattepengar till Sverige och
              då kan vi ha ett utrymme och en möjlighet att sänka skatten.
            </seg>
            <seg xml:id="i-2ac1d290ff07ab3d-0">
              Men nu föreslår Moderaterna ungefär 47 miljarder i skattesänkning
              och vi säger som svar på de frågor som ministern har att fler
              arbetsgivare gynnar kvinnor. Mer pengar i plånboken gynnar kvinnor
              framför allt lågavlönade kvinnor. 1 000 kr mer i månaden i plånboken
              gynnar sannerligen dem. Ökade möjligheter att starta företag inom
              kvinnors riktiga expertområden gynnar kvinnor. Möjligheter att
              göra lönekarriär gynnar kvinnor. Fler poliser gynnar kvinnor.
              Ökad trygghet gynnar kvinnor. Fängelsestraff för misshandel gynnar
              kvinnor. Vi har förslag som verkligen gynnar kvinnor.
            </seg>
          </u>
          <note type="speaker" xml:id="i-d941f2819ed694ad-0">
            Anf. 153 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-23">
            <seg xml:id="i-a4ab1c5dc9a91941-0">
              Herr talman! Man sänker skatten på bland annat förmögenhet med
              47 miljarder kronor. Man har en förmögenhetsskatt som har en kostnad
              och så gör man en besparing, till exempel på sjukförsäkring eller
              föräldraförsäkring som framför allt gynnar kvinnor i en omfördelning.
              Jag tycker att det leder precis tvärtom. Det kommer att öka ojämställdheten.
            </seg>
          </u>
          <note type="speaker" xml:id="i-42cf3a0d142ee277-0">
            Anf. 154 TINA ACKETOFT (fp) replik:
          </note>
          <u who="tina_acketoft_60c419" xml:id="i-245c61c6151b9dd9-3">
            <seg xml:id="i-7c9b4338985b9138-0">
              Herr talman! Jag ställde egentligen mina frågor från talarstolen.
              Men jag tänkte ta tillfället i akt och upprepa dem.
            </seg>
            <seg xml:id="i-e5f27340627af328-0">
              Men inte bara det. Det är säkert förmätet, men jag tror inte
              att jämställdhetsministerns svar till den polska journalisten
              var korrekt till 100 %, men däremot till 50 %. Jag tror att orsaken
              till att vi har blivit så jämställda i Sverige som vi trots allt
              är det är vi överens om, och jag svartmålar eller raljerar inte
              är att vi har haft en stark kvinnorörelse. Men jag ställer mig
              lite mer tveksam till den socialdemokratiska regeringen. Jämställdhetslag,
              JämO och pappamånad är folkpartistiska förslag. Det är folkpartistiska
              regeringar som har borgat för att de faktiskt har kommit till
              stånd. Sedan har socialdemokratiska regeringar drivit frågorna
              vidare, och det tackar jag innerligt för å alla kvinnors och mäns
              vägnar i Sverige.
            </seg>
            <seg xml:id="i-9fc1b12afa602c81-0">
              Låt mig säga för att inte hamna under någon annans paraply här
              att mäns våld mot män inte är att jämställa med mäns våld mot
              kvinnor. Jag säger inte att jämställdhetsministern sade detta,
              men då har man inte förstått de strukturer som ligger bakom det
              våldet. Man kan inte heller bygga bort mäns våld mot kvinnor som
              Ronny Olander var inne på. Då blir jag också alldeles rädd.
            </seg>
            <seg xml:id="i-b1fe089229153826-0">
              Jag tror att jämställdhetsministern och jag egentligen är ganska
              överens. Men min fråga var väldigt konkret och gällde när eller
              om jämställdhetsministern avser att sjösätta något av de konkreta
              förslag som jag redogjorde för. Jag tror inte att det finns någon
              politisk motsättning här, men de ingår i Folkpartiets program
              och i våra motioner. Jag väntar idogt på att få stöd för dem även
              från regeringen.
            </seg>
          </u>
          <note type="speaker" xml:id="i-32325416ca3996f2-0">
            Anf. 155 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-24">
            <seg xml:id="i-b0c54629c4ad930a-0">
              Herr talman! Tina Acketoft använde en del av sin talartid till
              den översyn som har gjorts när det gäller myndigheternas ansvar
              för att få kvinnofridslagen att fungera. Mycket av det som du
              tar upp skulle lösas av en jämställdhetsmyndighet tro det eller
              ej. Att till exempel samordna arbetet med mäns våld mot kvinnor
              och se hur Rikspolisstyrelsen och Brottsoffermyndigheten gör är
              just ett sådant uppdrag som skulle kunna gå till en jämställdhetsmyndighet.
              Vi talar om dolda mörka parker. Där finns ett stort behov av ett
              lokalt och regionalt stöd. Nu kan vi se hur de här myndigheterna
              samordnar sig lokalt. Där skulle också en myndighet vara ett mycket
              gott stöd tror jag.
            </seg>
            <seg xml:id="i-a6ea4e9a772e652e-0">
              Jag tog med allt det som vi nu gör när det gäller mäns våld mot
              kvinnor som bland annat är ett svar på den utredning som Åsa Eldén
              lämnade. Hon lämnade också förslag på ett ökat stöd till kvinnojourerna
              och så vidare. Jag hinner inte rabbla upp allt. Men en viktig
              del i det förslag som hon kom med var stödet till kvinnojourerna.
              Vi ska ge 100 miljoner extra. Då är min fråga till dig: Varför
              tar ni bort 80 miljoner av dem?
            </seg>
            <seg xml:id="i-96312b904bfc4f0f-0">
              Låt mig sedan säga som en liten parentes att det var Bengt Westerberg
              som lade fram förslaget om en pappamånad, men jag satt i pappagruppen
              som lade fram förslaget till honom.
            </seg>
          </u>
          <note type="speaker" xml:id="i-9cbc28ddc6272afe-0">
            Anf. 156 TINA ACKETOFT (fp) replik:
          </note>
          <u who="tina_acketoft_60c419" xml:id="i-245c61c6151b9dd9-4">
            <seg xml:id="i-556dba565ecb02eb-0">
              Herr talman! Ja, jag vet det, och det hedrar ministern. Jag måste
              säga att han gick in med höga poäng i mina ögon i sin roll som
              minister. Sedan har han kanske inte helt levt upp till det.
            </seg>
            <seg xml:id="i-35bb7e3e20734b22-0">
              Jag förstår att vi alla är frustrerade. Jämställdhetsministern
              säger att han vill leva i annan värld. Han är välkommen att leva
              i en oppositionsvärld efter valet. Regeringssidan försöker ju
              ständigt att leva i båda världarna. Man talar om att det har gått
              framåt under tio år och vi har alla blivit mer jämställda. Samtidigt
              ikläder man sig oppositionsrollen och säger att det har gått alldeles
              för långsamt. Man lever tydligen i båda världarna, och det kan
              väl vara givande också.
            </seg>
            <seg xml:id="i-cfbe3e65cf72fc72-0">
              Jag uppfattar fortfarande inte några konkreta beslut eller tidsplaner
              när det gäller dessa punkter bland annat från Åsa Eldéns utredning
              som vi verkar vara överens om. Jag ser fram emot att få en konkret
              tidsplan med ansvarsfördelning och så vidare så att man inte bara
              hela tiden lutar sig tillbaka på den här mainstreamingeffekten
              som jag tror är bra. Men som gammal projektledare på en reklambyrå
              kan jag säga att hade man kört mainstreaming, det vill säga att
              ett projekt är allas ansvar, hade det inte blivit något. Då talar
              jag inte om att jag vill ha en myndighet. Jag talar om att ministern
              ska göra sitt jobb, Regeringskansliet ska göra sitt jobb och länsstyrelserna
              ska göra sitt jobb.
            </seg>
            <seg xml:id="i-43a8cb5fea476343-0">
              Jag har en fråga av nyfikenhet. Jag vet att det var en konferens
              i går i Uppsala, och ministern refererade också till den. Där
              talar man äntligen om det faktum att vård av män som slår gagnar
              alla. Jag blev bespottad bara för något år sedan när jag ansåg
              att det var så. Jag är tacksam för det. Jag undrar hur ministern
              avser att lösa det faktum att vi i Sverige har elva mansjourer
              som ska se till att de här männen får vård i hela vårt avlånga
              land. Ministern har tillskjutit 3 miljoner kronor för att detta
              ska lösas.
            </seg>
          </u>
          <note type="speaker" xml:id="i-033e42807ab12bdc-0">
            Anf. 157 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-25">
            <seg xml:id="i-c93fffcb55f6c988-0">
              Herr talman! Jag upplevde att det blev en fråga på slutet, men
              i övrigt blev Tina Acketoft mer och mer överens med mig, och det
              gläder mig.
            </seg>
            <seg xml:id="i-d870de8c9b5204e0-0">
              Det är inte mansjourer som har hand om behandlingen av våldsutövande
              män. Det är något annat. De jobbar stödjande. Det är professionella
              manscentrum i olika tappningar som har hand om detta, och det
              finns betydligt fler än elva. De får i dag ett reguljärt stöd
              av kommuner och landsting.
            </seg>
            <seg xml:id="i-d56141c24abc40ee-0">
              Min vision är att precis på samma sätt som en kvinna var hon
              än bor i landet ska ha tillgång till ett professionellt stöd ska
              det också i framtiden finnas behandling för män som misshandlar
              var de än bor i landet. Det är min vision.
            </seg>
            <seg xml:id="i-13734f8fc67586a1-0">
              Det vi måste lära oss mycket om är vilka behandlingsmetoder som
              fungerar och vilka effekter som finns. Finns det en risk för att
              kvinnan vaggas in i en säkerhet när man behandlar en våldsutövande
              man, när det snarare är tvärtom? Det finns en hel del säkerhetstänkande
              vi måste lära oss.
            </seg>
            <seg xml:id="i-2cd46aab267e33f1-0">
              Då är min tanke att diskutera tillsammans med v och mp hur vi
              kan använda dessa miljoner. Det är 3 miljoner. Vi har 45 miljoner
              i övrigt som vi också delar ut från statligt håll. Hur kan vi
              använda dem för att ta fram mer metodutveckling och få information
              om vad som fungerar? Kan vi utveckla en jourtelefon och så vidare?
              Det finns väldigt mycket att göra. Jag är mycket glad att detta
              har satts i gång på ett bra sätt. Det fick ett väldigt bra mottagande.
              Det var väldigt många kommunala företrädare där i går som ville
              ha stöd för att bygga upp en sådan här behandlingsmetod.
            </seg>
          </u>
          <note type="speaker" xml:id="i-1c11c770d434c162-0">
            Anf. 158 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-4">
            <seg xml:id="i-fb83bb7722f2b9a2-0">
              Herr talman! Enligt min uppfattning var det mycket bra som statsrådet
              sade i sitt anförande. En del var till och med vackert sagt. Det
              finns mycket att instämma i, inte minst det engagerade talet om
              hur man ska bekämpa mäns våld mot kvinnor.
            </seg>
            <seg xml:id="i-0e16779bb3f9cfd8-0">
              Men det finns en konkret fråga utifrån detta. Vi har alldeles
              nyligen i riksdagen behandlat frågan om att skärpa 5 kap. 11 §
              i socialtjänstlagen så att den kräver av kommuner att ge stöd
              och hjälp åt brottsoffer och särskilt beakta kvinnor och barn
              som utsätts för våld. Det här är en skärpning av socialtjänstslagen
              som är utredd av en statlig utredning, remissbehandlad och beredd,
              men regeringen vill utreda vidare. Varför inte komma till skott
              i den frågan? Det är min första fråga.
            </seg>
            <seg xml:id="i-440e56ca54bab1af-0">
              Det andra jag skulle vilja gå tillbaka till handlar om målen
              för jämställdhetspolitiken. Jag tog upp det med Ronny Olander
              och fick inga vettiga svar på mina frågor. Vi har reagerat lite
              grann över målformuleringarna därför att vi är rädda för vad detta
              leder till i praktiken. Det gäller till exempel formuleringar
              som en jämn fördelning av det obetalda hem- och omsorgsarbetet.
            </seg>
            <seg xml:id="i-508b540738fafe32-0">
              Det är en formulering som man kan tycka är bra, men leder den
              exempelvis till en ytterligare tvångsdelning av föräldraförsäkringen?
              Vänsterpartiet vill ha det. Miljöpartiet vill ha det. Den socialdemokratiska
              kongressen beslutade att hålla dörren öppen för detta. Får vi
              en sådan efter valet?
            </seg>
            <seg xml:id="i-505b05e60538ca95-0">
              Kan Jens Orback ge ett bättre besked än Ronny Olander så att
              vi vet vad det innebär? Det är någonting som vi reagerar negativt
              över, för vi tror att sådana här beslut ska fattas av familjen.
              Däremot ska vi på många olika sätt uppmuntra till ett ökat uttag
              av föräldraledighet för män också.
            </seg>
          </u>
          <note type="speaker" xml:id="i-d0f89f7fe41769c5-0">
            Anf. 159 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-26">
            <seg xml:id="i-3d788adf436ac5cb-0">
              Herr talman! Den första frågan gällde socialtjänstens ansvar
              för våldsutövande män. Jag har inte varit med i riksdagsbehandlingen,
              där det har varit återremisser och så vidare, och jag undrar om
              Stefan Attefall är helt hederlig i sin fråga. Det handlar nog
              snarare om att det är rätt tydligt och klart vad både Vänsterpartiet,
              Miljöpartiet och Socialdemokraterna vill i den här frågan.
            </seg>
            <seg xml:id="i-116169b8b51f38a2-0">
              När det gäller att det obetalda arbetet ska vara jämnt är det,
              precis som det står i målformuleringen, vår politiska vision att
              det inte ska vara beroende på kön huruvida vi har ansvar för det
              obetalda eller det betalda arbetet.
            </seg>
            <seg xml:id="i-887fc49e6c67242a-0">
              Den tredje frågan gällde kvotering av föräldraförsäkringen, och
              den är individualiserad, som Ronny Olander mycket riktigt sade.
              Vi har också kvoterat den. Det vill en del partier ta bort, och
              jag tycker att det vore väldigt beklagligt. Vi sade på vår kongress
              att den här gången höjer vi taket i föräldraförsäkringen, och
              om det visar sig att det inte hjälper ska vi hålla dörren öppen
              för att titta på de förslag som presenterades i Karl-Petter Thorwaldssons
              utredning när det gäller föräldraförsäkringen. Det är kongressens
              beslut, och det står jag bakom.
            </seg>
            <seg xml:id="i-f2497b25304ef8b8-0">
              Sedan tar jag mig friheten att ställa en fråga till Stefan Attefall.
              Kd rör på sig och rör sig framåt, men kanske inte lika mycket
              i Sverige som i till exempel Tyskland. Där har nu din kollega
              minister von der Leyen sagt att det är bättre att införa en föräldraförsäkring
              och att satsa på utbyggd barnomsorg det är vägen att nå jämställdhet.
              Kan inte det vara någonting att lära av?
            </seg>
          </u>
          <note type="speaker" xml:id="i-74537fc4f105089a-0">
            Anf. 160 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0c2adb16200d1e58-5">
            <seg xml:id="i-17bde058867266f4-0">
              Herr talman! Det är klart att tyskarna har en del att lära av
              oss när det gäller att vi ska ha en bra föräldraförsäkring och
              en kvalitativt bra barnomsorg. Jag har själv nyttjat den kommunala
              barnomsorgen och upplevt den som god där jag har varit och bott.
            </seg>
            <seg xml:id="i-5b5c2cf07a6a0560-0">
              Det är inte det som vår kritik handlar om. Vår kritik handlar
              snarare om att kvaliteten ibland är för dålig, att det är för
              många barn i barngrupperna, att det saknas valfrihet och alternativ
              i kommuner och generellt genom att man inte kan få vara hemma
              lite längre om man så önskar eller hitta andra mixer och blandningar
              av olika omsorgsformer.
            </seg>
            <seg xml:id="i-77229846633bb71d-0">
              Tillbaka till min fråga om socialtjänstlagen: Det är ett förslag
              som är berett och utrett, och det fanns konkreta lagförslag att
              ta ställning till här i riksdagen. Socialdemokraterna, Vänsterpartiet
              och Miljöpartiet vill utreda vidare. Jag tycker att man kan komma
              till skott i en viktig fråga och se till att alla kvinnor exempelvis
              får en viss garanti för att det finns ett stöd i alla kommuner.
              Sedan kan det organiseras på olika sätt beroende på kommunernas
              storlek.
            </seg>
            <seg xml:id="i-bbc5f114eaebf66f-0">
              Tillbaka till kvoterad och tvångsdelad föräldraförsäkring: Ska
              målen bara vara visioner, eller ska det vara mål som leder till
              medel som leder till åtgärder och därmed också faktiska beslut?
              Då säger Jens Orback att Socialdemokraterna ska hålla dörren öppen.
              Samtidigt finns det två partier som stenhårt driver på för en
              ökad tvångsdelning av föräldraförsäkringen.
            </seg>
            <seg xml:id="i-d111039f8b565836-0">
              Då säger vi: Vi ska verka för jämställdhet. Vi ska verka för
              att fler män tar större ansvar för sina barn. Vi ska uppmuntra
              detta på olika sätt. Men vi ska inte som stat besluta hur människor
              löser de här frågorna. Medvetna, kloka människor fattar beslut
              som passar deras familj och framför allt deras barn bäst. Det
              är inte Jens Orback eller Stefan Attefall som ska tala om för
              dem hur de ska göra.
            </seg>
          </u>
          <note type="speaker" xml:id="i-a655d430b80b8dc8-0">
            Anf. 161 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-27">
            <seg xml:id="i-c9cbf9411837732a-0">
              Herr talman! Stefan Attefall har inte någon ytterligare replik,
              men han nickade i det förra replikskiftet. Den fråga som väcks
              hos mig är: Vill kd att det ska vara ett jämnt uttag av föräldraförsäkringen?
              Det är det mål som vi har slagit fast på kongressen, att vi vill
              att det ska vara ett jämnt uttag av föräldraförsäkringen, att
              män och kvinnor ska ta ut lika mycket av föräldraförsäkringen.
            </seg>
            <seg xml:id="i-50635721b77cf0cf-0">
              Sedan har vi olika förslag och åtgärder när det gäller hur vi
              kommer dit, om vi kommer dit snabbt genom att kvotera direkt eller
              om vi prövar andra metoder. På kongressen kom vi fram till att
              vi ska börja med att höja taket i föräldraförsäkringen, hitta
              andra incitament, genomföra rätten till heltid och så vidare.
              Om det inte fungerar får vi titta på de förslag som Karl-Petter
              Thorwaldsson lade fram. Men det tar vi nästa gång, huruvida ni
              vill eller inte vill att det ska vara ett jämnt uttag av föräldraförsäkringen.
            </seg>
          </u>
          <note type="speaker" xml:id="i-6040b1bf783f60e8-0">
            Anf. 162 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-7ad2e48ef45bf754-4">
            <seg xml:id="i-c2fc3d536278c7b6-0">
              Herr talman! Jag återkommer till mäns våld, som jag talade om
              i mitt anförande. Jag upplever ibland att Socialdemokraterna är
              lite för mycket för att lappa och laga i stället för att göra
              någonting förebyggande.
            </seg>
            <seg xml:id="i-ea9312b7ed590c6f-0">
              Som jag ser det gör mäns våld mot andra män att barn upplever
              att våld hör till mansrollen, att i manlighet ingår att vara våldsam.
              På det viset kommer vi att föra den här rollen vidare till våra
              barn. Så kan det pågå väldigt länge i all evighet om vi inte gör
              någonting åt detta. Därför tycker jag att det är väldigt viktigt
              att vi hittar olika sätt att göra detta.
            </seg>
            <seg xml:id="i-21c21ce6ad331236-0">
              Mäns våld mot kvinnor är naturligtvis alldeles förskräckligt,
              men jag tycker att mäns våld mot andra män är i samma kategori.
              Det är våld, och det kan jag aldrig acceptera, varken mot män
              eller kvinnor. Men vi får också mer av våld som drabbar både män
              och kvinnor och barn. Jag undrar vad ministern vill göra för att
              motverka och förebygga. Jag känner att det är viktigare än att
              laga i efterhand, då någon redan har blivit utsatt.
            </seg>
          </u>
          <note type="speaker" xml:id="i-bb0bee9b3c05cba7-0">
            Anf. 163 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-28">
            <seg xml:id="i-a5197eee14648cf3-0">
              Herr talman! Det är intressanta och viktiga frågor som här framförs.
              Jag är väldigt inriktad på att arbeta förebyggande.
            </seg>
            <seg xml:id="i-cf85967607219680-0">
              Här finns ändå en skiljelinje. Det är någonting annat att bli
              slagen och hotad i underordning, skulle jag vilja säga. Jag har
              inte varit i speciellt många slagsmål själv, men det vore någonting
              annat att ha blivit slagen av min pappa eller mamma. Det är skillnad
              att bli slagen i underordning, tycker jag.
            </seg>
            <seg xml:id="i-55d46fed0194815e-0">
              Att jobba förebyggande handlar bland annat om att ha genuspedagoger
              i skolan som ser till att lärare utbildas och att andra lärare
              sedan utbildar andra lärare.
            </seg>
            <seg xml:id="i-8e98cceaa78d99ab-0">
              Att jobba förebyggande är också att se över sexualiseringen av
              vårt offentliga rum. Jag bevittnar det själv, och jag bevittnar
              det rätt mycket som fyrabarnspappa. Det är allvarligt, och det
              blir värre, enligt min mening. Titta in på Internet och på Playstation
              i leksakshyllorna! Där funderar vi också på huruvida vi möjligen
              kan genomföra en lagstiftning när det gäller diskriminering i
              fråga om marknadsföringslagen.
            </seg>
            <seg xml:id="i-dd27da025576ae52-0">
              Det är också viktigt att titta på vad det är som reproducerar
              mansrollens dåliga egenskaper. Som Ulf Holm nämnde har vi tagit
              initiativ till att tillsätta en grupp som ska se hur vi kan arbeta
              för att bryta den här reproduktionen. Då handlar det om att titta
              på skola, idrottsrörelse, värnplikt och så vidare.
            </seg>
            <seg xml:id="i-54e0699f14b61268-0">
              Jag håller helt med om att det är viktigt att jobba förebyggande.
              Det här var några exempel på vad vi gör.
            </seg>
          </u>
          <note type="speaker" xml:id="i-a9e20ea0cc35d588-0">
            Anf. 164 MARGARETA ANDERSSON (c) replik:
          </note>
          <u who="margareta_andersson_4d942b" xml:id="i-7ad2e48ef45bf754-5">
            <seg xml:id="i-0069b3876dee6eb6-0">
              Herr talman! Jag tror fortfarande att det här är lite grann av
              ett manligt sätt att se ned på kvinnor, att återigen sätta oss
              kvinnor i offerrollen. Den vill jag angripa, för det är inte ett
              bra sätt att hantera de här frågorna. Jag tror att vi måste gå
              vidare i den här diskussionen, gå vidare på alla möjliga sätt,
              diskutera och göra det tydligt för oss själva.
            </seg>
            <seg xml:id="i-1a8200ab002b52f9-0">
              Jag går över till en annan fråga, och den handlar om kvinnors
              löner, som också är att nedvärdera de jobb som kvinnor för det
              mesta gör. Ulf Holm var inne på att man diskuterar lönesättningen
              i kvinnligt dominerade yrken, att kvinnors löner är lägre än i
              de yrken där männen jobbar i större utsträckning. Jag tycker inte
              att det är ett bra sätt att genom transfereringar ersätta för
              den skillnaden, utan man måste arbeta för att män och kvinnor
              ska ha lika löner både för lika och för likvärdigt arbete.
            </seg>
            <seg xml:id="i-235157f7bc530e34-0">
              Det är en av de stora målsättningar som vi har i vårt jämställdhetsarbete
              i Centerpartiet. För min del är det bättre att man får hela lönen
              och halva makten än att man ska få lite allmosor. Nu undrar jag
              vad jämställdhetsministern vill göra för att uppnå det här i stället
              för att ge transfereringar, för att arbeta vidare. Man har inte
              nått så förfärligt mycket längre än vad vi hade gjort i mitten
              på 90-talet med löneskillnaderna.
            </seg>
          </u>
          <note type="speaker" xml:id="i-6dfeacf5ae84248d-0">
            Anf. 165 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-29">
            <seg xml:id="i-d74a4209092f3391-0">
              Herr talman! En mycket viktig del när man tittar på löneskillnaderna
              som den här utredningen lyfter fram är just sambandet mellan deltid
              och dålig löneutveckling, mellan deltid och utslitning på arbetsplatsen,
              mellan deltid och låga pensioner. Då vore ett sätt att komma till
              rätta med detta att lagstifta om rätten till heltid. Då handlar
              det inte om att de som jobbar på Gröna Lund ska kunna jobba där
              hela året. Det handlar inte minst om många kvinnor som har jobbat
              på arbetsplatser i 810 år och ändå inte erbjuds heltid. Det handlar
              också om arbetsplatser där männen några meter ifrån på sportavdelningen
              har heltid. Det vore väldigt bra om Centern också kunde stödja
              ett sådant förslag.
            </seg>
            <seg xml:id="i-198f5fd2e8eb3b4f-0">
              Transfereringarna är inga allmosor. Transfereringarna är ett
              sätt att upprätthålla ett välfärdssystem. Det handlar om att inte
              behöva gå från hus och hem när man blir sjuk. I a-kassan handlar
              det om att inte dumpa lönerna. Och kvinnorna har de lägsta lönerna.
              Kvinnorna är också de som har det största behovet av transfereringar.
              Att sänka dem är inget annat än ett slag i ansiktet just på kvinnor.
              Man kan inte göra bara en sak samtidigt. Samtidigt ska vi också
              jobba för att se till att kvinnor har hela lönen och halva makten.
            </seg>
          </u>
          <note type="speaker" xml:id="i-f21ee2cb31946599-0">
            Anf. 166 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-6">
            <seg xml:id="i-0754b31e84fd6430-0">
              Herr talman! Jag tänkte knyta an till diskussionen som har varit
              här om mäns delaktighet i jämställdhetsarbete och frågan huruvida
              män tjänar eller förlorar på jämställdhet. Som jag sade i ett
              tidigare replikskifte och som också står i vår reservation tycker
              vi att frågan är fel ställd för att man kan få olika svar beroende
              på vad man tittar på men mest utifrån att det faktiskt är ointressant.
              Det här handlar om grundläggande mänskliga rättigheter, halva
              befolkningens rättigheter, och det står på sina egna ben. Jag
              ska inte behöva bevisa att även män tjänar på det. Det här är
              grundläggande mänskliga rättigheter som står på egna ben.
            </seg>
            <seg xml:id="i-39cd238be41610c5-0">
              Vi är överens om analysen när det gäller problemen med att kvinnor
              och män har olika möjligheter, olika rättigheter och så vidare.
              Vi är också överens om att inriktningen på politiken är att bryta
              maktstrukturer, att bryta mäns överordning, att omfördela resurser
              från män till kvinnor och så vidare.
            </seg>
            <seg xml:id="i-7aee5b1eb3db3d29-0">
              Jag har två frågor till jämställdhetsministern. Den ena är om
              han delar Vänsterpartiets slutsats att det finns en konflikt i
              detta, när man vill bryta maktordningen, när man vill omfördela
              resurser. Det är min första fråga. Om vi är överens om det är
              följdfrågan: Vilka konsekvenser får det då för mäns delaktighet
              i jämställdhetsarbetet?
            </seg>
          </u>
          <note type="speaker" xml:id="i-8b6106879a157473-0">
            Anf. 167 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-30">
            <seg xml:id="i-f94688b0a9215f10-0">
              Herr talman! Det var intressant att vi fick den här diskussionen.
              Jag tycker att en fråga inte behöver vara felställd för att den
              kan få flera svar. Snarare tror jag att skälet till att man ställer
              en fråga är att man inte är säker på svaret själv. En feministisk
              analys ska vara grunden för jämställdhetsarbetet. På frågan om
              det här innehåller en konflikt är mitt svar ett rungande ja.
            </seg>
            <seg xml:id="i-a829fadb4f9d6c96-0">
              Den andra frågan var kopplad till det, nämligen huruvida det
              här var av intresse för män du får upprepa den frågan om jag inte
              tolkar det rätt. Jag förstår inte av Camilla Sköld Janssons resonemang
              varför vi inte ska ha en sådan här grupp. Varför ska vi inte ha
              en grupp, oberoende av om män förlorar eller inte på detta? Varför
              ska vi inte ha en grupp som tittar på hur mansrollens negativa
              effekter reproduceras och vad vi kan göra åt det? Vad är det i
              ditt resonemang som gör att vi inte ska ha en sådan här grupp?
              Jag tycker en del i ditt resonemang talar ännu mer för att det
              är viktigt att ha den här gruppen.
            </seg>
          </u>
          <note type="speaker" xml:id="i-69ac0935c1bf520c-0">
            Anf. 168 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8fcbae13485a747e-7">
            <seg xml:id="i-54e3d2ec38ac4758-0">
              Herr talman! Jag håller med om att vi ska ha den här gruppen.
              Jag har inte motsatt mig det. Som parti gör vi självklart inte
              det. Vi tycker att det är viktigt att även män deltar, men man
              måste se på vilket sätt män kommer in i jämställdhetsarbetet.
              Det var det som min fråga handlade om.
            </seg>
            <seg xml:id="i-aebf154f8bf9f4f2-0">
              När det gäller att frågan om män tjänar eller förlorar på det
              är felställd finns risken att man just skymmer sikten för att
              det faktiskt handlar om en maktkonflikt. Den tycker jag det är
              viktigt att man har klar för sig. Man måste vara beredd att ta
              en fight om man ska komma fram på allvar i den här frågan.
            </seg>
            <seg xml:id="i-9d0d8473c99db62a-0">
              I vår reservation påpekar vi vikten av att till exempel den här
              arbetsgruppen, men över huvud taget mäns organisering, måste ses
              som ett led i en feministisk process. Det ställer stora krav.
              Det innebär att män går in i ett arbete där de ska ifrågasätta
              sina egna privilegier, de går in i ett arbete där de ska agera
              utifrån kvinnors erfarenheter, de går in i ett arbete där de ska
              vara beredda att avstå makt till förmån för kvinnor och så vidare.
              Det är därför vi menar att det är så viktigt att, även när det
              gäller mäns arbete, kanske särskilt när det gäller mäns delaktighet
              i jämställdhetsarbete, man ställer krav på att det precis som
              alla insatser vi gör ska ingå i en feministisk strategi. Det kräver
              eftertanke, och det måste kvalitetssäkras.
            </seg>
          </u>
          <note type="speaker" xml:id="i-e9f58f1db4a5d1d4-0">
            Anf. 169 Statsrådet JENS ORBACK (s) replik:
          </note>
          <u who="unknown" xml:id="i-a8cbb0ab5d029084-31">
            <seg xml:id="i-bcdefe2b38b109bd-0">
              Herr talman! Då har vi klarat ut en hel del. Jag håller med Camilla
              Sköld Jansson i resonemanget kring detta. Jag tror också att de
              män som engagerar sig i dag gör en feministisk analys och ser
              att det finns en strukturell över- och underordning. Det är viktigt
              att vi då inte använder detta för att hålla män utanför. Jag tror
              att många män inte har kommit lika långt i sin analys och att
              se det här som strukturer, men det gäller att vi också bjuder
              in dem. Där ska vi sedan ställa samma krav på män och kvinnor.
              Men jag tror att en sådan här grupp är viktig. Jag vet att det
              handlar om maktfrågor och konfliktfrågor. Men jag tror också,
              som mitt lilla exempel kanske ändå belyste, att män också har
              att vinna på detta.
            </seg>
          </u>
          <note type="speaker" xml:id="i-f6b88536fcd708a9-0">
            Anf. 170 ANNIKA QARLSSON (c):
          </note>
          <u who="annika_qarlsson_6d41d7" next="cont" xml:id="i-281bde6f9a7ac315-0">
            <seg xml:id="i-21217bf2900cad13-0">
              Herr talman! Jag tänkte att jag skulle börja någonstans i närheten
              av där Jens Orback slutade. För mig som fyrabarnsmor är sexualisering
              av det offentliga rummet en fråga som kommer väldigt nära och
              in i vardagsrummet. Tyvärr lät det bara som att det var ett lagförslag
              som var på gång från regeringen. Jag har fört fram det som vi
              har i vår reservation här i betänkandet, som jag tycker skulle
              vara ett mycket bättre förslag. Jag har fört fram det tidigare,
              och jag tänker föra fram det en gång till, att vi använder oss
              av något liknande Quick Response som granskar medierna i ett etniskt
              perspektiv. En liknande organisation skulle kunna finnas just
              när det gäller sexualisering av det offentliga rummet, både i
              reklam och i de skrivna reportagen.
            </seg>
            <seg xml:id="i-fdd02272119fb017-0">
              Vi säger i reservationen att det i dag finns ett Näringslivets
              etiska råd, som är tämligen uddlöst, men vi tror att ha en egengranskning
              där konsumenter sitter i majoritet skulle kunna bli någonting
              helt annat och faktiskt få en helt annan effekt. Det skulle också
              vara med att bygga attityder, att ändra beteenden. Vi skulle också
              se till att använda oss av konsumentmakten. Det skulle bli en
              självsanering på ett helt annat sätt. Jag framför det igen, hoppas
              att man tar det till sig och ser att det skulle kunna vara ett
              alternativ att börja med.
            </seg>
            <seg xml:id="i-e685e3dbfaf3d240-0">
              Annars tänkte jag faktiskt börja i folkhemmet. Det var några
              år sedan som bygget av folkhemmet tog fart och man kunde bygga
              sitt lilla hus, köpa sin lilla bil. Mannen jobbade, kvinnan stod
              på trappan och vinkade av mannen med ett blommigt förkläde på
              sig, och så gick hon in och bakade bullar.
            </seg>
            <seg xml:id="i-31e7a8fdce6ba6db-0">
              Det var ju ett otroligt bygge av ett folkhem men också av väldigt
              tydliga könsroller. Nu höll inte det i evighet, utan kvinnor ville
              vara och behövdes ute på arbetsmarknaden. Men det de då kom ut
              till var en mycket könsuppdelad arbetsmarknad. Sverige är rätt
              exceptionellt i det här fallet med sin uppdelning. Kvinnor jobbar
              inom vård och omsorg; männen jobbar inom produktion. Kvinnor har
              offentlig sektor som arbetsgivare; männen finns i det privata
              näringslivet.
            </seg>
            <seg xml:id="i-26735092af5c7725-0">
              Hur ska man då komma åt de här bitarna? Det finns faktiskt en
              sak som har gjort stora, radikala förändringar när det gäller
              kvinnors ingång på arbetsmarknaden. Jag tror inte att jag ska
              förorda det, men krig har faktiskt gett kvinnor ett helt annat
              utrymme. Nu tror jag inte att det är en modell att rekommendera,
              även om det kändes som om det var ett sådant vi gav oss in i för
              ett år sedan när könskriget härjade som allra värst.
            </seg>
            <seg xml:id="i-fdfc14bfd8525991-0">
              Det är rätt spännande att fundera på och göra symbolik av den
              könsuppdelade arbetsmarknaden. I dag är kvinnor inom offentlig
              sektor beroende av politiska beslut. Det är inte sambon som har
              makten över sambon, Jens. Det är politikerna och riksdagen som
              har makten över kvinnor, ifall vi ska klara av att ha en ekonomisk
              egenmakt. Jag tycker att det är lite underligt att man inte ser
              de här bekymren.
            </seg>
            <seg xml:id="i-466c9efdbcde8416-0">
              När vi nu har pratat om löneutveckling och liknande kan vi gå
              in och titta på statistik. Ministern tog fram statistik som stödde
              hans tes att vi behöver lagstifta om heltid. Vi kan titta på annan
              statistik som visar att jobbar man inom privat sektor har man
              betydligt större chans att faktiskt höja sin lön.
            </seg>
            <seg xml:id="i-2dbd14722ba92641-0">
              Vi i alliansen tycker alltså att detta är en viktig fråga medan
              vänsterkartellen inte tycker det. Då kan man fundera: Om man nu
              tycker att det är så bra med offentlig sektor, att det är den
              optimala arbetsgivaren, varför har vi då inte förstatligat alla
              manliga arbetsplatser? Om nu detta är så tryggt och så bra, varför
              ger vi inte alla män möjligheten att jobba inom offentlig sektor?
            </seg>
            <seg xml:id="i-2c0c5fdc652caa72-0">
              Vi har ett förslag som handlar om diskrimineringsbot. Vi vill
              ha en tydlig lagstiftning som talar om vad kvinnor har för rättigheter
              enligt lag och där de också ska ha möjlighet att faktiskt utkräva
              dem. Det ska inte vara som i dag att arbetsmarknadens parter,
              de som faktiskt är en del av diskrimineringen, ska besluta om
              de har gjort rätt eller fel, utan detta ska till allmän domstol.
              Tillsammans med detta ska det också finnas en diskrimineringsbot.
              Det ska alltså kosta att diskriminera. Det brukar ha en bra effekt
              när det gäller att komma åt felaktiga beteenden.
            </seg>
            <seg xml:id="i-11b42d2bba3dab4d-0">
              Man gör sig lite lustig över att vi är så tydliga från alliansen
              med att det är viktigt att vi öppnar offentlig sektor och vård-
              och tjänsteföretagande, både för att kvinnor ska kunna starta
              företag och för att de ska kunna ha alternativa arbetsgivare.
              Människor, såväl kvinnor som män, är ju olika. En del vill vara
              anställda. En del har idéer de vill förverkliga via ett företagande.
              En del kanske vill gå samman i ett kooperativt företagande. Då
              ser vi att detta är en stor sektor där en majoritet kvinnor jobbar
              som inte får chansen, som inte får möjligheten.
            </seg>
            <seg xml:id="i-f02912ea7f146f74-0">
              I vår motion har vi satt av 50 miljoner till rådgivning, stöd
              och riskkapital, just för att stärka och stötta kvinnor som vill
              starta eget. Det handlar också om att öppna för möjligheten att
              starta företag inom vård- och omsorgssektorn.
            </seg>
            <seg xml:id="i-06bc90fb2922734c-0">
              Barn som växer upp och slutar gymnasiet, eller ska välja till
              gymnasiet som min son just är i begrepp att göra, har fortfarande
              någonstans bilden med sig att kvinnan är försörjd och mannen är
              försörjare. Det är detta som sedan leder tillbaka till att man
              inte får starta företag, att man inte får möjlighet att faktiskt
              genomföra de idéer man har. Det finns också en mentalitet av att
              vi ska tas om hand i stället för att ges möjligheter att faktiskt
              förverkliga de drömmar och idéer som vi bär på.
            </seg>
            <seg xml:id="i-4f15bcaaadffb0d1-0">
              RUT-avdraget har också varit uppe tidigare. Precis som tidigare
              talare anser jag inte att detta i sig är det stora jämställdhetsförslaget.
              Däremot vore det ett viktigt förslag för att stärka kvinnor. Vi
              har en mängd kvinnor som i dag jobbar svart, otryggt. På detta
              sätt kunde vi se till att de kommer in i den vita sektorn och
              får en möjlighet till en tryggare anställning.
            </seg>
            <seg xml:id="i-5e2eb24b3308f452-0">
              Tittar vi på det finska exemplet där det är helt andra siffror
              än de Camilla Sköld drog upp, inte alls de kostnaderna och betydligt
              fler jobb ser vi att en mängd kvinnor som tidigare kanske till
              och med var arbetslösa har kunnat komma in på arbetsmarknaden,
              starta företag och dessutom anställa. Då kan man ju fundera på
              vilket som är bäst.
            </seg>
            <seg xml:id="i-c8f20c0faca9b5c8-0">
              En sak i den här diskussionen som jag inte blir riktigt klok
              på är varför man från vänsterkartellen så nedvärderar ett så viktigt
              jobb som att hålla rent. Jag vet inte, men jag har inte hört talas
              om att det var denna typ av diskussioner när barnomsorgen byggdes
              ut, att detta var jobb som inte var värda att göras. Det är faktiskt
              detta man försöker få det till här i dag.
            </seg>
            <seg xml:id="i-0f544c4c543f9651-0">
              Att införa avdrag för hushållsnära tjänster skulle vara ett sätt
              att få i gång tjänstesektorn och den behöver sättas i gång ordentligt.
              Det skulle också ge möjlighet till fler företag, och det skulle
              professionalisera en viktig uppgift.
            </seg>
            <seg xml:id="i-b6ac3de7e8551725-0">
              En myndighet är egentligen det konkreta förslaget. Det är omformuleringar
              av mål, som vi ställer oss bakom, men en myndighet har vi inte
              ställt oss bakom. Vi har haft mycket diskussioner. Man kan ju
              fundera: Det vore väl otroligt bra att få en myndighet som tog
              hand om allt detta och såg till att allt löstes som vi inte har
              klarat att lösa. Det kan hända att det finns de som verkligen
              tror att en myndighet skulle klara av detta. Jag är inte av den
              uppfattningen. Vi har i dag ökat antalet myndigheter i Sverige
              sedan jag kom in i riksdagen med 27 stycken. Jag vet inte om någon
              har sett någon skillnad på de här områdena.
            </seg>
            <seg xml:id="i-1c650de4f4f5dc7e-0">
              När vi har tittat på de här bitarna har vi snarare sett att det
              som saknas i dag är en styrning på området som verkligen gör att
              man uppdaterar sig på aktuell forskning, omsätter den i praktiken
              och ser till att det faktiskt blir verkstad av det hela.
            </seg>
            <seg xml:id="i-f78a07c3cfa5b707-0">
              Jag ska också bara kort beröra kvinnoförbunden. Vi har försökt
              stämma träff tre gånger här i vår och inte lyckats. Om beskedet
              från ministern är att om vi bara blir överens så ska ni nog se
              till att göra detta undrar jag bara ifall det är någon begränsning
              på nivån eller om vi kommer att komma överens på vilken nivå som
              helst.
            </seg>
          </u>
          <note xml:id="i-95338ab86c6f7936-0">
            Anf. 171 GUDRUN SCHYMAN (-):
          </note>
          <u who="annika_qarlsson_6d41d7" prev="cont" xml:id="i-c3a0678fb30427fe-0">
            <seg xml:id="i-e0faf18b7a0cc428-0">
              Herr talman! Kvällen är sen. Alla är trötta. Det blir inga fler
              repliker. Jag ska se om jag kanske kan hetsa upp någon.
            </seg>
            <seg xml:id="i-eb3dc1fb4fa7ba18-0">
              Med väldigt stor respekt för allt arbete som har gjorts och görs
              av många okuvliga, envisa och kloka kvinnor genom decennierna
              och en och annan man tror jag ändå att vi måste konstatera att
              politiken står inför ett misslyckande när det gäller möjligheten
              att bryta ned den könsmaktsordning som i alla fall många av oss
              i denna kammare är överens om finns och som också i stora delar
              har stärkts. Detta syns inte minst på arbetsmarknaden och särskilt
              när det gäller mäns våld mot kvinnor, den ökande sexismen i samhället,
              den ökande handeln med kvinnors och barns kroppar för sexuella
              ändamål, den växande sexindustrins inkomster och så vidare.
            </seg>
            <seg xml:id="i-3d92657f5582561c-0">
              Det är ju det som är det paradoxala: Samtidigt som den politiska
              medvetenheten har höjts, kunskapsnivån har höjts och juridiken
              har skärpts har praktiken förvärrats. Det gör ju att det som man
              framställer som lyckanden och satsningar egentligen är framsprungna
              ur just det faktum att det går bakåt.
            </seg>
            <seg xml:id="i-3e5a1a836bb4bd29-0">
              Då tycker jag ändå att det borde finnas utrymme för reflexion
              över politikens möjligheter i den form som de har använts. Är
              det verkligen säkert att vi kommer framåt om vi fortsätter att
              i princip göra samma sak som tidigare, fast kanske med lite nya
              ord och möjligen omformulering av mål? Jag är väldigt osäker på
              att det skulle frambringa en stor, varaktig och djupgående förändring
              i den bemärkelsen att vi på fullt allvar skulle utmana könsmaktsordningen
              och störta patriarkatet. Jag har väldigt svårt att se det.
            </seg>
            <seg xml:id="i-7b5948aa75d21d2d-0">
              Det där tror jag att vi behöver både fundera över och diskutera
              just utifrån att verkligheten är så brutal och så oerhört tydlig.
              Och läget skärps, inte bara i Sverige utan också internationellt.
            </seg>
            <seg xml:id="i-e756e87791820f79-0">
              Då ska vi ställa oss frågan varför det händer så lite, säger
              jag nu med de här reservationerna, trots att vi vet så mycket,
              och varför politiken är oförmögen att handha de här frågorna.
              Jag tror att vi måste erkänna att politiken också är född in i
              och född ur just den könsmaktsordning som vi vill bekämpa, det
              vill säga politiken som verktyg är en del i det problem som vi
              säger att vi vill bekämpa. Det visar sig ju också i vilken plats
              de här frågorna får och vilken lättviktighet som de har i politiken.
            </seg>
            <seg xml:id="i-31beb916b5c99f06-0">
              Det märks bland annat på att det inte finns en minister som har
              bara detta ansvar. Det finns inget departement. Det finns inget
              utskott i riksdagen för att diskutera de här mycket sammansatta,
              komplicerade och samverkande frågorna. Det finns inte en tydlig
              majoritet ens för att inrätta en myndighet, vilket jag också tycker
              att man ska göra, för att åtminstone strama upp det här arbetet
              och få in det oerhört sammansatta och komplexa som det handlar
              om, för att få praktik och teori, forskning och verklighet att
              mötas och för att få ett långsiktigt arbete, en uppföljning och
              en utvärdering.
            </seg>
            <seg xml:id="i-cd684dbff4f801b3-0">
              Det är på något sätt som om det här ska ske någon annanstans,
              någon annan gång, helst kanske i kvinnoförbund eller någonting
              sådant, och det ska ske lite projektmässigt. Det är som om det
              fanns en mental föreställning om att det går över. Det här kommer
              att gå över. Det behöver inte vara långsiktigt, det behöver inte
              vara målinriktat, det behöver inte vara systematiskt, vi behöver
              inte ha den här uppföljningen utan vi kör på projektlinjen.
            </seg>
            <seg xml:id="i-3f57ce7f68a737d5-0">
              Jag tycker att den utvärdering som jag tror det var Tina Acketoft
              som tog upp väldigt tydligt visade att det inte blir någonting
              heller. Det blir osystematiskt, det blir ostrukturerat och det
              blir otydligt. Målen går inte ned i organisationerna och når inte
              verkligheten. Därför är det naturligtvis viktigt att vi får en
              myndighet, men också en uppstramning av det här arbetet i regeringen
              och också här i riksdagen.
            </seg>
            <seg xml:id="i-88984d570a5c1707-0">
              Det som bekymrar mig en del, måste jag säga, är att det finns
              en väldig konturlöshet i den här diskussionen, som jag ju har
              lyssnat på nu. Det finns en flytande gräns, om det ens är någon
              gräns, för vad det här egentligen betyder. Har vi någon könsmaktsordning
              eller inte? Är det inte så att det bara är lite gamla traditioner,
              lite kulturrester och vad det kan vara? Om man inte är väldigt
              tydlig med att detta är en fråga som handlar om makt och som naturligtvis
              i sig rymmer en konflikt kommer man heller inte att kunna formulera
              problemen på ett riktigt sätt och heller inte att kunna utforma
              de verktyg som behövs om vi på allvar ska utmana den patriarkala
              maktordningen.
            </seg>
            <seg xml:id="i-649c40e849c1116f-0">
              Jag har skrivit en motion om det här, och jag är i den bemärkelsen
              besviken på de nya målen i jämställdhetspolitiken, därför att
              jag tycker att man har suddat till det. Jag tycker att man inte
              är tydlig med att kvinnor bara kan få mer makt på mäns bekostnad.
              Sedan kan man tycka om det eller inte. Men på det vis som vi förhåller
              oss till makt när vi säger att gruppen män har mer makt och inflytande
              än gruppen kvinnor är det på kvinnors bekostnad. När män har bättre
              ekonomi och högre löner är det på kvinnors bekostnad. Det är vi
              tydligen inte överens om, så då kanske vi får lite debatt i alla
              fall.
            </seg>
            <seg xml:id="i-e85022d19d8c4ee0-0">
              Jag menar att den här konflikten måste tydliggöras och att en
              feministisk politik handlar just om en fördelning av makt och
              privilegier, från gruppen män till gruppen kvinnor. Det är klart
              att alla inte vill det. I så fall skulle det redan vara gjort.
              Det är klart att det finns de som absolut motsätter sig detta.
              Men man kan inte hoppa över det. Därför blir det luddigt när det
              står här att vi ska ha en jämn fördelning av makt. Det föreslås
              att kvinnor och män ska ha samma makt att forma samhället. Visst!
              Det kan lika gärna betyda: Och så är det! Om man inte pekar ut
              att så är det inte har man inte formulerat sig tydligt.
            </seg>
            <seg xml:id="i-84a38f4f5da79d36-0">
              Det står under punkten 1 som förslag till delmål: En jämn fördelning
              av makt och inflytande. Kvinnor och män ska ha samma rätt och
              möjlighet att vara aktiva. Men kvinnor och män har ju inte det.
              Det borde stå att kvinnor ska ha större rätt och möjlighet att
              vara aktiva samhällsmedborgare. Det är ju det som är problemet.
            </seg>
            <seg xml:id="i-671c4aea93459a92-0">
              Det står under Ekonomisk jämställdhet att kvinnor och män ska
              ha samma möjligheter och villkor i fråga om utbildning och betalt
              arbete. Det borde ju stå: Kvinnor ska ha bättre möjligheter och
              villkor i fråga om utbildning och betalt arbete än nu, för det
              är ju verkligheten vi talar om. Detta blir diffust.
            </seg>
            <seg xml:id="i-772998ee2d7395ba-0">
              En jämn fördelning av det obetalda hem- och omsorgsarbetet står
              det. Det borde naturligtvis stå att män ska ta mer ansvar för
              hemarbetet. Det är ju det som är problemet.
            </seg>
            <seg xml:id="i-506dc2ca40016a45-0">
              Om man hela tiden undviker att formulera problemet utifrån den
              konflikt som finns gör man det möjligt för oss att ha en jämställdhetsdebatt
              där alla är överens om allt. Och så är det ju ofta i den här diskussionen,
              när man är ute och pratar. Man frågar människor: Ska vi ha jämställdhet?
              Jaa, säger alla. Ska vi ha rättvisa löner? Jaa, säger alla. Då
              är det väl mycket märkligt att vi hela tiden producerar och reproducerar
              ett samhälle som ser ut på ett helt annat sätt, nämligen på ett
              sätt som alla säger att man inte vill ha.
            </seg>
            <seg xml:id="i-c6723c78619a159f-0">
              Det tror inte jag. Jag tror inte att det vore möjligt att vi
              skulle kunna forma ett samhälle som ser ut på ett sätt som absolut
              alla inte vill ha. Jag tror snarare att det är många som vill
              ha det som är nu. Annars skulle det inte leva kvar. Och då måste
              vi tala om detta, tror jag, som grund för den politik som vi som
              vill förändra den här maktordningen sedan ska utforma. Det är
              både kvinnor och män som både vill och inte vill. Alla kvinnor
              är inte feminister, och alla feminister är inte kvinnor. Men vi
              måste tala klarspråk och inte hela tiden undvika att säga att
              det finns en konflikt här.
            </seg>
          </u>
          <note type="speaker" xml:id="i-875a3a14b7d64ef7-0">
            Anf. 172 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" next="cont" xml:id="i-48ce5a1959db48b0-1">
            <seg xml:id="i-c99cf8adcf0a667e-0">
              Herr talman! Jag tycker att det verkar som om Gudrun Schyman
              har sökt orsaker till att hitta kritik. Gudrun efterfrågar den
              här analysen av om det är könsmaktsordningen som gäller. Hon efterfrågar
              resonemang om att man faktiskt vill bryta maktordningen. Hon efterlyser
              resonemang om att det faktiskt handlar om att det är ett konfliktperspektiv,
              att när kvinnor tar utrymme betyder det att män måste avstå.
            </seg>
            <seg xml:id="i-8e98cd039b6a3194-0">
              Allt det som Gudrun Schyman tog upp och efterfrågade har tagits
              upp i debatten. Det kan man se i protokollet.
            </seg>
            <seg xml:id="i-a742cc4a0205cf7d-0">
              Jag håller inte heller med om att man ska nedgradera de här målsättningarna
              och säga att det ska vara bättre än i dag. Gudrun tycker att det
              som målsättning ska stå att kvinnor ska ha mer inflytande än vad
              de har i dag. Kvinnor ska så att säga flytta fram sina positioner.
            </seg>
            <seg xml:id="i-9f985e1e660ba1c1-0">
              Det är väl inte radikalt? Då är det mycket tydligare som det
              står, nämligen att det ska vara samma rättigheter. Kvinnor ska
              ha samma makt, inte mer makt än i dag. Det är ingen målsättning.
              Då kan vi flytta positionerna en bit framåt och vara nöjda med
              det.
            </seg>
            <seg xml:id="i-6dc50890d80cf9d9-0">
              Jag menar att målstrukturerna är tydliga, klara och har det maktperspektiv
              som Gudrun Schyman efterfrågar. Jag förstår faktiskt inte den
              kritik som förs fram.
            </seg>
          </u>
          <note xml:id="i-97d1b6aa2beb003d-0">
            Anf. 173 GUDRUN SCHYMAN (-) replik:
          </note>
          <u who="camilla_skold_jansson_5e5fef" prev="cont" xml:id="i-323c3b257cdef182-1">
            <seg xml:id="i-7bcef6ebde67eb5c-0">
              Herr talman! Nej, det var synd! Jag menar att man måste vara
              tydlig i att tala om att det inte går att framställa detta som
              att det inte finns några konflikter. Det går inte att framställa
              detta som att det är frid och fröjd och att detta är en form av
              winwin -system. Det måste naturligtvis framgå att det finns hinder
              i detta. De hindren är inte något utomjordiskt utan de består
              av tankar och idéer i människors huvuden.
            </seg>
            <seg xml:id="i-999ac86d3c2712b7-0">
              Jag har lyssnat på debatten, och jag har visst hört, Camilla,
              att några debattörer talar om könsmaktsordning och konflikten.
              Alla gör inte det. Samtidigt låter det som om alla är överens.
              Jag har deltagit i debatter utanför kammaren med representanter
              från andra partier som kanske inte tillhör dem som samarbetar
              med regeringen. De vill hela tiden få det att låta som om alla
              är överens. Det är klart att vi vill samma sak, och egentligen
              är det konstigt att det inte har hänt. Om vi inte förklarar varför
              vi inte har den jämställdhet vi vill ha, om vi inte kan begripliggöra
              det för människor, blir det obegripligt och i och med det något
              omöjligt att göra något åt.
            </seg>
            <seg xml:id="i-c2af4110ef413114-0">
              Därför måste vi i alla lägen ha största möjliga klartext. Jag
              skulle önska att andra gick upp och debatterade oklarheterna än
              den som just nu står i talarstolen här. Vi har de minsta skiljelinjerna
              i dessa frågor, även om vi också har en del skiljelinjer, framför
              allt om hur pass möjligt det är att använda gamla traditionella
              trubbiga politiska verktyg. När det gäller frågan om konflikt-
              och maktperspektiv tror jag att skillnaderna är betydligt större
              för de andra partierna som har varit uppe i debatten.
            </seg>
          </u>
          <note type="speaker" xml:id="i-dd382bfaf650880f-0">
            Anf. 174 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" next="cont" xml:id="i-48ce5a1959db48b0-2">
            <seg xml:id="i-714c0735437df8d4-0">
              Herr talman! Sådana här debatter har visat att det definitivt
              finns en skillnad mellan höger och vänster. Man skjuter förbi
              målet om man tror att problemet ligger i hur vi diskuterar här
              eller hur man formulerar sig i proposition och betänkande. Skillnaderna
              visar sig när man kommer till handling. Det visar sig om man är
              beredd att utföra konkreta politiska insatser som faktiskt förändrar.
              Det är där det bevisar sig.
            </seg>
            <seg xml:id="i-5c41337ea71c0da3-0">
              Jag håller med om att det är en gradskillnad. Men det jag invänder
              mot, och där jag tycker att Gudrun Schyman inte har fog för sin
              kritik, är att hon menar att det vore bättre med målsättningar
              som säger att kvinnor ska ha lite mer inflytande än i dag, kvinnor
              ska ha lite högre lön än i dag, kvinnor ska ha lite mindre oavlönat
              arbete än i dag. Den kritiken är krystad. Den säger ingenting
              om målet. Om vi flyttar fram positionerna två centimeter uppfylls
              det målet. Därför måste det vara tydliga mål som talar om att
              det ska vara lika mycket makt och lika mycket inflytande när det
              gäller kvinnor och män.
            </seg>
          </u>
          <note xml:id="i-633e2bf806f0db29-0">
            Anf. 175 GUDRUN SCHYMAN (-) replik:
          </note>
          <u who="camilla_skold_jansson_5e5fef" prev="cont" xml:id="i-323c3b257cdef182-2">
            <seg xml:id="i-435da3bd4f929030-0">
              Herr talman! Ja, vi har olika uppfattning i frågan. Det är bra
              att man beskriver den verklighet som är. Om jag läser ett dokument
              där det står att man vill ha en jämn fördelning av makt och inflytande
              mellan kvinnor och män punkt kan jag utgå från att det väl är
              så. Jag får ingen som helst signal om att det inte är så. Då måste
              jag ha den kunskapen med mig. Tycker man inte att det är ett problem
              utan att det är så, då kan man instämma i målsättningen utan att
              ha kunskaper om att det är otroligt stora skillnader. Det gäller
              att vara noggrann med språket. Det säger också en del om hur man
              ser på detta.
            </seg>
            <seg xml:id="i-90c96c2ccde5113d-0">
              Om vi har formuleringar som alla kan stämma in i oavsett om vi
              tycker att vi har problem eller inte, blir de inte så effektiva.
              Det är vad jag menar. Så är ofta jämställdhetsdebatten. Den är
              inte effektiv eftersom den inte klargör skillnaderna mellan dem
              som diskuterar och mellan de olika aktörerna. Då kan vi stå och
              prata om en massa saker utan att komma någon vart. Och alla kan
              säga: Visst, det är klart att vi ska ha jämställdhet.
            </seg>
            <seg xml:id="i-4ebacfb0dbee3ee3-0">
              Torkild Strandberg
            </seg>
            <seg xml:id="i-4ebacfb0dbee3ee3-1">
              Torkild Strandberg
            </seg>
          </u>
          <note xml:id="i-44b57238d00609fe-5">
            Överläggningen var härmed avslutad.
          </note>
          <note xml:id="i-f054221f009f53d5-0">
            18 § Bordläggning
          </note>
          <note xml:id="i-6f6956ff9d3e801a-0">
            Anmäldes och bordlades
          </note>
          <note xml:id="i-5d8ea3fd6fa7361b-0">
            19 § Anmälan om interpellationer
          </note>
          <note xml:id="i-b961cba51cd30660-0">
            Anmäldes att följande interpellationer framställts
          </note>
          <note xml:id="i-cc63e641a23e0959-0">
            den 11 maj
          </note>
          <note xml:id="i-b6f51d733565017d-0">
            Erik Ullenhag
          </note>
          <note xml:id="i-3ec62b5731c62c2f-0">
            Sven-Erik Sjöstrand
          </note>
          <note xml:id="i-7a36ada8b5da55da-0">
            Ana Maria Narti
          </note>
          <note xml:id="i-de14f8ca2bf8c862-0">
            Interpellationerna redovisas i bilaga som fogats till riksdagens
            snabbprotokoll tisdagen den 16 maj.
          </note>
          <note xml:id="i-de22097c3586ff0d-0">
            20 § Anmälan om frågor för skriftliga svar
          </note>
          <note xml:id="i-f29922921e4e3364-0">
            Anmäldes att följande frågor för skriftliga svar framställts
          </note>
          <note xml:id="i-cc63e641a23e0959-1">
            den 11 maj
          </note>
          <note xml:id="i-91b411b42d9f76bf-0">
            Lars Gustafsson
          </note>
          <note xml:id="i-ededc9a9f78a0e74-0">
            Cecilia Wikström
          </note>
          <note xml:id="i-ca9a604a3d934580-0">
            Leif Björnlod
          </note>
          <note xml:id="i-1319c53544b37069-0">
            Ulrik Lindgren
          </note>
          <note xml:id="i-1319c53544b37069-1">
            Ulrik Lindgren
          </note>
          <note xml:id="i-3ce7a3d3986dd7c5-0">
            Ragnwi Marcelind
          </note>
          <note xml:id="i-0dccdd3ae8210c25-0">
            Krister Örnfjäder
          </note>
          <note xml:id="i-84a98dbc8449f3ee-0">
            Marie Wahlgren
          </note>
          <note xml:id="i-b6f51d733565017d-1">
            Erik Ullenhag
          </note>
          <note xml:id="i-16d73cea49da6839-0">
            Helena Bargholtz
          </note>
          <note xml:id="i-8074ef74ae691a05-0">
            Jan Ertsborn
          </note>
          <note xml:id="i-84a98dbc8449f3ee-1">
            Marie Wahlgren
          </note>
          <note xml:id="i-a307812502c93fdf-0">
            Christer Winbäck
          </note>
          <note xml:id="i-5ba137bb29e3c46d-0">
            Frågorna redovisas i bilaga som fogats till riksdagens snabbprotokoll
            tisdagen den 16 maj.
          </note>
          <note xml:id="i-f5712b232868b71d-0">
            21 § Anmälan om skriftliga svar på frågor
          </note>
          <note xml:id="i-679c45336412ae2c-0">
            Anmäldes att skriftliga svar på följande frågor inkommit
          </note>
          <note xml:id="i-cc63e641a23e0959-2">
            den 11 maj
          </note>
          <note xml:id="i-30a603aad6a7de3b-0">
            Lena Adelsohn Liljeroth
          </note>
          <note xml:id="i-210ff3f64f30c0ea-0">
            Bertil Kjellberg
          </note>
          <note xml:id="i-9b454351dee4220b-0">
            Rolf Olsson
          </note>
          <note xml:id="i-0897077ae33f8bd3-0">
            Ingemar Vänerlöv
          </note>
          <note xml:id="i-4f9b1c33ad7f476c-0">
            Hillevi Engström
          </note>
          <note xml:id="i-4f9b1c33ad7f476c-1">
            Hillevi Engström
          </note>
          <note xml:id="i-4f9b1c33ad7f476c-2">
            Hillevi Engström
          </note>
          <note xml:id="i-d402933790fd7f4e-0">
            Svaren redovisas i bilaga som fogats till riksdagens snabbprotokoll
            tisdagen den 16 maj.
          </note>
          <note xml:id="i-ba27a12f85a71b89-0">
            22 § Kammaren åtskildes kl. 19.35.
          </note>
          <note xml:id="i-88a70911ff5d5afa-0">
            Förhandlingarna leddes
          </note>
          <note xml:id="i-f3608792ece51a29-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
