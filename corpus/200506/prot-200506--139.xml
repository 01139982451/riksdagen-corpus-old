<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--139</head>
          <docDate when="2005-06-12">2005-06-12</docDate>
        </div>
      </front>
      <body>
        <div>
          <note xml:id="i-9c47c2ad3f5b6d47-0">
            ﻿
          </note>
          <note xml:id="i-c45cbaeb92fe733c-0">
            Riksdagens protokoll
          </note>
          <note xml:id="i-90e3fcc67c468089-0">
            2005/06:139
          </note>
          <note xml:id="i-52867ca6ca036795-0" type="date">
            Måndagen den 12 juni
          </note>
          <note xml:id="i-c8bd92a000a33f29-0">
            Kl. 10:00 - 21:05
          </note>
          <note xml:id="i-1340ae5c982b1db9-0">
            1 § Justering av protokoll
          </note>
          <note xml:id="i-50d570132a9e0c2d-0">
            Justerades protokollet för den 5 juni.
          </note>
          <note xml:id="i-703856c7b11469dd-0">
            2 § Svar på interpellation 2005/06:451 om hyressättning och kommunala
            bostadsföretag
          </note>
          <note type="speaker" xml:id="i-c500662a04b39721-0">
            Anf. 1 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-0">
            <seg xml:id="i-b5d0549f83c04f0e-0">
              Fru talman! Nina Lundström har frågat mig om jag avser att vidta
              åtgärder, och i så fall vilka,
            </seg>
            <seg xml:id="i-019d7e27e53400dc-0">
              Jag kan konstatera att Nina Lundströms frågor sträcker sig över
              ett brett fält. När det gäller de kommunala bostadsföretagens
              hyresnormerande roll är detta en grundläggande del i den svenska
              bostadspolitiken. För att denna ska kunna upprätthållas är det
              viktigt att det finns klara spelregler och att olika verksamhetsgrenar
              inte blandas ihop. Den av regeringen tillsatta utredningen om
              allmännyttans villkor ska bland mycket annat se över just den
              fråga som Nina Lundström tagit upp. Jag föredrar att invänta utredningens
              resultat och eventuella förslag innan jag uttalar mig mer konkret
              i den frågan.
            </seg>
            <seg xml:id="i-1bfa722163e500fd-0">
              När det gäller Nina Lundströms nästa fråga kan jag bara instämma
              i vikten av att underlaget för jämförelseprövning vid tvister
              ska vara så heltäckande som möjligt. Detta förutsätter dock att
              det på enskilda orter finns ett tillräckligt stort och representativt
              bestånd av bostäder som ägs av kommunala bostadsföretag. Därför
              är det intressant att Nina Lundström i sin tredje fråga närmast
              tycks föreslå att det ska vara helt fritt för hyresgästerna, även
              i de kommunala bostadsföretagen, att medverka till att fastigheten
              ombildas till bostadsrätt. En sådan tingens ordning skulle dock
              innebära att underlaget för jämförelseprövning vid tvister blir
              alltmer begränsat, det vill säga raka motsatsen till vad Nina
              Lundström tycks vilja med frågan innan.
            </seg>
            <seg xml:id="i-dbf3e17af8b1f2d9-0">
              När det gäller just denna del av interpellationen har jag också
              nyligen besvarat i stort sett samma fråga från Nina Lundströms
              partikamrat Gunnar Nordmark (fråga 2005/06:1568 Allmännyttiga
              bostäder, 15 maj 2006). Jag kunde då konstatera att avsikten med
              tillståndsprövningen enligt den så kallade allbolagen vid försäljningen
              av bostäder som ägs av kommunala bostadsföretag är just att vara
              ett hinder, ett hinder som motiveras av behovet av att hyran i
              de kommunala bostadsföretagens bestånd ska få tillräckligt genomslag
              i hyressättningen. Däremot innehåller lagen inget generellt förbud
              mot sådana försäljningar, utan frågan får prövas särskilt i varje
              enskilt fall. Men om underlaget för jämförelseprövning vid tvister
              ska vara så heltäckande som möjligt kan inte den grupp av hyresgäster
              som för tillfället råkar bo i en viss hyresfastighet ha obegränsad
              rätt att ombilda denna till bostadsrätt.
            </seg>
            <seg xml:id="i-6892b53153926c57-0">
              För övrigt kan jag även här konstatera att utredningen om allmännyttans
              villkor även ska se över regelverket kring tillståndsplikten liksom
              tillämpningen. Jag ser med intresse fram emot utredningens betänkande,
              och i avvaktan på det avser jag inte att vidta några åtgärder
              när det gäller tillståndsplikten och de frågor som hör samman
              med den.
            </seg>
            <seg xml:id="i-96433982937cdcd9-0">
              När det gäller nybyggda bostäder har dock riksdagen nyligen antagit
              regeringens förslag om nytt regelverk (prop. 2005/06:80 Reformerad
              hyressättning ), vilket bör undanröja de svårigheter som kan uppstå
              när lämpligt jämförelsematerial saknas i en kommun.
            </seg>
            <seg xml:id="i-c83bceb51c4f15b3-0">
              När det gäller Nina Lundströms sista fråga vilka åtgärder jag
              tänker vidta för att hyresrätten ska kunna utvecklas utifrån hyresgästernas
              önskemål vill jag framhålla att jag anser att hyresrätten i dag
              utgör en attraktiv boendeform och att hyresgästen har en trygg
              ställning i hyresförhållandet. Som nyligen har aviserats kommer
              en utredning att tillsättas för att se över hyreslagstiftningen.
              Ett syfte med översynen är att modernisera hyreslagen. Ett annat
              syfte är att stärka hyresgästernas ställning. En fråga som bör
              ses över är hyresgästernas inflytande över förbättrings- och ändringsarbeten.
            </seg>
          </u>
          <note type="speaker" xml:id="i-aea1ffbf2de4ddd1-0">
            Anf. 2 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-0">
            <seg xml:id="i-9cb76c19c760e1d2-0">
              Fru talman! Skälet till att jag ställde interpellationen är den
              verklighet vi befinner oss i. För Folkpartiet är hyresgästernas
              trygghet en viktig fokusfråga i bostadspolitiken. Vi är också
              måna om att ha ett fungerande hyressättningssystem.
            </seg>
            <seg xml:id="i-68fdc41a0be8d258-0">
              Jag vill påminna om att i den svenska modellen är vi politiker
              inte de som ska sätta hyrorna. Det ansvaret och den makten har
              vi överlämnat till aktörerna på marknaden, det vill säga organisationer
              som representerar hyresgästerna och representanter för fastighetsägarna.
              Den modellen står Folkpartiet bakom.
            </seg>
            <seg xml:id="i-6853c295cb731e7f-0">
              De frågeställningar som jag tar upp i interpellationen handlar
              om att vi just nu har ett läge där fastighetsägarna i Sverige
              har gjort en anmälan utifrån att de anser att kommunala bostadsföretag
              har dolda subventioner. Å andra sidan har vi hyresgästorganisationen
              som påtalar att de kommunala bostadsföretagen får bekosta oerhört
              mycket mer än att bara ta hand om sina hyresgäster.
            </seg>
            <seg xml:id="i-9e1416f2d1d3685e-0">
              Till detta kommer svårigheterna med att bygga nya hyresrätter
              på grund av att hyressättningssystemet inte har gynnat detta.
              Vi i Folkpartiet tycker att det är viktigt att vi som politiker
              tittar på den verklighet som finns och funderar över: Hur ska
              vi som fattar beslut om ramverket se till att bruksvärdessystemet
              och hyressättningssystemet fungerar på bästa möjliga sätt och
              ger möjligheter att fortsätta förhandlingarna? Dessa utmaningar
              finns.
            </seg>
            <seg xml:id="i-0fc572af293ec655-0">
              Just nu har vi alla noterat att det också pågår kampanjer. Man
              talar om hotbilder, och vissa anses vara utmålade som att de vill
              ta bort tryggheten för hyresgäster. Det handlar om hyrestak och
              mycket mer. Jag vill här fokusera på debatten om de frågor som
              riksdagen avgör och som vi fattar beslut om. Hur ska vi se till
              att hyresgästerna kan vara trygga i sitt boende? Hur ska vi se
              till att vårda den svenska modellen framöver?
            </seg>
            <seg xml:id="i-bccc7fe51ea6d86d-0">
              Därför blir jag väldigt förvånad och fundersam över delar av
              svaret från statsrådet. Jag förstår delvis inte ett av de svar
              som finns här. Det är bland annat när samhällsbyggnadsministern
              säger att genom den proposition som regeringen lade fram för riksdagen
              och som vi har fattat beslut om har man undanröjt de svårigheter
              som kan uppstå när lämpligt jämförelsematerial saknas i en kommun.
            </seg>
            <seg xml:id="i-c180196f6f2f72d1-0">
              Det är en märklig kommentar som jag inte förstår och som jag
              gärna vill att statsrådet vidareutvecklar. Den proposition som
              regeringen lade fram innebär att man egentligen skapar särregler
              och att vi faktiskt frångår bruksvärdessystemet. De bostäderna
              kommer inte att få användas som jämförelsematerial i hyressättningssystemet
              för befintligt bestånd. De ska så småningom fasas in i hyressättningssystem
              efter tio år. Vad innebär den kommentar som statsrådet ger?
            </seg>
            <seg xml:id="i-71b5fa69f1d58be0-0">
              Man ska också komma ihåg att regeringen inte har presenterat
              förslag vad gäller det befintliga beståndet, det vill säga de
              hyresrätter som finns i dag. I utredningen som avslutades och
              remissbehandlades, och blev en proposition i mycket begränsad
              omfattning, berör man också problemen i det befintliga beståndet.
            </seg>
            <seg xml:id="i-c26b485db28705a3-0">
              Där kan vi konstatera att regeringen har passat och avser att
              återkomma med förslag någon gång nästa år. Det kunde också bostadsutskottet
              konstatera i sin behandling. Socialdemokraterna med flera partier
              markerade också att man här inte hade något att komma med. Ett
              valår är det ändå viktigt att höra hur statsrådet ser på förutsättningarna
              för hyressättningen i det befintliga beståndet. Vilket arbete
              tänker ni fortsätta med?
            </seg>
            <seg xml:id="i-a332df5224b6151b-0">
              Jag vill än en gång upprepa att för Folkpartiet är det väldigt
              viktigt att hyresgästernas trygghet står i fokus. Vi har tagit
              till oss de synpunkter som kommer från en mängd olika aktörer
              och representanter för både hyresgästorganisationer och fastighetsägare.
              Vi ser vikten av att vi skapar och utformar regelverk så att det
              fungerar och de kan ta sitt ansvar.
            </seg>
            <seg xml:id="i-d2fb4bcc87175419-0">
              Vad menar statsrådet med de svar som är givna här? Jag förstår
              dem faktiskt inte.
            </seg>
          </u>
          <note type="speaker" xml:id="i-5dfad2ccc15e58c8-0">
            Anf. 3 RIGMOR STENMARK (c):
          </note>
          <u who="rigmor_stenmark_994aac" xml:id="i-b313f54872fc0154-0">
            <seg xml:id="i-98bf316f1bf87657-0">
              Fru talman! Det är lite ovant att vara i den här kammaren och
              debattera, men det ska väl gå bra.
            </seg>
            <seg xml:id="i-d6416a674430600b-0">
              Debatter ordnas det nu i och med att det är valår. Det märks.
              Vi är ofta ute och pratar med hyresgästföreningar och med hyresvärdar
              om just hyresrätten. När jag har varit i mitt hemlän, så sent
              som i torsdags och i fredags, och debatterat detta har jag kunnat
              konstatera att det fortfarande finns en obalans på bostadsmarknaden
              och att det fortfarande är en obalans mellan olika kommuner. I
              Uppsala län är det brist på hyresbostäder inne i centrala Uppsala,
              medan det är överskott ute i ytterkommunerna, till exempel Tierp
              och Karlholmsbruk. Det är tomma lägenheter, och de tomma lägenheterna
              finns ofta på fel plats i kommunen. Det är ofta vid brukssamhällen
              där arbetstillfällen har dragits bort och där bostäder helt enkelt
              inte har behövts. De behövs inte på de platserna, för folk har
              flyttat. Önskemål är naturligtvis att det ska komma nya arbetstillfällen,
              och då inte stora arbetsplatser som är väldigt sårbara utan en
              satsning på mindre småföretagare.
            </seg>
            <seg xml:id="i-2f417d2bb63a7d9d-0">
              Det är ganska trist med stora tomma hus. Det ger en negativ anda
              åt en kommun. Om det inte går att hitta hyresgäster är hyresgästerna
              inte besjälade av att vi har ett hyressättningssystem som är tryggt
              eller otryggt, utan det handlar väldigt mycket om att man ska
              kunna ha människor som bor och har arbetsplats där.
            </seg>
            <seg xml:id="i-d6d9beeaf424f709-0">
              Det byggs en hel del trots allt; det måste jag erkänna. Jag är
              glad när jag ser att det byggs bland annat i Uppsala. Jag ska
              också säga att det byggs även hyresrätter. Men det som framför
              allt byggs är bostadsrätter, och då får vi inte heller det som
              Nina Lundström efterlyser, en fokusering på trygghet för hyresgästerna.
              Jag tycker att man måste fokusera på trygghet över huvud taget
              för människor att få en bostad.
            </seg>
            <seg xml:id="i-7f1759a8724d1841-0">
              Då tycker jag att det är bra att vi har kommit överens över partigränser
              och över blockgränser, om det nu finns några sådana, om att förändra
              hyressättningssystemet för nyproduktionen. Men vi har ännu inte
              kommit överens om att vi också måste se över det befintliga hyresbeståndet.
            </seg>
            <seg xml:id="i-cc6f1c050c8dd795-0">
              Jag kan se att det förs debatter också i de olika hyres- och
              ägartidningarna. Bland annat i Sabos tidning är det en artikel
              där Sabos vd säger att det mullrar i leden hos de allmännyttiga
              bostadsföretagen. Man kommer inte överens om hyrorna. Det är också
              väldigt viktigt, när man pratar om trygghet, att hyresgäster och
              hyresvärdar kommer överens, de två parterna, för att det ska kunna
              bli trygghet. Man måste ha förståelse för varandra. Man måste
              ha förståelse för att hyresgästerna inte vill ha dyra bostäder.
              Det är självklart. Men man måste ha förståelse för att hyresvärdarna
              måste klara sin ekonomi och även ha en pott så att de kan rusta
              husen. Där har vi en tickande bomb.
            </seg>
            <seg xml:id="i-5cdfa7ce6d60ab68-0">
              Det är valår, och det är kampanjer. Jag tycker att det var ganska
              intressant att vara ute på debatter. Hyresgästföreningen kom efteråt
              och sade: Ja, det är nog så att vi lite grann pratar förbi varandra.
              Egentligen är vi ganska överens om att vi alla strävar mot samma
              mål, att ha trygga hyresgäster men också att se till att det finns
              bostäder på de platser där de efterfrågas.
            </seg>
          </u>
          <note type="speaker" xml:id="i-a5e98f2905909ef3-0">
            Anf. 4 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-1">
            <seg xml:id="i-aa6ae3e446f416cb-0">
              Fru talman! Låt mig börja med att understryka en sak för Nina
              Lundström. Det är att jag verkligen delar oron över uppgifterna
              om vad som händer i olika verksamhetsgrenar när de allmänna bostadsbolagen
              blandas ihop. Det är det som är den stora och viktiga frågeställningen
              i interpellationen och som också är en av bakgrunderna till den
              stora översynen och till den utredning om allmännyttan som nu
              sitter och jobbar. De uppgifterna är mycket oroande, och det är
              en mycket central fråga som regeringen och jag tror att samtliga
              partier som värnar om hyresrätten, ibland på olika sätt men ändå,
              tar på stort allvar. I den frågeställningen hoppas jag att vi
              kommer att kunna få ordentligt bra underlag och fakta för att
              kunna fatta beslut i den stora viktiga frågan senare under nästa
              mandatperiod.
            </seg>
            <seg xml:id="i-e6592323d690608b-0">
              Tryggheten för hyresgästerna, som Nina Lundström också uttryckte
              som den stora och viktiga frågan, kräver kanske lite större diskussion
              än vad som är möjligt här. Trygghet för hyresgästerna betyder
              förstås väldigt många olika saker hur själva hyressystemet fungerar,
              hur bruksvärdessystemet fungerar, hur besittningsskyddet de facto
              ser ut och så vidare.
            </seg>
            <seg xml:id="i-79d39f19d5e2c185-0">
              Jag vill ändå nämna att en av de diskussioner som kommer att
              föras just handlar om den hyresnormerande rollen, som är en av
              baserna för trygghetsfrågorna. Regeringen har ganska nyligen tagit
              initiativ till en översyn av hyreslagen. Det kommer upp frågeställningar
              som till exempel handlar om hur hyresgästernas ställning blir
              vid till- och ombyggnad och hur tryggt besittningsskyddet de facto
              är i de lägena. Det är en frågeställning som nu kommer att få
              en ordentlig översyn.
            </seg>
            <seg xml:id="i-debde21cd58d9344-0">
              Beträffande den fråga som Nina Lundström ändå inte förstod vill
              jag understyrka det som står i svaret: nybyggda hyreslägenheter.
              Där har vi ett förslag, som också Rigmor Stenmark nämnde. Det
              är en av delarna i den hyressättningsutredning som riksdagen fattade
              beslut om ganska nyligen. Jag vill understryka, som Rigmor Stenmark
              också sade, att det byggs nu, och det är bra. Det är sannolikt
              så att vi behöver försöka få upp den takten ännu mer. Men bostadsbyggandet
              har verkligen satt fart på allvar.
            </seg>
            <seg xml:id="i-85604c23b98d2fb7-0">
              Jag vill också understryka att utan investeringsstödet till hyreslägenheter
              hade sannolikt inte så många hyresrätter kommit till stånd inom
              nyproduktionen, vilket också Boverket har visat i sina undersökningar.
            </seg>
            <seg xml:id="i-c0657e54a98f287c-0">
              De saker som för mig är basen för att gå vidare är att försäkra
              oss om att allmännyttan fungerar precis så som den är tänkt att
              göra, att modernisera lagstiftningen så att den svarar upp mot
              de moderna krav som i dag ställs, att vi hela tiden bevakar hyresgästernas
              trygghet bland annat genom deras ställning vid till- och ombyggnad
              och också att investeringsstödet blir kvar även i fortsättningen.
            </seg>
          </u>
          <note type="speaker" xml:id="i-3b1a4b0476fb8517-0">
            Anf. 5 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-1">
            <seg xml:id="i-abc69c66f6fb6d8c-0">
              Fru talman! Det är det jag menar att jag inte förstår, och jag
              ska återkomma till det jag inte förstår. Det är diskussionen med
              att den nya hyresmodellen för hyresrätter i nyproduktion, vilken
              Folkpartiet står bakom, så att säga skulle lösa problemet med
              jämförelsematerial. Saken är den att de inte får ingå i jämförelsematerialet.
              Regeringen och Folkpartiet är ju överens om att de under tio år
              ska vara undantagna från att vara med i jämförelsematerialet.
              Sedan ska de så småningom fasas in och vara under bruksvärdessystemet.
              Det är infasningen som har varit ett stort frågetecken. I utredningen
              behandlas den typen av frågeställningar. Men regeringen valde
              att inte lägga fram några förslag utan har sagt att man återkommer.
            </seg>
            <seg xml:id="i-54e0a1611a37371b-0">
              Just nu finns det en rad påfrestningar för hyressättningssystemet.
              Därför tycker vi att politiker måste tala om vad målsättningen
              och ambitionen är. För oss i Folkpartiet är det verkligen att
              nå trygghet men också som Rigmor Stenmark sade att ha en fungerande
              hyresmarknad, det vill säga att man åtminstone ska ha täckning
              för sina kostnader. Annars kommer ingen att våga bygga. Man vågar
              inte ta risker med att bygga om man inte vet att man kan både
              hyra ut och få täckning för sina kostnader etcetera.
            </seg>
            <seg xml:id="i-3badb84838fb621d-0">
              Därmed har vi det nya systemet. Men man kan också välja att kvarstå
              i det gamla systemet. Det kommer att vara en utmaning med vad
              som händer de här hyresrätterna som i så fall byggs i det nya
              systemet.
            </seg>
            <seg xml:id="i-f1df84042e7e5637-0">
              Prövningen av hyresrätterna, att hitta jämförelsematerial, är
              en fråga för statsrådet att verkligen fundera över. Kommunala
              bostadsföretag har under de senaste tolv åren byggt oerhört lite.
              Det där anser utredningen också vara ett bekymmer. Man bygger
              inte någonting och är ändå den som ska vara hyresnormerande. Vad
              är det man ska jämföra då? Ja, då säger man i utredningen att
              hyresnämnderna får fundera över att göra en allmän bedömning av
              hyresutvecklingen utan att ha ett jämförelsematerial. Det är också
              ett bekymmer.
            </seg>
            <seg xml:id="i-ad596c412c75d77e-0">
              Då har vi i Folkpartiet sagt så här. Ta med ett bredare underlag
              av hyresrätter. I och med att vi säger nej till marknadshyror
              har vi ett hyrestak. Men se till att ha ett bredare underlag.
              Vi ska komma ihåg att definitionen av allmännyttan såsom lagen
              är skriven är att privata allmännyttiga företag inte får ingå
              i underlaget.
            </seg>
            <seg xml:id="i-821fc8355d4c8a6f-0">
              I utredningen säger man att allmännyttan definitionsmässigt är
              kommunala bostadsföretag. Jag hävdar att kommunala bostadsföretag
              är en diversehandel som håller på med evenemang, som har kommersiell
              yta, som har köpcentrum och annan riskverksamhet. Att då säga
              att kommunala bostadsföretag är liktydigt med att det är låga
              hyror är en mycket långdragen slutsats som i vart fall inte jag
              ställer mig bakom. Varför kan inte privata förvaltare som är effektiva
              och fokuserar på bostadsförvaltning få vara med i ett sådant underlag
              för att visa att det går att förvalta effektivt och att det går
              att pressa hyrorna? Jag ställer mig inte bakom slutsatsen att
              det är kommunala bostadsföretag som pressar hyrorna och håller
              hyrorna nere.
            </seg>
            <seg xml:id="i-1cdf13e846984876-0">
              När det gäller investeringsbidragen vill jag säga att där gjorde
              regeringen ett avsteg från bruksvärdessystemet genom att sätta
              en hyresnivå kopplat till bidraget. Det tyckte jag var lite förvånande.
              Folkpartiet har inte ställt sig bakom det. Vi vill avveckla fastighetsskatten
              på hyresrätter. Nästa år kommer en ny upptaxering av flerbostadshusen.
              Vi menar att man ska titta på skattesidan och inte fokusera på
              investeringsbidragen. Det är vår modell för att skapa förutsättningar
              för att pressa bostadskostnaderna för boende i hyresrätter.
            </seg>
            <seg xml:id="i-bdc4b84929f4285d-0">
              Jag menar att det är en viktig fråga vilka hyresrätter som ska
              ingå i jämförelseprövningen. Här har jag presenterat Folkpartiets
              uppfattning. Vad är statsrådets förslag i de här frågorna? Vad
              kommer regeringen att fortsätta att arbeta med för att infria
              löftet om nya förslag nästa år, det vill säga om det är samma
              regering?
            </seg>
          </u>
          <note type="speaker" xml:id="i-7fceaab1059d92a0-0">
            Anf. 6 RIGMOR STENMARK (c):
          </note>
          <u who="rigmor_stenmark_994aac" xml:id="i-b313f54872fc0154-1">
            <seg xml:id="i-f873a52182228f4e-0">
              Fru talman! Hyresgästföreningen har just nu en kampanj där man
              bland annat har en varningstriangel, och på den står det: Takras.
              Det kan man tolka lite olika. Jag vet inte riktigt vem de vänder
              sig till heller. Men jag vet att man har saknat svar från allianspartierna
              om var de står någonstans när det gäller hyressättningssystemet
              och hur de vill åstadkomma det trygga boende för hyresgästerna
              som Nina Lundström efterfrågar i den här interpellationsdebatten.
              Då vill jag ge ett klart svar från Centerpartiet. Vi vill absolut
              inte att hyrorna ska åka i taket och att det ska bli ett takras
              för hyresgästerna med en ny regering. Tvärtom arbetar vi för att
              se till hyresgästerna verkligen blir trygga och att vi får ett
              starkt besittningsskydd. Vi vill ha mer lokalt anpassade hyror
              som människorna själva är med och beslutar om.
            </seg>
            <seg xml:id="i-057f30f19f686e68-0">
              Jag tycker att det är intressant att alla parter på marknaden
              nu för en debatt. Jag önskar att den debatten fortsätter.
            </seg>
            <seg xml:id="i-b9c713b426bda4c4-0">
              När det gäller investeringsstödet skulle jag vilja säga att jag
              också trodde att det var en bra modell. Men vi fick en redovisning
              från Boverket där det visade sig att det här investeringsstödet
              inte har fått den effekt som man hade trott. Det har bara gått
              till alltför små bostäder. Vi trodde också att det skulle vara
              bra med investeringsstöd för studentlägenheter, men även där visar
              informationen från Boverket att det nog inte har varit så bra.
            </seg>
            <seg xml:id="i-72df231281b5dbea-0">
              Nu önskar jag till sist säga ett varmt tack till Mona Sahlin
              och även till Nina Lundström, två kvinnor som naturligtvis även
              fortsättningsvis kommer att debattera de här frågorna. Jag hoppas
              också att ni är en garant för att bostadspolitiken kommer att
              vara i fokus även den kommande mandatperioden. Själv kommer jag
              att dra mig tillbaka lite grann, men jag kommer ändå att engagera
              mig i bostadspolitiken.
            </seg>
            <seg xml:id="i-8f0120252353da86-0">
              Tack så mycket!
            </seg>
          </u>
          <note type="speaker" xml:id="i-909515751b32530b-0">
            Anf. 7 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-2">
            <seg xml:id="i-2d517f28aa160a3b-0">
              Fru talman! Låt mig börja med att understryka vad det nya hyressättningssystemet
              handlar om, eftersom det var en av frågeställningarna som Nina
              Lundström tog upp i interpellationen och också håller sig kvar
              vid här i de efterföljande inläggen. En förutsättning för att
              hyran ska anses vara skälig och det här vet vi alla som har debatterat
              det här under lång tid är att den hyresgästorganisation som är
              part i överenskommelsen är etablerad på orten, det är oerhört
              viktigt, att förhandlingsöverenskommelsen omfattar samtliga bostadslägenheter
              i huset, vilket också är viktigt, innan det har ingåtts hyresavtal
              för någon av lägenheterna och att det här gäller för tio år. Det
              är grundförutsättningarna.
            </seg>
            <seg xml:id="i-3ed0847bbe045b86-0">
              Om det uppstår diskussioner under den här tiden kan hyresnämnden
              beakta hyresläget på likartade orter men också läget på orten
              generellt, det vill säga inklusive de privata sektorerna.
            </seg>
            <seg xml:id="i-bfb16bb9a3117ce9-0">
              Det är viktigt att ha alla de här förutsättningarna klara för
              sig. Vi ska också komma ihåg att hela grundprincipen bakom den
              här förändringen av hyressättningssystemet har handlat om att
              modernisera hyressättningssystemet. Vi har inte gått lika långt
              som Nina Lundströms parti hade velat gå, men tillräckligt långt,
              tycker jag, för att visa att man kan och bör göra förändringar
              i systemet utan att slå undan det jag menar är hela grunden för
              bruksvärdessystemet och den hyresnormerande rollen, som jag tror
              är viktig som bas för trygghetssystemet för hyresgästerna på vår
              bostadsmarknad.
            </seg>
            <seg xml:id="i-bedf2d1e54a4019b-0">
              Sedan vill jag också säga till Rigmor Stenmark att jag verkligen
              ser fram emot en diskussion, både i valrörelsen och under många
              år framöver, om bostadspolitiken, och inte minst då hyresgästernas
              ställning, frågeställningar om diskriminering och hur man förändrar
              befintliga system.
            </seg>
            <seg xml:id="i-f29ec13b2b31153e-0">
              Jag tycker om mycket salt i maten. Rigmor Stenmark har varit
              väldigt mycket gott salt i debatten i bostadsfrågorna här i riksdagen.
              Jag kommer att sakna de debatterna framöver, men jag hoppas att
              vi kommer att stöta på varandra i andra sammanhang i politiken.
            </seg>
            <seg xml:id="i-c2cc73d946c16676-0">
              Jag hoppas också att vi kvinnor som verkligen har dominerat bostadsdebatten
              i riksdagen under de senaste åren kommer att se till att bostadsfrågorna
              får en ännu starkare ställning i den allmänpolitiska diskussionen.
              Det tycker jag att de förtjänar att få.
            </seg>
            <seg xml:id="i-87a9cac9f8c3a80b-0">
              Tack, Rigmor Stenmark, för den här tiden i riksdagen!
            </seg>
          </u>
          <note type="speaker" xml:id="i-4dd98cadb13eb7bc-0">
            Anf. 8 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-2">
            <seg xml:id="i-cdcb559de96cc749-0">
              Fru talman! Då återstår verkligen frågan om vad en jämförelseprövning
              ska innehålla och vilka lägenheter som ska finnas där. Vi i Folkpartiet
              har aldrig sett till exempel ombildningen som ett problem. Ombildning
              i stadsdelar med i princip 100 % hyresrätter har aldrig varit
              ett problem därför att det finns ett jämförelsematerial.
            </seg>
            <seg xml:id="i-956b8cca4ed70802-0">
              Jag tror också att det är viktigt att komma ihåg att det hela
              tiden finns en risk för att man inte talar om definitionen när
              man talar om allmännyttan och kommunala bostadsföretag. Enligt
              det regelverk som finns innefattar inte allmännyttan privat allmännytta
              exempelvis. Jag tycker att målet borde vara att hitta bra och
              effektiva bostadsförvaltare som skulle kunna visa att man kan
              både ta hand om sina hyresgäster och förvalta effektivt. Det är
              så man skapar ett tryck på att också pressa boendekostnaderna.
              Dessutom ska vi som lagstiftare se till att upprätthålla den svenska
              modellen och pressa genom att exempelvis avveckla fastighetsskatten.
              Det tror jag är en väldigt viktig fråga. Men jag känner att statsrådet
              fortfarande passar i den frågan. Jag vill läsa upp vad majoriteten,
              socialdemokraterna, i bostadsutskottet skrev när vi behandlade
              en reformerad hyressättning. Det står så här: Förslaget om hyressättningen
              i det befintliga beståndet bereds vidare inom Regeringskansliet.
            </seg>
            <seg xml:id="i-695bc199f653fe6c-0">
              Vad innebär det? Det vet jag inte. Det är någonting som statsrådet
              behöver svara på. Jag kan konstatera att ni inte har behandlat
              en sådan fråga som skyddsregler för hyresgäster i befintligt bestånd,
              det vill säga det som finns i Malmö där man vill skydda befintliga
              hyresgäster från hyreshöjningar eller ha möjlighet att ge rabatt.
              Den regeln är inte behandlad av regeringen.
            </seg>
            <seg xml:id="i-56035cd65891afbf-0">
              Jag tänker inte tacka statsrådet än, för vi har några debatter
              kvar, men jag vill också varmt tacka Rigmor Stenmark som har funnits
              med länge här i bostadsutskottet. Rigmor Stenmark har verkligen
              bidragit till trevliga debatter och sett till att vi nya ledamöter
              i utskottet har fått en god inblick i vad som har förevarit.
            </seg>
            <seg xml:id="i-4ddda9c9248556c9-0">
              Tack Rigmor!
            </seg>
          </u>
          <note type="speaker" xml:id="i-a726c2f9942293a5-0">
            Anf. 9 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-3">
            <seg xml:id="i-225a300787c24459-0">
              Fru talman! Jag har två kommentarer på slutet. Den ena är att
              det här visar hur viktig och avgörande hela översynen av allmännyttan
              och allbolagen är. Det visar också att det finns en väldig skillnad
              i den ideologiska inställningen mellan Nina Lundström och mig.
            </seg>
            <seg xml:id="i-4e543d06702d768e-0">
              Frågeställningen om ombildning är inte bara en fråga om när det
              finns jämförelsematerial och inte. För mig är också ombildningen
              ett politiskt ställningstagande i sig, att säga nej till respektive
              att bejaka, som gäller för andra partier. Det är väl den utgångspunkten
              som kommer att vara den stora, hoppas jag, både i diskussionerna
              här och i valrörelsen. Jag tror att vi alla skulle tjäna på om
              bostadsfrågan blev en större fråga där än den hittills har visat
              sig vara i den allmänpolitiska debatten men också inför de ställningstaganden
              som kommer successivt under nästa mandatperiod när vi har Allboutredningen
              på bordet.
            </seg>
            <seg xml:id="i-7db13db8e32e90b0-0">
              Tack för den här diskussionen!
            </seg>
          </u>
          <note xml:id="i-b76b9c8832a118a5-0">
            Överläggningen var härmed avslutad.
          </note>
          <note xml:id="i-fc22f6e3e1692f77-0">
            3 § Svar på interpellation 2005/06:454 om byggbranschen och boendeutveckling
          </note>
          <note type="speaker" xml:id="i-17b57faa66615328-0">
            Anf. 10 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-4">
            <seg xml:id="i-0e04747343396074-0">
              Fru talman! Nina Lundström har ställt ett antal frågor om vilka
              åtgärder jag avser att vidta för att
            </seg>
            <seg xml:id="i-fc22276ba778008e-0">
              De tre första frågorna är som hämtade från de kommittédirektiv
              om översyn av plan- och bygglagen som regeringen beslutade om
              den 27 juni 2002. Det visar också att det är frågor som är av
              stor vikt och betydelse för det framtida samhällsbyggandet.
            </seg>
            <seg xml:id="i-399ed39cff2b520b-0">
              I direktiven till PBL-kommittén anges bland annat att kommittén
              ska överväga om nuvarande former för planering och plangenomförande
              är ändamålsenliga och om samordningen med annan lagstiftning är
              lämpligt utformad. Kommittén har också enligt direktiven haft
              att analysera hur konkurrensaspekterna beaktas samt att pröva
              om och hur planeringen kan ge bättre förutsättningar för ökad
              konkurrens inom bland annat byggsektorn.
            </seg>
            <seg xml:id="i-b4555ccf172e601e-0">
              Direktiven anger vidare att kommittén ska redovisa vilka åtgärder
              som kan vidtas för att effektivisera beslutsprocessen och förkorta
              dess längd. En ny samlad instansordning för prövning av överklaganden
              ska redovisas liksom överväganden om kompletterande regler om
              möjligheterna att överklaga olika typer av beslut. Kommittén ska
              enligt direktiven också redovisa vilka lagstiftningsåtgärder som
              behövs för att uppnå en så effektiv och smidig samordning som
              möjligt mellan plan- och bygglagen, miljöbalken och andra lagar.
            </seg>
            <seg xml:id="i-0a367d3316943a87-0">
              Den parlamentariska kommittén avlämnade sitt slutbetänkande om
              planering och byggande i september förra året under namnet Får
              jag lov? I betänkandet redogör kommittén för sina överväganden
              inom de olika områdena. Det redovisas också ett antal förslag
              till förändringar i plan- och bygglagen som ligger i linje med
              det som lagts fast i direktiven.
            </seg>
            <seg xml:id="i-af0b8386c33f09de-0">
              Kommitténs förslag till reformering av lagstiftningen är omfattande,
              berör många samhällsintressen och har sänts ut på en bred remiss.
              Remisstiden var satt till den 17 februari i år. Just nu arbetar
              vi inom Miljö- och samhällsbyggnadsdepartementet med att sammanställa
              de över 400 remissvar som vi har fått in. Med hänsyn till betänkandets
              omfattning och remissinstansernas antal och stora intresse av
              materialet bedömer jag att en proposition kan överlämnas till
              riksdagen under det första halvåret 2007.
            </seg>
            <seg xml:id="i-a7255000822aeee8-0">
              En annan fråga som Nina Lundström har tagit upp är hyresgästernas
              möjlighet att göra så kallade tillval och frånval. Det är i dag
              inom vissa ramar möjligt för en hyresvärd och en hyresgäst att
              träffa avtal om tillval och frånval. Det förekommer på hyresmarknaden
              olika system för detta. Exempelvis erbjuds hyresgäster olika slag
              av tillval av utrustning eller underhållsåtgärder mot ett hyrestillägg.
              Samtliga system bygger på att hyran baseras på lägenhetens bruksvärde.
              Det är för närvarande inte aktuellt att införa något kostnadsbaserat
              system för tillval och frånval.
            </seg>
            <seg xml:id="i-d30b1ed6dc1d3465-0">
              Nina Lundström har också tagit upp frågan om möjligheten att
              välja boende med eller utan inredning. Som Nina Lundström väl
              känner till finns det inte något hinder mot att överlåta en fastighet
              till exempel en fastighet som är bebyggd med ett radhus eller
              en bostadsrättslägenhet som helt saknar inredning. Däremot är
              det inte möjligt att med bindande verkan träffa avtal om upplåtelse
              av bostadslägenhet som saknar inredning.
            </seg>
            <seg xml:id="i-780f03f6fc7abf67-0">
              Under lång tid har en viktig utgångspunkt varit att bostadslägenheter
              ska ha en viss grundläggande standard. Lägsta godtagbara standard
              innebär bland annat att det i en lägenhet ska finnas anordning
              för uppvärmning, tillgång till varmt och kallt vatten, avlopp,
              toalett, tvättställ, spis och kylskåp. Om kravet på lägsta godtagbara
              standard tas bort finns det risk för att undermåliga lägenheter
              hyrs ut och att människor tvingas att leva under inte godtagbara
              förhållanden. Det är mot denna bakgrund inte aktuellt att avskaffa
              reglerna om lägsta godtagbara standard.
            </seg>
            <seg xml:id="i-73a8a5a784dab932-0">
              När det gäller Nina Lundströms sista fråga, som avser möjligheterna
              att blanda olika upplåtelseformer inom ett och samma kvarter eller
              i en och samma byggnad, kan jag inte se att plan- och bygglagstiftningen
              utgör något hinder mot detta. Redan i dag är det i nybyggnadsområden
              vanligt att vissa delar av ett kvarter tas i anspråk för uppförande
              av bostadshus med äganderätt medan angränsande tomter i samma
              kvarter bebyggs med bostäder för uthyrning eller sådana som upplåts
              med bostadsrätt. I traditionella stadsmiljöer är upplåtelseformerna
              hyresrätt och bostadsrätt vanligt förekommande inom ett och samma
              kvarter, om än inom olika fastigheter.
            </seg>
            <seg xml:id="i-3dc7f3784c542399-0">
              En ny möjlighet att förena olika upplåtelseformer inom en och
              samma byggnad trädde i kraft den 1 januari 2004. Genom ändringarna
              har det blivit möjligt att bilda tredimensionellt avgränsade fastigheter.
              En fastighet kan därigenom till exempel avgränsas på ett sådant
              sätt att de nedre våningsplanen utgör en fastighet vars bostäder
              och lokaler upplåts med hyresrätt medan de övre våningsplanen
              bildar en särskild fastighet där bostäderna upplåts med bostadsrätt.
            </seg>
            <seg xml:id="i-0489dd3e55c68222-0">
              Jag vill avsluta med att säga att jag ser positivt på en utveckling
              som leder till att samtliga upplåtelseformer i högre grad än i
              dag blir representerade i våra bostadsområden.
            </seg>
          </u>
          <note type="speaker" xml:id="i-ace8088ed9ce7cdf-0">
            Anf. 11 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-3">
            <seg xml:id="i-dd01424046fea6b0-0">
              Fru talman! Varför interpellera om byggbransch, byggkonkurrens
              och boendefrågor? Jo, därför att de är väldigt nära sammankopplade
              med det som faktiskt i slutändan blir boendekostnader. Ett sätt
              också utifrån den föregående debatten att se till att skapa möjligheter
              för att pressa boendekostnader eller för att utveckla boendets
              innehåll och utformning handlar också om byggbranschen.
            </seg>
            <seg xml:id="i-cbdf9ae4d63d82a2-0">
              Det har visat sig att den svenska byggbranschen och den svenska
              byggmarknaden överlag har väldigt lite konkurrens, sett också
              i internationella jämförelser. Det har funnits tydliga tecken
              på kartellbildning. Att det även saknas mångfald påverkar säkerligen
              både produktutveckling och utformning liksom hur man ska bygga
              för framtiden.
            </seg>
            <seg xml:id="i-fe943498240cc3a1-0">
              Jag menar att det finns ett antal faktorer som påverkar. Några
              av dem saknar jag verkligen i svaret från statsrådet. Det är en
              diskussion om de ingångsvärden som ändå kommer upp i olika sammanhang.
              Jag berör i min interpellation exempelvis vad de små och mindre
              byggarna själva anger vara viktiga grundorsaker.
            </seg>
            <seg xml:id="i-edae9063ba64382b-0">
              Det är exempelvis att markpolitiken fungerar. Ingångsvärdet för
              att över huvud taget komma in och kunna bygga är att det finns
              mark att bebygga.
            </seg>
            <seg xml:id="i-6c281f54e6733b60-0">
              Man ska naturligtvis kunna kompletteringsbebygga genom tredimensionell
              fastighetsbildning. Där kan jag konstatera att Sverige saknar
              en upplåtelseform, ägarlägenheter, som finns på många håll i världen
              men inte i Sverige. Det skulle också innebära en ny form av byggande.
            </seg>
            <seg xml:id="i-83677224e41997cf-0">
              Det handlar om hur man upphandlar, och det handlar om vilka krav
              man sedan ställer på byggherrar och entreprenörer, det vill säga
              vilka kringkostnader man måste bära.
            </seg>
            <seg xml:id="i-79afbcf6bbc3bd27-0">
              Det handlar om överklagandeprocesser. Många mindre byggare kan
              faktiskt inte vänta mellan sex och i värsta fall nio år innan
              de har ett bygglov. Det är ett stort ansvar för regeringen, som
              sitter på mängder av överklaganden att hantera och fundera över
              i samband med bullerfrågor, partikelfrågor och mycket annat.
            </seg>
            <seg xml:id="i-647731032b770e31-0">
              Låt mig vara tydlig. Folkpartiet står upp för en god inomhusmiljö
              och en god livsmiljö, men när systemet hakar upp sig på de här
              faktorerna måste man fundera över vad vi ska göra framdeles. Ska
              vi göra det möjligt att bygga i tätorter eller inte?
            </seg>
            <seg xml:id="i-b34d7511be23a882-0">
              Det handlar också om branschens sätt att fungera när det gäller
              tjänstesidan kontra byggmaterialsidan. Jag menar att med det sätt
              branschen fungerar på är det väldigt svårt att stycka upp handlingar.
            </seg>
            <seg xml:id="i-0780ca07a627fde7-0">
              Det är några sådana faktorer som jag ändå saknar i statsrådets
              svar.
            </seg>
            <seg xml:id="i-a93e85258cfb6fea-0">
              Vad gäller överklagandeprocessen och ineffektiviteten i planprocessen
              vill jag påminna om det svar statsrådet Mona Sahlin gav i en debatt
              i december 2004 där statsrådet uttryckte det enligt följande:
              Jag kan garantera att vare sig nu eller när Bygglagskommitténs
              förslag kommer ska vi vila på hanen. Vi kommer att sköta det här
              så snabbt och smidigt som möjligt.
            </seg>
            <seg xml:id="i-a6b49430f57ebc1c-0">
              Jag kan konstatera att ännu i dag har vi inte fått förslag, trots
              att den utredningen innehöll delbetänkanden. Trots att det nu
              har gått en tid har ännu inga förslag landat på riksdagens bord
              från regeringen som kunde ha effektiviserat planprocessen.
            </seg>
            <seg xml:id="i-893f3e5eba664493-0">
              Jag menar att det finns mycket mer att göra från riksdagens sida.
              Jag delar inte regeringens uppfattning i många fall. Man tillsätter
              byggsamordnare, statliga marksamordnare, ungdomsbostadssamordnare
              och mycket annat, men det som behövs är konkreta exempel.
            </seg>
            <seg xml:id="i-6e80bc4649532c93-0">
              I en tidigare debatt med statsrådet har jag framhållit att man
              i enkätundersökningar bland de mindre byggarna som KTH har gjort
              tydligt ser vad som måste göras. Där menar jag att ett typexempel
              på en följdeffekt också är statens roll som markägare, som jag
              återkommer till i nästa interpellationsdebatt. Där behövs också
              exempel på vad man kan göra för att öka konkurrensen.
            </seg>
            <seg xml:id="i-67762f538c20784e-0">
              Min fråga är: Vilka konkreta, skarpa förslag avser regeringen
              att återkomma med för att öka konkurrensen i byggsektorn?
            </seg>
          </u>
          <note type="speaker" xml:id="i-140dbe11743a11f4-0">
            Anf. 12 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-0">
            <seg xml:id="i-cdd29bc995999d20-0">
              Fru talman! Jag ska ta upp en av de punkter som Nina Lundström
              har frågat om, nämligen ökad konkurrens i byggbranschen, och anknyta
              till en studie som publicerades nu i maj, den så kallade McKinseyrapporten.
              McKinsey gör sådana här studier i olika länder, vilket gör att
              resultaten delvis blir internationellt jämförbara. De gör mikrostudier
              av olika branscher. Det är det värdefulla i dessa analyser.
            </seg>
            <seg xml:id="i-39002e2d46b8a0c9-0">
              I fallet Sverige kommer man fram till häpnadsväckande resultat.
              Hela 2030 % av byggkostnaden är slöseri. Det beror på fel, stöld,
              slöseri med arbetstid, slöseri med arbetsledares arbetstid, dåligt
              maskinutnyttjande, spill av material och så vidare. Varför är
              det då så? Jo, bland annat därför att det görs en uppdelning av
              arbetet i olika moment som är alltför detaljerad och som sänker
              produktiviteten. Skråtänkande präglar organisationen av arbetet.
            </seg>
            <seg xml:id="i-2ac570f31b3070f5-0">
              Det finns en struktur där fack och arbetsgivare har bestämt att
              vissa moment kan utföras enbart av en viss typ av arbetare. Det
              leder bland annat till många överlämningar i byggprojekten. Det
              kan krävas upp till 20 överlämningar för att bygga ett badrum
              i Sverige. Det innebär låg produktivitet och höga kostnader jämfört
              med andra länder.
            </seg>
            <seg xml:id="i-2cbf74405e58ffd9-0">
              I rapporten går man också igenom byggsektorn och finner att den
              i Sverige präglas av improduktiva ackordssystem. Ackordssystemen
              i byggsektorn leder, tvärtemot vad man tänker sig att ett ackordssystem
              brukar göra, till en lägre genomsnittlig produktivitet. Man skriver:
              Mätningar har visat att ackordslöner driver upp kostnaden med
              ca 11 kr per arbetad timme, vilket är 78 procent av lönekostnaden.
            </seg>
            <seg xml:id="i-31b8c1515e232213-0">
              Detta slår igenom på boendekostnaderna. Det slår också igenom
              på kostnaden för kommersiella lokaler och konkurrenskraften för
              de företag som använder lokalerna. I ett makroperspektiv kan man
              se att hela Sveriges konkurrenskraft påverkas negativt av att
              det är dyrare att driva verksamhet i Sverige därför att det är
              dyrare att uppföra de fastigheter i vilka verksamheten bedrivs.
            </seg>
            <seg xml:id="i-4a636702f3be72b4-0">
              Min självklara fråga till statsrådet är: Vad tänker statsrådet
              göra för att komma från dessa problem med dålig konkurrens i byggsektorn?
              Det är samma fråga som Nina Lundström har ställt. Jag utgår från
              att statsrådet också har tagit del av denna mycket konkreta rapport
              som har tillkommit genom en lång rad mätningar och jämförelser.
            </seg>
          </u>
          <note type="speaker" xml:id="i-b821d869cae9bccd-0">
            Anf. 13 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-5">
            <seg xml:id="i-d58ca11d144fd296-0">
              Fru talman! Nina Lundström börjar med att lite surt och irriterat
              efterfråga svar som hon menar inte fanns i interpellationssvaret.
              Man kan väl säga så här: Om man vill få svar kanske man inte ska
              proppa in fullt så många frågor i en interpellation eftersom jag
              bara har ett begränsat antal minuter på mig att svara. Jag vill
              betona det.
            </seg>
            <seg xml:id="i-1bd2eb4021b42841-0">
              Mycket har hänt. Låt mig understryka att konkurrensfrågan inom
              byggsektorn är en viktig fråga. Jag påstår också att ganska mycket
              har hänt när det gäller konkurrensen de senaste åren. Det har
              jobbats ganska intensivt med detta både från branschens sida och
              från regeringen, riksdag och myndigheter. Det har avslöjats konkurrensproblem
              och karteller. Men i sin senaste årsrapport konstaterade ändå
              Konkurrensverket att konkurrensen har ökat och att byggprisindex
              de senaste åren inte har ökat snabbare än konsumentprisindex,
              vilket var fallet under lång tid innan.
            </seg>
            <seg xml:id="i-a1d8b91b6e8a3529-0">
              Trots detta är det dock viktigt att fortsätta främja och förbättra
              konkurrensen inom byggsektorn. Därom är vi helt överens. Vi behöver
              ännu aktivare konkurrensmyndigheter. Vi behöver en ännu smidigare
              hantering av överklaganden. Vi behöver byggsamordnare, som jobbar
              intensivt tillsammans med branschen.
            </seg>
            <seg xml:id="i-d40ec292543b34ad-0">
              Det har kommit många spännande förslag från PBL-kommittén, som
              det vill jag betona har gjort en stor utredning. Jag håller inte
              alls med om det som har sagts om det arbetet i debatten. De förslag
              som fanns i slutrapporten bygger på ett mycket stort underlag,
              och mer än 400 remissvar har kommit in. Det arbetas mycket intensivt
              och så snabbt det bara går på vårt miljö- och samhällsbyggnadsdepartement
              för att vi ska kunna lägga fram en spännande och, hoppas jag,
              genomgripande proposition i början av nästa år.
            </seg>
            <seg xml:id="i-320dcc5e00d871bd-0">
              Jag vill också betona att vi har snabbat på avgöranden i departementet.
              Det är precis i linje med mitt svar till Nina Lundström i den
              tidigare debatt som hon refererade till nyss. Då kunde jag berätta
              att mängden ärenden som inte var avgjorda hade minskat från 458
              till 240 på drygt ett år. I dag är siffran 174.
            </seg>
            <seg xml:id="i-d218fd37aed3c291-0">
              Det handlar inte bara om att vi ska få en annan tingens ordning
              i själva lagstiftningen utan också om principavgöranden om till
              exempel bullerfrågor. Där har vi nu kommit fram till smidiga och
              viktiga beslut som rör våra storstäder och som gör att man kan
              bygga på ett sätt så att man klarar kraven på att ha så lite bullerstörningar
              som möjligt men ändå kan fortsätta att bygga bostäder inne i Storstockholm,
              bredvid stora vägar och tunnelbana. Jag noterar också att branschen
              och kommunerna har sett att arbetet går snabbare och smidigare
              nu.
            </seg>
            <seg xml:id="i-13e372f145734339-0">
              Carl B Hamilton tar upp den del som jag tycker är den viktigaste.
              Den berör både hur vi i regering och riksdag arbetar och hur branschen
              själv agerar, både på den fackliga sidan och på företagens sida.
              Jag har tagit del av de undersökningar som Carl B Hamilton nämnde.
              Därför vill jag betona vilken betydelse byggsamordnarens arbete
              har. Det sker ju tillsammans med branschen. Jag vill också framhålla
              de effekter detta arbete redan i dag har haft på just de processer
              med uppdelning och nischtänkande som Carl B Hamilton så målande
              beskrev alldeles nyss.
            </seg>
            <seg xml:id="i-9144f135686e048c-0">
              På samhällsbyggardagen, som branschen hade för en kort tid sedan,
              framkom att man alltmer går mot tydliga, raka och industriella
              produktionslösningar för att bygga bostäder. Sådant fanns inte
              för bara några år sedan. Nu kommer detta att bidra både till att
              felmarginalen minskar och till att alla de olika nischerna och
              processerna minskas till ett minimum. Då får vi både snabbare
              byggen och absolut också billigare.
            </seg>
          </u>
          <note type="speaker" xml:id="i-3c78447e14db4e2a-0">
            Anf. 14 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-4">
            <seg xml:id="i-e72403c811046dd4-0">
              Fru talman! I ett avseende ska jag ge statsrådet rätt. När man
              vill väldigt mycket och ställer många frågor blir ju talartiden
              mer begränsad. Det kan jag hålla med om.
            </seg>
            <seg xml:id="i-6d19a37fb5df5750-0">
              Varför har jag då skrivit en så bred interpellation? Jo, för
              att försöka visa på hur saker och ting hänger ihop. Jag menar
              att detta med till- och frånval, som handlar om vilken makt man
              ska ge till de boende att få avgöra vilken standard de vill ha,
              också innebär att man kan produktutveckla. Det är viktigt för
              de aktörer som bygger och förvaltar bostäder och inte minst för
              de boende. Till detta säger regeringen nej. Man har valt att inte
              lägga fram några förslag om detta.
            </seg>
            <seg xml:id="i-a65b29c47d8d4c20-0">
              Överklagandeprocessen är oerhört viktig. Jag har haft många samtal
              från små byggare som har hört av sig och frågat varför det inte
              kommer några förslag. De framhåller att de inte har likviditet
              nog att vänta på detta. De har inte råd med det. Det hindrar dem
              från att komma in på marknaden, och de tvingas därför avstå. Det
              har en direkt koppling till konkurrensfrågorna, det vill säga
              att man har en effektiv planprocess. Inga förslag har kommit från
              regeringen. Nu låter det nästan som att allting flyter på så bra
              att det kanske inte ens kommer några förslag alls. Vad vet jag?
              Men jag tycker att överklagandeprocessen är en viktig fråga.
            </seg>
            <seg xml:id="i-56316bea2410ddb2-0">
              Jag kan också konstatera att det på nyheterna häromdagen var
              en person på ett av de stora kommunala bostadsföretagen som uttryckte
              att det var synd att det tog ett och ett halvt år att komma till
              någon form av beslut i den överklagandeprocessen. Jag tycker naturligtvis
              att det är förståeligt att även stora aktörer tycker att det här
              går för långsamt.
            </seg>
            <seg xml:id="i-79ca3bcae67db741-0">
              Jag menar att riksdagen kan vidta ett antal åtgärder. Sedan har
              branschen ett jättestort ansvar för att se till att produktutveckla
              och, om det då är industriellt byggande, att öka sin effektivitet.
              Och som Carl B Hamilton var inne på kostar byggslarv, byggfusk
              och byggfel pengar. Vi har mängder av utredningar som visar att
              det handlar om från 10 upp till 30 %, beroende på vilken utredning
              det är. Man måste ju då bygga om även helt nya fastigheter för
              att de inte fungerar som de ska.
            </seg>
            <seg xml:id="i-217a72c9cdebaf25-0">
              Jag menar alltså att riksdagen har en viktig roll. Och jag vill
              visa något med den här interpellationen. Trots de här diskussionerna
              och i och med att vi har debatterat det här hösten 2002 och 2003,
              2004, 2005 och nu är vi inne på 2006 undrar jag: Var är förslagen?
              Jag sitter i bostadsutskottet och har inte haft möjlighet att
              konstatera annat än att mina egna och Folkpartiets förslag blir
              avslagna i väntan på att regeringen ska lägga fram egna förslag.
            </seg>
            <seg xml:id="i-5dfa1f2dcdfa3f38-0">
              Jag tror att de här frågorna är väldigt viktiga att hantera,
              och jag hoppas verkligen att man, oavsett vilken regering det
              blir, i höst verkligen tar itu med de här frågorna.
            </seg>
            <seg xml:id="i-d6163f42212e37e3-0">
              Låt mig också säga något, än en gång, om det här med till- och
              frånval kontra ingen inredning. Jag tyckte att det var lite raljant
              svarat av statsrådet. Det här handlar ju ändå om att skapa ett
              slags möjlighet till produktutveckling. Vi alla vet att hyresrätten
              exempelvis, som vi diskuterade i föregående debatt, är väldigt
              beroende av att alla typer av medborgare och människor känner
              sig attraherade av upplåtelseformen. Det är bra för bostadsområden,
              och det är bra för hyresrätten som upplåtelseform. Men frågan
              är: Varför vill inte regeringen lägga fram några förslag? I regeringens
              egen utredning påtalas möjligheten. De stora aktörerna på marknaden,
              Fastighetsägarna, Hyresgästföreningen och Sabo, var helt överens
              om att man skulle hitta ett system för till- och frånval för att
              de boende själva skulle kunna avgöra standarden, men det säger
              regeringen nej till. Det skulle jag gärna också vilja ha en kommentar
              kring.
            </seg>
            <seg xml:id="i-8e2c5fb774bec93a-0">
              Jag tror att riksdagen har en roll. Jag tror att vi kan fatta
              mer beslut som underlättar och sätter ett bra ramverk. Sedan är
              det självfallet så att byggbranschen, om någon, har ett enormt
              ansvar för att effektivisera och bli mer modern. Jag brukar påminna
              om den debattör som en gång frågade: Skulle någon köpa en bil
              som saknade ratt eller där hjulen lossnade halvvägs? Det skulle
              ingen göra.
            </seg>
            <seg xml:id="i-267c4a768d84c14c-0">
              Mycket har hänt. Mycket har blivit bättre, men det finns mycket
              kvar att göra.
            </seg>
          </u>
          <note type="speaker" xml:id="i-64a52984883fa950-0">
            Anf. 15 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-1">
            <seg xml:id="i-9677fe7a2a730719-0">
              Fru talman! Det gläder mig att statsrådet också har tagit del
              av den här rapporten och liknande. Jag ska fokusera på en enda
              sak, och det är det som statsrådet sade om att man ska göra det
              tillsammans med branschen.
            </seg>
            <seg xml:id="i-968df0ade3239262-0">
              Det här är en bransch där båda parter, arbetsgivare och arbetstagare,
              företag och löntagare, har ett gemensamt intresse, nämligen att
              begränsa konkurrensen. Den ena får högre vinster. Den andra får
              högre löner.
            </seg>
            <seg xml:id="i-3aeadf13c436fbbc-0">
              Om det hade varit på bankernas område, som ju också är ett område
              med dålig konkurrens, undrar jag: Hade regeringen tillsatt en
              banksamordnare för att sitta ned och gulla med bankerna för att
              förbättra konkurrensen? Nej, inte alls. Det hade varit fullständigt
              otänkbart, utan då är det tuffa tag med finansinspektion och konkurrensverk
              och så vidare. Det är det som fattas beträffande byggsektorn,
              att regeringen, med åtgärder, kommer med förslag som verkligen
              sätter press på de två parterna i byggsektorn.
            </seg>
            <seg xml:id="i-435cf2ab0bc5aa65-0">
              Man kan inte sitta och gulla med två parter som båda tjänar på
              att hålla staten på gott humör men utanför. Det går inte. Där
              krävs det mycket tuffare konkurrensåtgärder, att staten gör mer
              än vad man gjort i dag. Det här med 2030 % extrakostnader är ju
              ingenting nytt.
            </seg>
            <seg xml:id="i-ceafb2b65e70ccf2-0">
              Jag kan inte annat än tro att det faktiskt är så att Socialdemokraterna
              har en väldigt nära koppling till Byggnadsarbetareförbundet, och
              det är det som förhindrar regeringen från att gå in och verkligen
              ta tag i de här frågorna. Det förbundet, liksom de på andra sidan,
              på arbetsgivarsidan, har nämligen glädje av att allting förblir
              som det är. De som får betala är konsumenterna, och det är hyresgästerna,
              och det är de företag som sitter i de här fastigheterna med extra
              höga bokostnader. Sluta gulla med Byggnadsarbetareförbundet! Se
              till att skapa en ordentlig konkurrens och press i byggsektorn!
            </seg>
          </u>
          <note type="speaker" xml:id="i-aebd0e07f966ba73-0">
            Anf. 16 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-6">
            <seg xml:id="i-ffbae2dfb8e8767c-0">
              Fru talman! Först och främst vill jag protestera å det bestämdaste
              mot Nina Lundströms sätt att beskriva det här. Det vill jag göra
              med all respekt för frågeställningen. Vi delar uppfattningen om
              hur viktigt det är att få ned handläggningstider, korta det här
              och få det tydligare och mer rimligt. Det är inte en sjyst beskrivning
              att få det att låta, från talarstolen, som att väntandet bara
              blir längre och längre och längre och att inget görs och att ingen
              bryr sig. Det är inte sant.
            </seg>
            <seg xml:id="i-bbde229e6e0d9d51-0">
              Jag vill understryka att anledningen till att jag nämnde på vilket
              sätt som tjänstemännen på Miljö- och samhällsbyggnadsdepartementet
              jobbar med att förkorta tiderna är att det också har gett effekt.
              Det här var inte i stället för att förändra i PBL, utan detta
              är något som det har jobbats med under de senaste åren. Det har
              också gjort att vi har fått alltmer principiella avgöranden, just
              när det gäller sådana frågeställningar och områden som jag hoppas
              att Nina Lundström också har noterat. Det gäller till exempel
              bullerfrågorna i Helsingfors. Det kommer att göra att handläggningen
              av likartade ärenden i framtiden kommer att gå oändligt mycket
              snabbare.
            </seg>
            <seg xml:id="i-b2d3b0afc0a124f7-0">
              Det är ett vanligt viktigt hantverksarbete som har skett med
              allt större precision och engagemang från tjänstemännen och oss
              i den politiska ledningen på departementet.
            </seg>
            <seg xml:id="i-e5c1ad29273e1005-0">
              Men sedan låter det också på Nina Lundström som om hon undrar:
              Kommer det något förslag eller inte när det gäller PBL? Ja, det
              är klart att det gör. Det är det som det jobbas med nu, med denna
              hög av bidragande remissvar från oerhört kunniga och duktiga remissinstanser.
              Om man först har en gigantisk utredning om ett så här viktigt
              samhällsområde och ber om remissvar gäller det väl också att verkligen
              ta de remissvaren på allvar, Nina Lundström? Dessa sitter man
              nu och går igenom så snabbt det bara går. Det är min bestämda
              bedömning att i början på nästa år ligger förslagen på riksdagens
              bord. Och då har vi, hoppas jag, något som kan tas i bred politisk
              enighet i riksdagen om en modern, tydligare och klarare plan-
              och bygglagstiftning.
            </seg>
            <seg xml:id="i-ce88c97dd088e68c-0">
              Jag vill också understryka det som vi kanske inte har hunnit
              gå in på ordentligt i dag. Det gäller den viktiga roll som kommunerna
              har i allt detta, oaktat hur PBL ser ut, som markägare, med planmonopolet,
              och som den aktör på bostadsmarknaden som man själv är.
            </seg>
            <seg xml:id="i-7614375900d7d184-0">
              Nina Lundström och jag har förr noterat det utmärkta exemplet
              med Ursvik. Där planerade man, och nu håller man på att bygga
              ett stort område med tusentals lägenheter och arbetsplatser utan
              ett enda överklagande. Sundbybergs kommun har nämligen på ett
              föredömligt sätt, över partigränserna, jobbat med medborgarna
              och information, så att alla har fått insikt i vad det var som
              skulle ske. Det här är också en diskussion som jag tycker att
              vi kan föra till när vi har mer tid, på vilket vis kommunerna
              kan axla rollen, så att de verkligen låter sina medborgare få
              insyn och delaktighet i det som sker.
            </seg>
            <seg xml:id="i-87a83ea74b3ec6a8-0">
              Jag tyckte att Carl B Hamilton hade ett klargörande och bra inlägg
              förra gången, dock inte nu. Nu kom det där fackliga hatet, som
              jag tycker totalt förmörkar sinnet på Carl B Hamilton mellan varven,
              som om vi liksom sitter och gullar i största allmänhet därför
              att vi inte har någon lust att ge oss på konkurrensproblemen därför
              att det egentligen är Byggnadsarbetareförbundet som är orsaken
              till alltihop.
            </seg>
            <seg xml:id="i-ec4cf391a1531377-0">
              Jag delar icke den beskrivningen. Vi gullar inte. Det har skett
              väldigt mycket konkret, Carl B Hamilton, när det gäller att verkligen
              göra insatser mot orimligt konkurrenssnedvridande kartellbeteende
              i byggbranschen. Det ska fortsätta att göras. Men det här med
              byggsamordnare är inget gullande. Det handlar om en insikt om
              att det är oerhört komplicerade processer när det gäller hur man
              bygger, på vilket vis man bygger, med vilka planer man bygger.
              Detta spelar också roll för hur stor felaspekten blir och hur
              lång processen blir.
            </seg>
            <seg xml:id="i-09da60b66c9e42a9-0">
              Jag är övertygad om att det går att ha ett sådant konstruktivt
              samarbete med branschen samtidigt som järnhanden ska vara hård
              när det gäller ingripande mot konkurrenssnedvridande beteende.
              Jag hoppas att vi klarar den balansen.
            </seg>
          </u>
          <note type="speaker" xml:id="i-203688438ee8c9c8-0">
            Anf. 17 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-5">
            <seg xml:id="i-131d74db83ed795f-0">
              Fru talman! Ja, visst finns det en otålighet efter den här mandatperioden,
              inte minst när det gäller alla de förslag som man lägger fram.
              Det tillhör väl oppositionspolitiken att konstatera att de blir
              avslagna.
            </seg>
            <seg xml:id="i-fb9531fc1092fa74-0">
              Visst finns det en otålighet, fru talman. Jag menar att riksdagen
              hade kunnat vara oerhört mycket aktivare. Det finns en otålighet
              och ett slags uppgivenhet. Statsrådet säger att en utredning har
              gjorts, den remissbehandlas, den ska få en sjyst behandling och
              sedan kommer förslagen. Men så har inte varit fallet med andra
              utredningar.
            </seg>
            <seg xml:id="i-c46cb17ff7f0d921-0">
              I utredningen som handlar om reformerad hyressättning föreslog
              utredaren att det ska införas ett nytt system för tillval. Remissinstanserna
              tillstyrkte förslaget, det vill säga Fastighetsägarna, Hyresgästföreningen
              och Sabo. Regeringen konstaterar att det inte bör införas ett
              kostnadsbaserat system för till- och frånval. Det är ingen garanti
              att utredningen och aktörerna på marknaden är överens. Det behöver
              inte innebära att regeringen kommer att lägga fram ett förslag.
            </seg>
            <seg xml:id="i-da7bd3440876efd8-0">
              Därför tar jag tillfället i akt att verkligen propagera för vikten
              av överklagandeprocessen, PBL-frågorna, till- och frånval med
              mera. Jag tror att de är nyckelfaktorer för hur branschen ska
              utvecklas framöver, det vill säga boendet, bostadspolitiken och
              också byggsektorn. Det måste till ett riktigt ramverk för att
              ytterligare möjliggöra för aktörerna att ta det ansvar de har.
            </seg>
            <seg xml:id="i-05d4fe847365bd63-0">
              Varför har jag inte kommit in på frågan om den statliga marken?
              Det är av respekt för att det har varit många frågor i denna interpellation.
              Vi ska diskutera frågan om statlig mark i samband med nästa interpellation.
              Jag lovar, fru talman, att jag med stor emfas kommer att tala
              om Stora Ursvik och den statliga marken. Det återkommer jag till
              i nästa interpellationsdebatt.
            </seg>
          </u>
          <note xml:id="i-b76b9c8832a118a5-1">
            Överläggningen var härmed avslutad.
          </note>
          <note xml:id="i-7a2461f082ecda64-0">
            4 § Svar på interpellation 2005/06:477 om statens roll som markägare
          </note>
          <note type="speaker" xml:id="i-fa072aaf4329fcbc-0">
            Anf. 18 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-7">
            <seg xml:id="i-87d1502fec183b2f-0">
              Fru talman! Nina Lundström har frågat mig vilka åtgärder jag
              är beredd att vidta för att den statliga marken ska få andra ägare,
              för att staten ska fasa ut sin roll som exploateringsintressent
              och för att den statliga marksamordnaren därigenom ska kunna avskaffas.
            </seg>
            <seg xml:id="i-613180b4628c00dd-0">
              Jag delar inte Nina Lundströms uppfattning att staten helt ska
              avhända sig sitt markinnehav. Staten det svenska folket äger stora
              marktillgångar. Jag vill att den statligt ägda marken ska användas
              offensivt. Ibland kan det vara för att bevara områden för natur-
              och friluftsliv, inte minst mark runt våra skärgårdar. Men vi
              behöver också mark för att bygga nya bostadsområden med bra bostäder
              som alla kan efterfråga och för att skapa moderna stadsdelar där
              vi också bygger miljövänligt.
            </seg>
            <seg xml:id="i-e34c26ec9c48df88-0">
              I Helsingforss län byggs och planeras det för bostäder i betydligt
              högre takt än tidigare. Under de tre senaste åren har nyproduktionen
              av 23 000 bostäder påbörjats, varav 4 600 utgör hyresrätter. Det
              är önskvärt att bostadsbyggandet ökar ytterligare för att möta
              bostadsefterfrågan i regionen. Men en självklar förutsättning
              för byggande är att det finns tillgänglig mark. Genom att tillsätta
              en marksamordnare med uppdrag att verka för överenskommelser om
              försäljning av statlig mark för bostadsändamål har regeringen
              tagit ett viktigt initiativ för att öka tillgången på byggbar
              mark.
            </seg>
            <seg xml:id="i-a2f886fdc50d6049-0">
              I oktober hade jag möjlighet att ta det första spadtaget när
              stadsdelen Ursvik i Sundbyberg påbörjades där drygt 4 000 bostäder
              ska byggas och likaså 4 000 arbetsplatser, kommunal och offentlig
              service, vägar och kollektivtrafiksystem. En förutsättning för
              Ursviks framväxt från idé till byggstart har varit samarbetet
              mellan Sundbybergs kommun och det statliga fastighetsbolaget Vasakronan.
            </seg>
            <seg xml:id="i-d45d6a59e19b5ead-0">
              Precis som i fallet med Ursvik kan statens myndigheter och bolag
              medverka till utveckling och samhällsbyggande. Särskilt viktigt
              är det att den mark tas till vara som försvaret har använt och
              som i och med försvarets ändrade organisation nu blir användbar
              för andra ändamål, till exempel för bostadsbyggande. I det arbetet
              är det avgörande att utveckla ett bra samarbete med berörda kommuner
              och representanter för byggsektorn. Och det är här som marksamordnaren
              har en viktig roll att fylla.
            </seg>
            <seg xml:id="i-2756bb2940444896-0">
              Avslutningsvis kan jag konstatera att jag håller med Nina Lundström
              om att det är kommunerna som har ansvaret för att avgöra hur mark-
              och vattenområden ska få användas. Detta är en grundläggande bestämmelse
              i plan- och bygglagen. Jag vill tydligt klargöra att jag inte
              avser att föreslå några förändringar när det gäller det grundläggande
              ansvaret för markanvändningen. Det är och bör förbli en kommunal
              angelägenhet att planlägga användningen av kommunens mark- och
              vattenområden.
            </seg>
          </u>
          <note type="speaker" xml:id="i-3e318b6106a12f96-0">
            Anf. 19 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-6">
            <seg xml:id="i-3089b27b2589ec0b-0">
              Fru talman! Då är vi inne på frågan om den statliga marken. Jag
              vill även här göra en koppling till föregående interpellationsdebatt
              om byggkonkurrensen.
            </seg>
            <seg xml:id="i-27bebedc53ae196d-0">
              Det är märkligt att staten som stor markägare lierar sig med
              byggföretag i så kallade utvecklingsbolag. Det kommer med all
              rätt kritik från mindre aktörer, just i och med att marken är
              ingångsfaktorn. Där delar jag statsrådets uppfattning att vi ofta
              diskuterar den kommunala marken. Men låt mig påminna om att staten
              som markägare har ett stort inflytande. Att liera sig i utvecklingsbolag
              med en av byggjättarna och där tillsammans äga marken är något
              som ska diskuteras och kritiseras. Det har vi från Folkpartiets
              sida gjort flera gånger om.
            </seg>
            <seg xml:id="i-346a3af410708630-0">
              Med en så stor och geografiskt sett dominerande aktör får denna
              aktör en speciell roll på marknaden. Jag har sett att en annan
              riksdagsledamot från Vänsterpartiet har ställt en fråga. Ledamoten
              påstod i en fråga till ett annat statsråd vilket var en nyhet
              för mig att staten hade påverkat prissättningen av marken, vilket
              hade slagit undan möjligheten att bygga hyresbostäder i det markområdet.
              Den bilden hade inte jag, och jag hade inte fått den informationen.
              Jag konstaterar att frågan har ställts tidigare under våren. Det
              visar ytterligare på statens roll som aktör.
            </seg>
            <seg xml:id="i-3249b4155e0fe70e-0">
              Menar jag med min interpellation att staten ska avhända sig all
              mark? Nej, det menar jag inte. Jag menar att vi i den här interpellationsdebatten
              diskuterar mark som kommer att exploateras, mark som har förts
              över till den typen av utvecklingsbolag och mark som försvaret
              äger. Kommuner har varit intresserade av att exploatera men har
              hamnat i svårigheter med den statliga aktören.
            </seg>
            <seg xml:id="i-7e8125f04f20dacb-0">
              Jag diskuterar inte heller det statliga bolaget i sig. Det här
              är en principiell diskussion om statens roll.
            </seg>
            <seg xml:id="i-1405f2103883f8ae-0">
              Det är orimligt att när vi diskuterar kommuner hävda att marken
              är en viktig ingångsfaktor för byggandet och boendet men att vi
              inte skulle kunna föra parallelldiskussionen om den statliga marken.
              Jag hävdar att det är precis samma diskussion som ska föras. Jag
              har en annan uppfattning.
            </seg>
            <seg xml:id="i-862dcf1ca060b414-0">
              Sedan var det frågan om byggandet och boendet i Stora Ursvik
              och antalet hyresrätter kontra Helsingfors som nämns i svaret.
              Jag kan konstatera, som jag har sagt i tidigare debatter, att
              mycket av det här stoppas. Jag vill påminna om att Stora Ursvik
              har en annan hotbild över sig. Kollektivtrafiken ligger i en riskzon,
              vilket kan göra att hela projektet omkullkastas vad gäller den
              stora exploateringsgraden. Det är också en viktig fråga att avgöra.
            </seg>
            <seg xml:id="i-e303309b987ca271-0">
              Fru talman! Sedan finns det faktiskt en nyhet i svaret. Jag vill
              verkligen ha ett svar. Statsrådet sade: Jag vill tydligt klargöra
              att jag inte avser att föreslå några förändringar när det gäller
              det grundläggande ansvaret för markanvändningen. Det är och bör
              förbli en kommunal angelägenhet att planlägga användningen av
              kommunens mark- och vattenområden.
            </seg>
            <seg xml:id="i-8868d28e6036eeb3-0">
              Innebär det att regeringen avser att driva frågan om att flytta
              över strandskyddet till kommunerna? Detta är i så fall en nyhet.
              I dag är det inte plan- och bygglagen som styr användningen av
              exempelvis stränder och vattenområden. Där inträder miljöbalken.
              Därför är det intressant att få höra om regeringen har ändrat
              uppfattning. Det är i så fall en sensation. Det skulle kunna vara
              en förklaring till varför man inte har lagt fram en proposition
              under våren. Det vill jag gärna höra en kommentar om.
            </seg>
            <seg xml:id="i-cf6927cde5b72506-0">
              Hur ser statsrådet på den statliga marken? Ska staten liera sig
              med aktörer i byggbranschen i den typen av affärsverksamhet i
              utvecklingsbolag som kritiseras av mindre aktörer som anser att
              den statliga marken inte upplåts för fri konkurrens?
            </seg>
          </u>
          <note type="speaker" xml:id="i-39641ec0f213ae99-0">
            Anf. 20 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-8">
            <seg xml:id="i-9aaa61d6cc217ecc-0">
              Fru talman! Jag börjar med att lugna Nina Lundström med att säga
              att det inte var någon stor världssensation i sista meningen i
              svaret. Strandskyddet berörs inte av svaret. Det har sin egen
              ordning, sin egen diskussion och sina egna överväganden. De är
              viktiga nog. Det är inte min eller regeringens avsikt att i ett
              sådant här sammanhang ändra uppfattning om det. Det kan vi ta
              bort från diskussionen.
            </seg>
            <seg xml:id="i-774c411c170c0f5a-0">
              Precis som Nina Lundström säger är hela diskussionen principiell.
              Den är principiell på många plan.
            </seg>
            <seg xml:id="i-c3581ee9686dd48a-0">
              Det handlar om, för det första, om man aktivt vill att staten
              ska vara markägare. Vill man, för det andra, att staten ska vara
              en aktiv markägare? För det tredje: Vilken typ av aktivitet tycker
              man att en stat kan ha när det gäller marken? För det fjärde:
              Missgynnar den aktiviteten i så fall små aktörer? Gör det på något
              sätt att konkurrensvillkoren därmed slås undan eller får andra
              uttrycksformer? Egentligen är det alla de fyra delarna som diskussionen
              handlar om.
            </seg>
            <seg xml:id="i-8cc88c811fca4ef8-0">
              Vi kan ha en lång diskussion om Ursvik, för jag tycker att den
              frågeställningen är intressant. Det är både den aspekt som Nina
              Lundström tog upp och, som jag försökte påpeka tidigare, aspekten
              hur strålande bra jag tycker att kommunen över partigränserna
              har arbetat med informationsinsatsen till medborgarna. Den frågeställningen
              tycker jag också har sin plats här.
            </seg>
            <seg xml:id="i-495ae000e35f4f2b-0">
              Min principiella utgångspunkt för alla de fyra frågor som jag
              lite snabbt försökte definiera den principiella debatten med är
              den här: Statens ägande av mark är ett redskap som staten har
              och som staten ska och bör använda, inte bara för att sälja någonting
              attraktivt för att få in pengar till staten utan också i bostadspolitiska
              syften. Det är den diskussionen som ännu en samordnare, den så
              kallade marksamordnaren, nu arbetar med. Han ska se på den mycket
              attraktiva och mycket viktiga mark som framför allt staten nu
              kan använda efter förändringarna i försvaret.
            </seg>
            <seg xml:id="i-667f4abb90c0a39d-0">
              Om Nina Lundström har sett uppdraget till den så kallade marksamordnaren
              vet hon att det är ganska tydligt att vi på alla vis vill försäkra
              oss om att staten på detta sätt tillsammans med kommunerna blir
              en aktör som kan medverka till de bostadspolitiska syften som
              marken i de attraktiva områdena bör ha. Vi skulle kunna ha en
              spännande diskussion om olika upplåtelseformer, en blandning av
              dem eller den mest energieffektiva lösningen på bostadsbyggande
              i vissa områden. Det finns väldigt mycket som kommunerna skulle
              kunna använda den här formen till. Men jag är också mån om att
              det inte ska bli en insats som de små aktörerna upplever som hinder
              för dem. Det vill jag verkligen understryka.
            </seg>
            <seg xml:id="i-af07bbf24b21d602-0">
              Den principiella uppfattningen, som jag tror att Nina Lundström
              i första hand vill ha svar på, gäller: Är statens ägande ett redskap?
              Ja. Ska det användas? Ja. Ska det användas till mer än att bara
              få in resurser till staten? Ja. Jag hoppas att marksamordnaren
              kan ge oss konkreta exempel på hur detta kan ske, inte minst med
              försvarets före detta mark.
            </seg>
          </u>
          <note type="speaker" xml:id="i-1668f5f8b62e6c2b-0">
            Anf. 21 NINA LUNDSTRÖM (fp):
          </note>
          <u who="nina_lundstrom_3bd8a2" next="cont" xml:id="i-cc079134d9948b23-0">
            <seg xml:id="i-6c1ef26fc0bb53b1-0">
              Fru talman! Statsrådet sade att den statliga rollen som markägare
              innefattar alla de delarna, att vara aktiv, att ha en markpolitik
              etcetera. Men jag vill påminna om det viktiga, när man har en
              stor aktör och den aktören ägs av det offentliga, att också fundera
              över detta: När man ser frågeställningar som kommer in från andra
              ledamöter och när vi har kontakter med kommunerna intar staten
              som markägare ibland en roll som exempelvis kommunala företrädare
              starkt reagerar emot. Man får en sådan kraft i sin roll att det
              blir väldigt svårt, och det påverkar också lokal utveckling.
            </seg>
            <seg xml:id="i-0ea98ef6aa52f3d7-0">
              En sådan frågeställning som har varit uppe i många kommuner är
              exempelvis prissättningsfrågan, där man har uppfattningen att
              staten som aktör driver på. I Folkpartiet säger vi då att det
              naturligtvis är ett marknadsbaserat system, men frågan är: Kan
              staten som aktör inta en roll som driver på priserna? Den uppfattningen
              råder bland en hel del lokala företrädare.
            </seg>
            <seg xml:id="i-2d910ca76be06d9a-0">
              Det andra är: Är staten bättre på att utveckla marken än de kommunala
              företrädarna? Om man exempelvis drar sig tillbaka, vilket försvaret
              nu gör från väldigt många orter, och om det finns möjlighet att
              göra någonting annat och kommunerna ser behovet av bostadsbyggande,
              är det inte alltid så att staten i egenskap av aktör är en bra
              aktör. Den parallellen tycker jag är lite märklig att göra. Staten
              och bolaget agerar utifrån sitt bolagsintresse, men det innebär
              inte alltid att det är en bra aktör. Det vill jag hävda.
            </seg>
            <seg xml:id="i-921fef8a9c2df8c2-0">
              Det tredje är att det finns kommuner som har grönområden som
              man vill skydda, som man har arbetat med och som det har rått
              konsensus om bland de lokala företrädarna oavsett partifärg, men
              då kan den statliga aktören, markägaren, plötsligt börja driva
              frågan om exploatering, mot den lokala viljan hos medborgare och
              politiskt förtroendevalda. Det är också en intressant fråga. Är
              det statens roll genom sitt bolag att inta den rollen? Samtidigt
              förs det ju mängder av diskussioner kring hur man ska spara tätortsnära
              gröna områden när man exploaterar mycket.
            </seg>
            <seg xml:id="i-38315287e0acdef4-0">
              Jag vill hävda att staten har en viktig roll. Jag anser att staten
              självfallet ska kunna äga mark. Men jag anser också att det är
              lika viktigt att diskutera statens roll som markägare som att
              vi diskuterar kommunernas roll som markägare för både boendeutveckling,
              bostadsbyggande och byggbranschens sätt att fungera. Det är det
              som jag menar inte framstår tydligt här. Det låter bara positivt.
            </seg>
            <seg xml:id="i-427aedc7856a4b1f-0">
              Jag menar att de hinder som finns och de problem som är uppenbara
              hanterar inte regeringen. Det är där jag skulle vilja ha ytterligare
              klarlägganden kring de konfliktområden som jag tar upp.
            </seg>
            <seg xml:id="i-06a1f41e4312bd37-0">
              Slutligen: Jag diskuterar väldigt gärna Stora Ursvik i Sundbyberg.
              När jag satt i kommunfullmäktige väckte jag 1996 motionen om att
              området skulle bebyggas. Nu har det gått tio år, och det börjar
              närma sig exploateringsstart. Men hindren är många, vad gäller
              både infrastrukturen, som jag nämnde, och bestämmelserna som en
              annan ledamot har ställt en fråga om till ett annat statsråd som
              innebär att staten som aktör förhindrar eventuell exploatering
              i vissa avseenden, för bland annat hyresrätter. Då tycker jag
              att det är en väldigt intressant fråga.
            </seg>
            <seg xml:id="i-e61c15f7721335a9-0">
              Här har vi olika uppfattningar om statens roll. Jag tycker framför
              allt att det är viktigt att framhålla att staten som markägare
              får ett väldigt stort inflytande i vissa kommuner där staten äger
              väldigt mycket mark. Då tycker jag att man ska renodla och se
              också de negativa sidorna och riskerna med staten som aktör, och
              inte bara tala om att staten i egenskap av aktör alltid handlar
              på ett bra sätt. Det tycker jag inte att man ser överallt, i alla
              fall inte i Helsingforssregionen.
            </seg>
          </u>
          <note xml:id="i-91b040525e61b0d6-0">
            Anf. 22 GUNNAR ANDRÉN (fp):
          </note>
          <u who="nina_lundstrom_3bd8a2" prev="cont" xml:id="i-194e9a1b077ba051-0">
            <seg xml:id="i-6308c7845cdcf6d2-0">
              Fru talman! Jag blev inspirerad av Nina Lundströms argumentation.
              Jag vill ta ett litet konkret exempel från den lilla trevliga
              orten Vaxholm.
            </seg>
            <seg xml:id="i-c415a3cb28c83a1a-0">
              Staden Vaxholm, som det var på den tiden, sålde vid något tillfälle
              ganska billigt ett betydande markområde till staten för att man
              skulle kunna utveckla det dåvarande kustartilleriförbandet som
              fanns där. Sedan lades detta ned säkert av goda skäl och staden,
              som nu hade blivit en kommun, ville bygga bostäder på detta område.
              Då visade det sig att staten var en liten men girig markägare
              som kraftigt höjde priserna så att det nästan var omöjligt att
              bygga på detta område.
            </seg>
            <seg xml:id="i-91c4337de7218bbc-0">
              Detta är samma aspekt som Nina Lundström tar upp, att det statliga
              intresset genom bolagen ibland kan motverka angelägna kommunala
              syften.
            </seg>
          </u>
          <note type="speaker" xml:id="i-530836125240ae12-0">
            Anf. 23 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-9">
            <seg xml:id="i-97b1a791bdb5fa9b-0">
              Fru talman! Egentligen är det väl två delar vi pratar om nu,
              dels den roll som man uppfattar att staten har i dag, dels den
              roll som vi i regeringen avser med det uppdrag som marksamordnaren
              har. Egentligen tycker jag att det är i den senare delen, nämligen
              den roll som vi vill att marksamordnaren ska spela, som den viktiga
              förändringen sker och, som jag har uppfattat det, som skulle stilla
              mycket av den oro som Nina Lundström och Gunnar Andrén nu har
              gett uttryck för.
            </seg>
            <seg xml:id="i-8dadbcee4fa3c2c5-0">
              Staten är en aktör det är vi överens om. Om det är en bra aktör
              eller inte är återigen en värderingsfråga. Men det är den frågeställningen
              som regeringen har valt att försöka besvara just genom att tillsätta
              marksamordnaren. Just för att staten har mycket attraktiv mark,
              som Gunnar Andrén pekade på, anser inte vi att det nu bara ska
              handla om att få in resurser. Staten ska också ha en samarbetande
              roll med kommunerna för att möjliggöra bostadsbyggande.
            </seg>
            <seg xml:id="i-3c280e7c6265f8df-0">
              Jag vill understryka vad som sägs i pressmeddelandet från regeringen
              när vi utsåg den statlige marksamordnaren: Bostadsbyggande på
              statlig mark är en viktig fråga som kan komma att få betydelse
              för bostadsförsörjningen i Helsingfors. Det är angeläget att bostadsprojekt
              på statlig mark kommer till stånd. Mot denna bakgrund har regeringen
              beslutat att tillsätta en statlig marksamordnare för att notera!
              tillsammans med berörda parter hitta lösningar som möjliggör ett
              ökat byggande av hyresbostäder.
            </seg>
            <seg xml:id="i-7a605ffe6c1c05d9-0">
              Det är det som är avsikten. Jag kan inte gå in i detalj på den
              historik som Gunnar Andrén uttryckte här. Jag tycker att det räcker
              som svar att säga att avsikten är att staten ska ha en större
              agenda än att eventuellt försöka få in så mycket pengar som möjligt
              till statskassan, utan i det här fallet tillsammans med aktörerna
              möjliggöra fler bostäder, inte minst hyreslägenheter.
            </seg>
            <seg xml:id="i-a4fcaf3d2764ddbb-0">
              Jag ser alltså fram emot det här uppdraget och hoppas att den
              misstänksamhet som jag tycker ligger lite under ytan kanske kan
              vara undanröjd för stunden. Vi får se hur de uppdrag kommer att
              formuleras som Staffan Holmberg, som marksamordnaren heter, kommer
              att lämna till regeringen.
            </seg>
          </u>
          <note type="speaker" xml:id="i-4a9599ea9b7fe775-0">
            Anf. 24 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-7">
            <seg xml:id="i-eef1e41efb2dbed9-0">
              Fru talman! Statsrådet säger att det råder en misstänksamhet.
              Jag vill snarare säga att jag känner en oro och framför allt också
              en vilja att diskutera vad staten har för roll. Jag menar att
              det är riskfyllt att göra kopplingen att staten som aktör i egenskap
              av att vara staten, oavsett om det är genom bolag, alltid är en
              god aktör. Jag menar att även ett bolag kan ha sina egna intressen
              av att driva en utveckling, även om det som i det här fallet är
              styrt av regeringen.
            </seg>
            <seg xml:id="i-f60ad637d650cef4-0">
              Eftersom det är uppenbart att frågeställningar kring statligt
              markinnehav konkurrensfrågorna, makten, att lokalt få utveckla
              sin närmiljö kommer upp från olika håll menar jag att det finns
              ett bekymmer som måste diskuteras. Jag menar att regeringen ska
              vara mer tydlig i vad man vill med den statliga marken. Där har
              vi en annan uppfattning från Folkpartiets sida.
            </seg>
            <seg xml:id="i-3fe31812da93dcfc-0">
              Jag har inte fört in frågan om att sälja för att få in så mycket
              resurser som möjligt. Den frågan har jag över huvud taget inte
              tagit upp i dagens debatt. Jag har mer tagit upp den principiella
              debatten om vad som är viktigt för det statliga markinnehavet.
            </seg>
            <seg xml:id="i-22beb554d104aaa6-0">
              Precis som Gunnar Andrén menar jag att det finns uppenbara tecken
              på att man på det lokala planet, i kommunerna, ser en rad hinder.
              Jag lyssnar på de mindre aktörerna, som också har fört in just
              den statliga marken. De hör också alltid att det är den kommunala
              marken som är ingångsvärdet för att kunna bygga, men det är just
              de mindre byggarna som lyfter upp de utvecklingsbolag där staten
              genom sitt bolag har lierat sig med ett av de stora byggföretagen.
              Jag tycker att det är viktigt att notera att de mindre byggföretagen
              har reagerat på detta.
            </seg>
            <seg xml:id="i-422fe4b67f3a7d1d-0">
              När det sedan gäller statens roll finns det paralleller också
              till bostadsakut med mera. Vad ska staten göra? Ska staten, som
              i det fallet, köpa upp övertaliga fastigheter och börja utveckla
              dem, eller ska man låta marknaden komma in på något sätt? Det
              är en alltid lika spännande och intressant diskussion där vi landar
              i olika vägar att uppnå goda syften.
            </seg>
            <seg xml:id="i-b86099b04b084532-0">
              Låt mig slutligen vara tydlig också när det gäller strandskyddet:
              Folkpartiet anser att man även där måste göra någonting.
            </seg>
            <seg xml:id="i-bd6e7264e571cde8-0">
              Jag ber att få tacka så mycket för debatten, fru talman, och
              också önska statsrådet en trevlig sommar.
            </seg>
          </u>
          <note type="speaker" xml:id="i-2189999cf0dbc166-0">
            Anf. 25 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-10">
            <seg xml:id="i-c92a1b913df42845-0">
              Fru talman! Jag tror inte att vi kommer längre för stunden när
              det gäller argumenten. Jag vill bara återgälda slutorden och säga
              både till Gunnar Andrén och till Nina Lundström: Ha en riktigt
              trevlig sommar, så återkommer vi till hösten i någon konstellation.
            </seg>
          </u>
          <note xml:id="i-b76b9c8832a118a5-2">
            Överläggningen var härmed avslutad.
          </note>
          <note xml:id="i-a379e2b53f03a768-0">
            5 § Svar på interpellation 2005/06:455 om Estonias bogvisir
          </note>
          <note type="speaker" xml:id="i-56f9f34d448a8bce-0">
            Anf. 26 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-11">
            <seg xml:id="i-b50837c7680f6822-0">
              Fru talman! Lars Ångström har frågat mig vad jag avser att vidta
              för åtgärder för att få belagt att sonarbilder som visar ett föremål
              invid M/S Estonias för som till form och storlek överensstämmer
              med bogvisirets form och storlek skulle vara tagna år 1996, som
              jag föreslog i en riksdagsdebatt år 2005.
            </seg>
            <seg xml:id="i-72f66a7743bf94a0-0">
              Det jag sade vid riksdagsdebatten var att enligt de uppgifter
              som jag hade fått från Sjöfartsverket var det med stor sannolikhet
              så att de sonarbilder som hade visats upp i riksdagen och som
              även trafikutskottet hade fått ta del av kom från det tillfälle
              då ett konsortium 1996 skulle undersöka om en övertäckning av
              M/S Estonia var möjlig. Det jag även sade var att det var svårt
              att betvivla att bogvisiret hittades där det sedan faktiskt hittades,
              1,6 kilometer från fartyget och av en finsk isbrytare. Jag skulle
              också vilja påminna interpellanten om vad han själv sade vid det
              debattillfället, nämligen att han inte var av uppfattningen att
              visiret skulle ha hittats på någon annan plats än där den finska
              isbrytaren hittade det.
            </seg>
            <seg xml:id="i-98dee879c6fc5682-0">
              Jag har inga andra uppgifter än att bogvisiret hittades där det
              hittades.
            </seg>
          </u>
          <note type="speaker" xml:id="i-450c225ed99d1fe9-0">
            Anf. 27 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-0">
            <seg xml:id="i-45e04d36cab1d168-0">
              Fru talman! Statsrådet och jag är helt ense om att visiret hämtades
              upp från den position en nautisk mil väster om vraket där det
              påträffades. Det är dock inte det som interpellationen gäller.
              Min fråga gällde den sonarbild som togs den 30 september när vraket
              hittades och som alldeles invid Estonias för visar ett föremål
              som till storlek och form överensstämmer med bogvisirets storlek
              och form.
            </seg>
            <seg xml:id="i-fa9c552e9904a3fc-0">
              I Dagens Nyheter den 3 oktober 1994 säger doktor Nuorteva, som
              tog bilden, att det intill fören finns ett stort föremål som endera
              slitits loss eller hänger kvar vid skrovet. Han ansåg att det
              var visiret. På sonarbilder som har tagits senare saknas detta
              föremål. Annat bildmaterial från haveriutredningen visar att någon
              annan än haverikommissionen skaffat sig tillträde till Estonias
              lastdäck dygnen efter förlisningen. Ombordkörningsrampens räcken
              har skurits av och filmades avsågade den 2 oktober av en robotkamera.
              Det finns också filmmaterial inifrån lastdäcket som enligt bildanalys
              visar att någon sprängt vid fästena för bogvisirets hydraulik
              någon av de första månaderna efter förlisningen.
            </seg>
            <seg xml:id="i-ce2ca8a91b52b64b-0">
              Jag noterar att statsrådet inte dementerar någon av de här uppgifterna
              i mina interpellationer. Då måste statsrådet också kunna tänka
              sig möjligheten av att någon som inte tillhörde haverikommissionen
              flyttat visiret, helt enkelt därför att det var i vägen vid de
              arbeten som utfördes nere vid vraket dagarna efter förlisningen.
            </seg>
            <seg xml:id="i-744ec78d3ca284a3-0">
              Jag noterar också i statsrådets svar, som över huvud taget inte
              berör frågan i interpellationen, meningen: Jag har inga andra
              uppgifter än att bogvisiret hittades där det hittades. Det var
              ju inte alls det, fru talman, som interpellationen gällde.
            </seg>
            <seg xml:id="i-ca519e33e34d98e7-0">
              Först blev jag lite förvånad när jag läste statsrådets svar eftersom
              statsrådet sagt sig vara intresserad av att nå ökad klarhet kring
              de frågetecken som omgärdar Estonias förlisning. När det gäller
              just den här frågeställningen hade det varit enkelt att utifrån
              befintligt bildmaterial kontrollera om statsrådets förslag i debatten
              här i Sveriges riksdag den 17 mars förra året överensstämmer med
              verkligheten. Det gör dock inte statsrådet. Men så ser jag att
              svaret är skickat från Försvarsdepartementet, och då förstår jag.
              Där tror jag nämligen inte att det finns något intresse av att
              öka klarheten kring de aktiviteter som skedde runt Estonias vrak
              efter förlisningen.
            </seg>
          </u>
          <note type="speaker" xml:id="i-87151b7c8f9a54f4-0">
            Anf. 28 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-12">
            <seg xml:id="i-539490555a5befba-0">
              Fru talman! Det sista påpekandet var kanske lite onödigt, Lars
              Ångström. Det är Försvarsdepartementet som inom Regeringskansliet
              har ansvaret för Estoniafrågorna, och det är från dem jag har
              ett så kallat § 5-förordnande som ansvarigt statsråd i regeringen.
              Det var alltså ingenting nytt. Så har det varit under de åtta
              år som jag har varit ansvarig i regeringen för Estoniafrågorna.
            </seg>
            <seg xml:id="i-d9ad93907d027740-0">
              Jag skulle dock vilja lägga till ett initiativ som jag har funderat
              över mycket och som jag inte hann få med i svaret. Många av de
              frågeställningar som Lars Ångström och även andra har rest här
              i kammaren, också i de interpellationer som vi diskuterar i dag,
              handlar om vilket ursprung filmer har, om filmer visar vad man
              egentligen har trott att de visar och om vad bilder visar och
              inte visar. Det finns absolut en stor misstänksamhet, också från
              dem som hittills har satts att granska och titta på de här bilderna
              och filmerna.
            </seg>
            <seg xml:id="i-33ae76d428123080-0">
              Ett initiativ som jag därför vill bidra med är att jag avser
              att lämna ett uppdrag till SKL, Statens kriminaltekniska laboratorium
              en myndighet som inte alls på något sätt har varit delaktig i
              de Estoniautredningar som har varit att granska både det filmmaterial
              som finns och de bilder som denna interpellation handlar om för
              att se om vi därigenom kan komma något närmare något slags klargörande
              uppfattning om vad bilder och filmer visar, om det är klippt eller
              inte och så vidare.
            </seg>
            <seg xml:id="i-931c6b0e938ca30d-0">
              Mitt erbjudande är att fortsätta att ha den öppenhet som jag
              verkligen har för avsikt att bidra med och som jag tycker att
              regeringen haft under lång tid. Regeringen avser att så snart
              som möjligt innan sommaren lämna ett uppdrag till SKL att granska
              både film- och bildmaterial. Jag hoppas att vi kan få ta del av
              de bilder som dagens interpellation avser genom att lämna det
              uppdraget till SKL.
            </seg>
          </u>
          <note type="speaker" xml:id="i-6c153cc3eb79a676-0">
            Anf. 29 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-1">
            <seg xml:id="i-136a3556876af39d-0">
              Fru talman! Det låter som ett fullständigt onödigt uppdrag ifall
              det vore så att statsrådet litade på den information hon fick
              i mars förra året om att bilderna var tagna någon annanstans.
              Det visar sig dock att statsrådet inte är säker. Det känns positivt
              att statsrådet faktiskt vill analysera bildmaterialet.
            </seg>
            <seg xml:id="i-93e9fcaf85c2afee-0">
              Sedan finns det bildmaterial som egentligen inte behöver analyseras
              en gång till eftersom bilderna i haverikommissionens material
              är väldigt tydliga och visar att någon skurit av ombordkörningsrampens
              räcken något av de närmaste dygnen efter förlisningen. Det finns
              svart på vitt och visar ingenting annat än just det som jag säger.
              Med tanke på att inga dykare från haverikommissionen hade varit
              nere de gick inte ned förrän i december 1994 innebär det att detta
              är ett bildbevis på att någon annan än haverikommissionen dygnen
              efter förlisningen varit nere vid vraket och skaffat sig tillträde
              till lastdäcket.
            </seg>
            <seg xml:id="i-207324d780e7e425-0">
              Det finns också annat material som egentligen inte heller behöver
              analyseras eftersom man tydligt ser och hör att andra dykare opererar
              inne på Estonias lastdäck. Man hör dykledaren säga till de egna
              dykarna att vänta med att gå in tills de andra lämnat platsen.
              Jag har sett och hört det med egna ögon och öron, och därför förstår
              jag egentligen inte varför man ytterligare måste utreda sådant
              som är uppenbart. Varför inte redan nu, i samband med den här
              interpellationsdebatten och frågorna, ta reda på vilka de dykare
              är som med svenska myndigheters goda minne opererat där. Svenska
              myndigheter fanns nämligen representerade på dykledningens fartyg.
            </seg>
            <seg xml:id="i-c303ee38bb10ddb4-0">
              Eftersom Mona Sahlin gång på gång har sagt sig vara intresserad
              av att skapa ökad klarhet, och det finns faktiska belägg för aktiviteter
              som vi inte känner till och som inte skett under haverikommissionens
              ledning, undrar jag varför statsrådet inte funnit det angeläget
              att hitta svaret på frågan vilka de är, vilken sorts aktiviteter
              de medverkat i och vad syftet varit. Jag har svårt att förstå
              att statsrådet inte tagit tillfället i akt och med faktiskt ganska
              enkla medel skapa ökad klarhet.
            </seg>
            <seg xml:id="i-cf1f3fcc14fca9fd-0">
              Jag ser emellertid positivt på att statsrådet går igenom bildmaterialet,
              för om statsrådet även tar fram det bildmaterial som haverikommissionen
              ansvarar för, och som i dag finns i Finland, och går igenom allt
              bildmaterial kommer det att komma fram mycket uppseendeväckande
              information.
            </seg>
          </u>
          <note type="speaker" xml:id="i-845df695fc220384-0">
            Anf. 30 HENRIK S JÄRREL (m):
          </note>
          <u who="henrik_s_jarrel_f002ff" next="cont" xml:id="i-a14a323ca51e92c0-0">
            <seg xml:id="i-9896de33f0c53fc3-0">
              Fru talman! Nu står vi här och talar om Estonia igen; det gjorde
              vi förra veckan också. Att jag åter blandar mig i detta beror
              på att jag gärna vill vara lite positiv och se på statsrådet Sahlins
              möjligheter att själv vilja gå till botten med frågan. Hon har
              ju vid flera tillfällen sagt att hon gärna vill ta reda på och
              bidra till att sanningen kommer på bordet. Därför blev jag en
              aning förvånad när jag tog del av de två svarsalternativ som gavs
              på Lars Ångströms interpellation nr 455.
            </seg>
            <seg xml:id="i-dbc30fb65efcfce2-0">
              I version 1 sägs nämligen att eftersom statsrådet Sahlin för
              närvarande inte har kännedom om den specifika bilden som interpellanten
              hänvisar till är det inte möjligt för henne att uttala sig om
              den, och hon avser därför inte att nu vidta några särskilda åtgärder.
              I version 2, däremot, sägs att statsrådet inte har några andra
              uppgifter än att bogvisiret hittades där det hittades. Det är
              version 2 som statsrådet och Försvarsdepartementet vill ska gälla
              som officiell version och svar på Lars Ångströms interpellation.
            </seg>
            <seg xml:id="i-3340ec1b4144dd0c-0">
              Då inställer sig naturligtvis några frågor. Med tanke på Mona
              Sahlins vilja att gå till botten och undersöka detta, få fram
              sanningen, sägs i den första versionen att hon för närvarande
              inte har kännedom om den specifika bilden. Därför undrar jag:
              Finns det ingen önskan hos Mona Sahlin att ta reda på hur bilden
              möjligen ser ut och att förskaffa sig kunskap och kännedom om
              den? Det skulle ju vara en naturlig version i så fall.
            </seg>
            <seg xml:id="i-d8cab95adc141439-0">
              Sedan saknar jag i den officiella version som statsrådet vill
              ska gälla som svar inget påpekande att jag avser därför inte att
              nu vidta några särskilda åtgärder. Får man möjligen tolka den
              uteblivna meningen i det officiellt giltiga svaret så att Mona
              Sahlin kanske trots allt är beredd och villig att vidta några
              åtgärder med anledning av att hon inte riktigt har kännedom om
              hur journalbilden i verkligheten såg ut?
            </seg>
          </u>
          <note xml:id="i-9edffd469c846811-0">
            Anf. 31 TREDJE VICE TALMANNEN:
          </note>
          <u who="henrik_s_jarrel_f002ff" prev="cont" xml:id="i-262eb207276be569-0">
            <seg xml:id="i-bc2a48011e4be00d-0">
              Låt mig för tydlighetens skull påpeka att det svar som lämnas
              på interpellationen är det svar som statsrådet levererar i kammaren.
              Det är alltså svaret på interpellationen.
            </seg>
          </u>
          <note type="speaker" xml:id="i-c032efecd3cb2988-0">
            Anf. 32 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-13">
            <seg xml:id="i-67fb046df63260c9-0">
              Fru talman! Jag vill understryka det som fru talman informerade
              om. Det finns ett svar. Man jobbar hårt på departementen innan
              det slutliga svaret ges i riksdagen. Här blev det fel. Det finns
              ett svar ett officiellt svar och ett inofficiellt svar. Det är
              fråga om ett och samma svar, och det är det som jag har lämnat
              i kammaren.
            </seg>
            <seg xml:id="i-e13626a1be991544-0">
              Henrik S Järrel frågade också varför meningen jag avser därför
              inte att nu vidta några särskilda åtgärder inte fanns med. Kanske
              ett svar är att jag muntligen i talarstolen meddelade just en
              sådan åtgärd. Jag vill också betona att jag inte delar Lars Ångströms
              enligt min mening ibland hårresande långtgående analyser, men
              jag hör att frågeställningarna finns. Jag hör att misstron finns.
            </seg>
            <seg xml:id="i-806a4534791e0f9b-0">
              Då säger Lars Ångström plötsligt att precis det som jag uppfattat
              att han och många andra hela tiden efterlyst är helt onödigt.
              Det frågas varför man inte låter någon oberoende titta igenom
              allt filmmaterial och alla bilder för att se om vi kan komma närmare
              ett konkret svar som fler kan lita på. När jag sedan lämnar ett
              sådant besked i talarstolen säger Lars Ångström att det är onödigt
              och undrar vad det är för trams.
            </seg>
            <seg xml:id="i-36b6f3d8f3aac3d1-0">
              Med tanke på den oro som många har uttryckt då bortser jag från
              Lars Ångström finns det ett behov av att låta någon oberoende
              se över allt film- och bildmaterial. Jag betonar det. Det gäller
              inte bara sonarbilderna utan också det filmmaterial som Lars Ångström
              nämnde, just för att se om vi kan få bekräftat, eller i alla fall
              få ett bättre underlag för att kunna diskutera, vad som syns och
              inte syns på bilder och filmer. Det är i min sinnevärld inte ett
              onödigt uppdrag. Det är ett behövligt uppdrag och något som jag
              trodde också skulle bidra till ett klarläggande av debatten här
              i dag.
            </seg>
          </u>
          <note type="speaker" xml:id="i-f430fa907c9b5c0f-0">
            Anf. 33 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-2">
            <seg xml:id="i-b9867f304bf1782e-0">
              Fru talman! Jag tror att statsrådet var lite ouppmärksam. Jag
              sade nämligen att det var onödigt att analysera det bildmaterial
              som tydligt visar att något har hänt som inte borde ha hänt. En
              bild som Mona Sahlin själv kan se och som visar avskurna räcken,
              vilket indikerar aktivitet av dykare andra än haverikommissionens,
              borde föranleda någon form av utredning eller undersökning från
              statsrådet. Det borde föranleda frågor som: Vad är detta? Vad
              känner man inom Försvarsmakten till om detta? Det var ur den aspekten
              jag ansåg det vara onödigt, för vi ser ju vad bilden visar.
            </seg>
            <seg xml:id="i-4c90ff6b173308a8-0">
              I övrigt är jag positiv, vilket jag också sade alldeles nyss,
              till att låta göra en full genomgång av allt det film- och fotomaterial
              som den internationella haverikommissionen tog fram 1994. Om det
              finns material som tagits fram efteråt, i samband med dykningarna
              1996, ska det självklart också gås igenom. Då kommer vi nämligen
              att se att det mellan 1994 och 1996 förekom våldsamma aktiviteter
              nere vid fartyget; hela ombordkörningsrampen är svårt skadad.
              Det kan vara intressant att se på dessa jämförelser om en statlig
              myndighet lägger dem på bordet.
            </seg>
            <seg xml:id="i-77599c3c0fe5600c-0">
              Sedan undrar jag också när statsrådet säger att det är hårresande
              analyser. Ge ett enda exempel på en analys som är hårresande!
            </seg>
            <seg xml:id="i-d811a61daa4082ce-0">
              Slutligen, fru talman, hoppas jag att den totala genomgången
              av allt film- och fotomaterial från 1994 och 1996 och annat filmmaterial
              som inte är känt eller offentligt som Försvarsmakten kan tänkas
              förfoga över genomförs under full öppenhet och att analysen genomförs
              i samarbete med oberoende skeppstekniska experter. Det räcker
              inte med bara en analys av SKL, som slår fast huruvida filmmaterialet
              är förfalskat eller inte. Man måste ju också ha teknisk expertis
              som kan tala om vad det är som vi ser på bilderna.
            </seg>
          </u>
          <note type="speaker" xml:id="i-f48da4eb1db43764-0">
            Anf. 34 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-953aa3f0bb8a8487-0">
            <seg xml:id="i-bcccd3b433f98b55-0">
              Fru talman! Jag måste ju säga att visserligen är det sant som
              det hävdas här att det bara finns ett officiellt svar, men då
              var det ytterst olyckligt att Försvarsdepartementet via kammarkansliet
              råkade delge interpellanten två versioner. Det var oförsiktigt.
              Det hade ju varit klokt då om man hade nöjt sig med att meddela
              ett svar.
            </seg>
            <seg xml:id="i-466062a22edda5ac-0">
              Som det nu är kan man inte undgå att misstänka att det finns
              önskemål om att på ett eller annat sätt frisera svaret för att
              inte eventuellt röja blottor eller någon medgörlighet som inte
              är befogad.
            </seg>
            <seg xml:id="i-fcd0d375db559319-0">
              Därför vill jag, fru talman, än en gång säga att jag visst accepterar
              att det finns ett officiellt svar, men jag noterar samtidigt att
              det fanns ett svar som gavs tidigare, och det har en delvis annorlunda
              innebörd. Det var det jag tyckte var intressant, för det kanske
              ändå röjer något som inte borde vara.
            </seg>
          </u>
          <note type="speaker" xml:id="i-82321c522b404089-0">
            Anf. 35 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-14">
            <seg xml:id="i-5e3b49241dc14cff-0">
              Fru talman! Jag försöker hålla mig någorlunda lugn och rimlig.
              Misstag kan begås, Henrik S Järrel. Det är mycket möjligt att
              Henrik S Järrel är en person som aldrig någonsin begår ett misstag.
              Här blev det ett misstag. Jag tar på mig det. Det finns ett svar.
              Det är lämnat här i kammarens talarstol. Jag har försökt fylla
              på med ytterligare konkreta förslag den linje som jag uppfattade,
              i alla fall i förra diskussionen, att Henrik S Järrel också var
              inne på, nämligen att försöka ta nya initiativ, kompletterande
              initiativ som kanske leder oss lite längre än vi har kommit hittills.
            </seg>
            <seg xml:id="i-d48e99d3de520151-0">
              Där står vi i dag, och jag utgår ifrån att vi kommer tillbaka
              till det här fler gånger.
            </seg>
            <seg xml:id="i-3e899cb73187af3e-0">
              Det Lars Ångström bad om ett exempel är helt berättigat eftersom
              jag uttryckte mig så drastiskt som hårresande. I dag tycker jag
              att det är hårresande att påstå att ett bogvisir skulle ha flyttats
              1,6 kilometer från platsen där Estonia sjönk. För att komma längre
              och se vad som är hårresande och inte hårresande är initiativet
              som jag har berättat om här i dag möjligen något som kan leda
              oss lite längre.
            </seg>
            <seg xml:id="i-87a26897bb5023ed-0">
              Självfallet är det här så pass prematurt än att jag får be att
              få återkomma till det konkreta uppdraget, vilka som ska delta,
              på vilket sätt de ska delta och hur öppenhet och insyn ska se
              ut. Självfallet är varken jag eller debatten betjänta av om detta
              initiativ bara tolkas som ett sätt att begrava frågeställningen.
              Allt detta handlar ju om att med öppenhet och insyn bidra till
              den fortsatta debatten inte tvärtom. Men eftersom uppdraget inte
              är formellt formulerat är det viktigt att hålla sig till det formella.
              Jag får återkomma när regeringen har formulerat det.
            </seg>
          </u>
          <note xml:id="i-b76b9c8832a118a5-3">
            Överläggningen var härmed avslutad.
          </note>
          <note xml:id="i-4ccda58f5be116a1-0">
            6 § Svar på interpellationerna 2005/06:456 om andra utförda dykningar
            på Estonia år 1994 än haverikommissionens egna och 473 om klargörande
            av omständigheterna kring Estonias förlisning
          </note>
          <note type="speaker" xml:id="i-716092b8760832af-0">
            Anf. 36 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-15">
            <seg xml:id="i-d30824091d65a63b-0">
              Fru talman! Lars Ångström har ställt två interpellationer om
              M/S Estonia till mig, dels avseende utförda dykningar andra än
              haverikommissionens egna, dels angående undersökningar av M/S
              Estonias vrak och bogvisir. Eftersom de frågor som ställs i interpellationerna
              har bäring på varandra svarar jag på dessa gemensamt.
            </seg>
            <seg xml:id="i-c22a9ae11619360e-0">
              I den internationella haverikommissionens rapport skriver kommissionen
              att låsanordningarna till Estonias bogvisir brast till följd av
              belastningar från vågslag som skapade ett öppnande moment kring
              däcksgångsjärnen. Kommissionen skriver vidare att visirinfästningarna
              var inte konstruerade i enlighet med realistiska konstruktionsantagande
              avseende belastningsnivå, lastfördelning på infästningarna och
              potentiell skadebild Bogvisirets låsanordningar skulle ha varit
              flera gånger starkare för att det skulle ha funnits en rimlig
              säkerhetsmarginal för den reguljära trafiken mellan Tallinn och
              Helsingfors. Bogvisiret genomgick en genomgripande undersökning
              av den internationella haverikommissionen. Resultaten av undersökningarna
              ledde till kommissionens slutsatser.
            </seg>
            <seg xml:id="i-0898f2adeb1c4332-0">
              Enligt uppgifter från Seismologiska institutet vid Helsingfors
              universitet uppmättes inte någon seismologisk aktivitet under
              förlisningsnatten, vilket tyder på att det inte skulle ha inträffat
              en explosion på M/S Estonia som skulle kunna ha orsakat förlisningen.
              Däremot fick institutet utslag när fartyget träffade botten.
            </seg>
            <seg xml:id="i-a7d2f306be1d4db5-0">
              I den utredning som genomfördes av hovrättspresident Johan Hirschfeldt
              efter att det framkommit uppgifter om att transporter av militärt
              materiel hade förekommit på M/S Estonia under september månad
              1994 konstateras att det inte finns något som tyder på att Försvarsmakten
              eller Försvarets materielverk skulle ha genomfört transporter
              av militärt materiel på fartyget under förlisningsnatten. Utredningen
              bekräftar dock att det förekommit transporter av militärt materiel
              vid två tillfällen under september månad, men att denna materiel
              inte varit av explosiv beskaffenhet.
            </seg>
            <seg xml:id="i-8c92aa916893f9e7-0">
              Lagen om gravfrid för det område där vraket av M/S Estonia befinner
              sig bygger på en överenskommelse mellan Sverige, Estland och Finland.
              Överenskommelsen innebär att vraket efter M/S Estonia och kringliggande
              område ska betraktas som ett sista vilorum för olycksoffren och
              som sådant ska visas tillbördig respekt.
            </seg>
            <seg xml:id="i-3580145602fe8f13-0">
              Mot bakgrund av vad jag här har anfört anser jag att det inte
              finns tillräckligt med skäl för att överväga att inleda diskussioner
              om att bryta överenskommelsen med de övriga länderna avseende
              gravfridsavtalet för att tillåta undervattensverksamhet vid vraket
              av M/S Estonia.
            </seg>
            <seg xml:id="i-0df02945a48339c3-0">
              Med anledning av ovannämnda fakta ser jag heller inte i nuläget
              någon anledning till att låta genomföra ytterligare undersökningar
              av vrak eller bogvisir. Jag ser heller ingen anledning att vidta
              åtgärder med anledning av eventuella aktiviteter omkring vraket
              av M/S Estonia.
            </seg>
          </u>
          <note type="speaker" xml:id="i-8a27efcddf17ab2a-0">
            Anf. 37 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-3">
            <seg xml:id="i-8ca3ea26f4b8e630-0">
              Fru talman! Jag ställde ett antal precisa frågor om den svenska
              militärens specialfartyg Urd, som i hemlighet genomfört dykoperationer
              på Estonias vrak kort efter förlisningen den 28 september 1994,
              dykningar som genomfördes långt innan haverikommissionen var på
              plats.
            </seg>
            <seg xml:id="i-a1a10850662371ce-0">
              Jag ställde precisa frågor om vilka som skaffat sig tillträde
              till lastdäcket dygnen efter förlisningen, vilket bevisas av filmmaterial
              från den 2 oktober som visar ombordkörningsrampens avsågade räcken.
              Det var två månader innan haverikommissionens dykare var på plats.
            </seg>
            <seg xml:id="i-f87f4977ea3ca6c6-0">
              Jag ställde precisa frågor om vilka de andra dykarna är som syns
              på haverikommissionens filmmaterial från dykningarna i december
              1994. Dessa okända dykare opererar inne på Estonias lastdäck med
              svenska myndigheters goda minne, då man på filmmaterialet hör
              dykledaren informera dykarna om att de måste vänta tills de andra
              tar ut sina dykare. Svenska myndighetspersoner fanns med på dykledningens
              fartyg, och svensk försvarsmakt stod för en rigorös bevakning
              av området.
            </seg>
            <seg xml:id="i-757db99a483d7a9e-0">
              Det starka intresset för någonting inne i Estonias lastutrymme
              är intressant mot bakgrund av att vi i dag vet att Estonia utnyttjades
              för militära frakter. Regeringens utredning gav endast uppdraget
              att utreda om Försvarsmakten och FMV ansvarade för någon frakt
              under bland annat förlisningsnatten, vilket Försvarsmakten sade
              att man inte gjorde. Men det utesluter inte en militär last under
              någon annans ansvar ett privat företag, en annan organisation
              eller ett annat lands försvarsmakt.
            </seg>
            <seg xml:id="i-eb3e065d4bab6a8e-0">
              Dessutom säger statsrådet i sitt svar att sprängningar som finns
              dokumenterade på film på något sätt inte kan ha skett, därför
              att det registrerades aldrig i samband med Estonias förlisning.
              Då har statsrådet inte läst tillräckligt noggrant, därför att
              sprängskadorna vid bogvisirets hydraulik uppkom efter att fartyget
              hade förlist. Det går att se utifrån en analys av hur olika delar
              ligger. De så kallade flapsen på ombordkörningsrampen ligger i
              ett läge som de bara kan ha hamnat i efter att fartyget hamnat
              på havets botten.
            </seg>
            <seg xml:id="i-16c785d82f2c003e-0">
              Statsrådets svar är intressant, inte för att det i sak undviker
              att svara på frågorna jag ställt utan för att Försvarsdepartementet,
              som författat svaret, inte dementerar att svensk militär varit
              vid vraket med Urd. Det är intressant därför att det inte dementerar
              att någon skaffat sig tillträde till lastdäcket dygnen efter förlisningen,
              och det är intressant därför att det inte dementerar att andra
              hemliga dykare opererat inne på Estonias lastdäck.
            </seg>
            <seg xml:id="i-6576f2a73f7a6483-0">
              Rent teoretiskt, fru talman, skulle det kunna vara vem som helst
              som skaffat sig tillträde till Estonias lastdäck och genomfört
              omfattande och hittills icke kända operationer. Men i verkligheten
              är det ytterst osannolikt.
            </seg>
            <seg xml:id="i-3aa9fc605b9102bf-0">
              Fru talman! Det förhåller sig nämligen så att man under flera
              månader medvetet angav en falsk position för Estonias vrak, och
              de enda som kände till den exakta platsen för vraket var den svenska
              militären, den finska militären och Lehtola i Finland. Statsrådet
              har sagt, och det sade jag tidigare, sig vara upprörd över att
              ha förts bakom ljuset av svensk militär vad gäller de militära
              frakter som man erkänt ombord på Estonia och att statsrådet hållits
              utanför den kunskapen.
            </seg>
            <seg xml:id="i-4a2b0a3d21e15e55-0">
              Försvarsdepartementets svar, som mot bakgrund av vad jag har
              anfört innebär en fortsatt mörkläggning av Försvarsmaktens aktiviteter
              i samband med Estonias förlisning, skapar en obehaglig känsla.
              Statsrådets svar på interpellationen, om att inte göra någonting,
              ger intrycket för många att regeringen medverkar till att mörklägga
              omständigheterna och Försvarsmaktens aktiviteter i samband med
              Estonias förlisning. Det känns inte bra.
            </seg>
          </u>
          <note type="speaker" xml:id="i-18e3605074b3c70c-0">
            Anf. 38 RIGMOR STENMARK (c):
          </note>
          <u who="rigmor_stenmark_994aac" xml:id="i-b313f54872fc0154-2">
            <seg xml:id="i-2f6d6fe23c3914eb-0">
              Fru talman! Septembermorgonen 1994, morgonen efter att Estoniaolyckan
              hade skett, den morgonen glömmer jag aldrig. Nyheterna på radion
              basunerade ut att hundratals människor hade omkommit och aldrig
              skulle komma hem igen, däribland 26 uppsalabor och däribland goda
              vänner till mig.
            </seg>
            <seg xml:id="i-2b30ac77de0a67a2-0">
              Känslan av overklighet och sorg ger sig inte. Den gör sig påmind
              hela tiden. Trots att det finns fina, vackra minnen av nära och
              kära, blandas de med en otålighet att få veta: Vad var det som
              egentligen orsakade olyckan och varför? När man mer har satt sig
              in i frågan och kommit i kontakt med människor som har kunskap
              om den, undrar man återigen: Varför fick över huvud taget Estonia
              avgå? Ja, det finns fortfarande frågetecken kvar kring det civila
              passagerarfartyget Estonias förlisning frågetecken som så långt
              möjligt är måste rätas ut.
            </seg>
            <seg xml:id="i-4078d9f19f2f1012-0">
              Det kan ibland tyckas som att vi inte borde ta upp frågan gång
              på gång. Det smärtar och kan orsaka oro, det är jag medveten om,
              men eftersom ovisshet alltid är mycket tyngre att bära än klarhet,
              måste vi faktiskt fortsätta debatten ända tills vi får fram den
              fullständiga sanningen.
            </seg>
            <seg xml:id="i-15bbd59b3307d6eb-0">
              I vårt grannland Estland tycks frågan om att få fram sanningen
              om vad som transporterades med Estonia drivas på ett intensivare
              sätt. Vi har ju haft kontakter därifrån alldeles nyligen. Det
              har också berättats av en pensionerad tulltjänsteman man kan säga
              en verkligt välinformerad källa att Estonia fraktat militär materiel.
              Och regeringen tillsatte ju en utredning eftersom man fick klart
              för sig att det var så, men gav ett mycket snävt utredningsmandat.
              Uppdraget blev att utreda endast om Försvarsmakten eller FMV ansvarat
              för en militär last under förlisningsnatten, vilket de uppgav
              att de inte hade. När vi sedan har haft möjlighet att prata direkt
              med utredaren har det visat sig att bakgrundsmaterial till utredningen
              har försvunnit eller förstörts. Eftersom Estonia under en lång
              tid utgjorde den enda fasta färjeförbindelsen till västra Europa,
              var det olyckligt att utredningsmandatet var så snävt formulerat
              att vi i dag inte vet vilken kunskap som finns beträffande militär
              materiel ombord under förlisningsnatten under annat lands, annan
              organisations eller privat företags ansvar.
            </seg>
            <seg xml:id="i-0202217fc8a0bf21-0">
              Nu är det faktiskt så också att en militär last inte alls behöver
              ha haft något att göra med själva olyckan, men så länge som det
              inte finns fullständig klarhet om vad det var som gjorde att Estonia
              sjönk så snabbt, kommer spekulationerna och frågetecknen om olyckan
              att diskuteras och debatteras.
            </seg>
            <seg xml:id="i-7a29a6b6bb202af4-0">
              Jag önskar att den kunskap som finns kommer i dagen och ger ett
              mycket tydligt klargörande så att alla berörda jag säger alla
              berörda kan få det lugn och den ro som vi förtjänar.
            </seg>
          </u>
          <note type="speaker" xml:id="i-ec0718755baeae9f-0">
            Anf. 39 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-16">
            <seg xml:id="i-019066160bc5ee42-0">
              Fru talman! Jag tycker ändå att det var intressant och ganska
              upplysande att det som var fakta från Seismologiska institutet
              i Helsingfors var att det inte hade noterats någon sprängning
              vid själva förlisningen utan under förlisningsnatten, men att
              deras instrument är så känsliga att det faktiskt gav utslag när
              fartyget träffade botten. Därför nämnde jag det i svaret. Jag
              tycker att det fortfarande är värt att notera.
            </seg>
            <seg xml:id="i-726e57ee94800f66-0">
              Rigmor Stenmark frågade hur JO ser på frågan om det eventuellt
              förstörda materialet. Vi får anledning att återkomma till det.
              Jag vill också understryka, som jag har gjort tidigare, att Sverige
              självfallet inte kan utreda ett annat lands eventuella militära
              transporter och aktiviteter, men att Estland självt nu gör det,
              precis som det ska göras. Estland har två utredningar, som Rigmor
              Stenmark nämnde, en som regeringen har tagit initiativ till och
              en som parlamentet har gjort. Jag har träffat och fört samtal
              med båda och fortsätter att ha kontakter för att självfallet också
              bistå dem hela tiden.
            </seg>
            <seg xml:id="i-f6d76ce6747ea2dc-0">
              Jag vill säga igen att jag förstås, och det är väl ingen överraskning
              för kammarens ledamöter här i dag, inte tycker att det är korrekt
              att beskriva regeringen som passiv, att vi inte vill titta på
              något utan bara vill dölja allt. Så har inte historiken varit
              åren tillbaka, och så är det inte heller nu.
            </seg>
            <seg xml:id="i-d236751a803a5a7b-0">
              Nu pågår ett stort och internationellt mycket uppmärksammat arbete
              när det handlar om sjunkförloppsstudien, som också Rigmor Stenmark
              var inne på, och den stora frågan varför sjönk hon så fort. Det
              ena är en undersökning som också esterna har visat stort intresse
              av att få ta del av och lämna information och studier till. Det
              andra är diskussionen vi hade förra veckan om initiativet till
              tystnadsplikt för dykarna. Det tredje var den ytterligare pusselbit
              som jag lämnade i dag, att granska både filmer och bilder.
            </seg>
            <seg xml:id="i-b0d3139146473ec6-0">
              Jag har ingen ytterligare information och inget som jag tycker
              i dag heller främjar diskussionen med anledning av de påståenden
              som framför allt Lars Ångström här gjorde. Det som finns i undertexten
              hela tiden när Lars Ångström uttrycker sig är att här står en
              minister som medvetet skulle dölja sanningar och vetskap. Det
              spelar ingen roll hur många gånger jag tittar Lars Ångström i
              ögonen och säger att sådan är inte jag.
            </seg>
            <seg xml:id="i-f29245fd0b06afe9-0">
              Men vi fortsätter diskussionen, för jag vill understryka det
              som Rigmor Stenmark sade, att den här diskussionen ska fortsätta
              och kommer att fortsätta. Jag hoppas också att vi undan för undan
              kan få fler pusselbitar och fler svar eller också vetskap om att
              de svar som finns kanske också är de som är möjliga. Men de här
              initiativen hoppas jag ändå ger någon annan bild än att regeringen
              inte har någon avsikt eller vilja att komma längre i sökandet
              efter svar. Vi lär återkomma.
            </seg>
          </u>
          <note type="speaker" xml:id="i-5288ff52942c9cc5-0">
            Anf. 40 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-4">
            <seg xml:id="i-3e8b7b4a32c09de6-0">
              Fru talman! Jag tror att det är allra högst förklarligt att Försvarsdepartementet
              undviker att svara på frågorna om den svenska militärens specialfartyg
              Urd som i hemlighet genomförde dykoperationer på Estonia efter
              förlisningen och långt innan haverikommissionen var där. Man undviker
              att prata om vilka som skaffade sig tillträde till lastdäcket
              dygnen efter förlisningen, och man undviker att ta upp i svaret
              vilka dykare som inte har tillhört haverikommissionen och som
              med svenska myndigheters goda minne varit inne och opererat på
              lastdäcket. Jag tror att förklaringen är densamma när det gäller
              statsrådets ovilja att över huvud taget bemöta dessa frågor i
              sak i sitt svar både första och andra gången.
            </seg>
            <seg xml:id="i-ee6b73d2e546b4eb-0">
              Den oviljan och passiviteten tror jag att många upplever som
              att regeringen och statsrådet inte är tillräckligt aktiva. Det
              är först när man pressas väldigt hårt som man medger att man vidtar
              ytterligare någon åtgärd. Det är inte på något eget initiativ
              utifrån en egen vilja. Det är hela tiden utifrån andras initiativ
              och andra omständigheter som man förhåller sig. Det gör att det
              i dag är Estland som leder utvecklingen i att försöka skapa klarhet
              med de två utredningar som pågår där.
            </seg>
            <seg xml:id="i-a314d471423a4dfe-0">
              Jag antar att statsrådet inte kommer att bemöta eller beröra
              de här frågorna i sitt nästa svar heller, därför är det antagligen
              onödigt att upprepa dem.
            </seg>
            <seg xml:id="i-bf10d953112e67b7-0">
              Jag vill fråga statsrådet: Känner statsrådet till att man medvetet
              uppgav en falsk position för Estonias vrak och att det endast
              var Försvarsmakten i Sverige och Finland samt Lehtola som kände
              till detta?
            </seg>
            <seg xml:id="i-ffa40fbf379053ba-0">
              Detta faktum innebar ju att när de anhöriga var ute för en ceremoni
              efter förlisningen lurade man skjortan av dem. De befann sig på
              en helt annan plats. De trodde att de var ovanför fartyget, men
              de var flera kilometer därifrån på grund av den medvetet falska
              positionen.
            </seg>
            <seg xml:id="i-7a659de3cdf5a297-0">
              Vad var motivet för Försvarsmakten i Sverige och Finland att
              inte meddela civila myndigheter den riktiga positionen? Har statsrådet
              kunskap i den frågan? Det är min konkreta fråga.
            </seg>
            <seg xml:id="i-cca0897ba5f84d62-0">
              Slutligen, fru talman, vill jag återigen komma tillbaka till
              det konstiga upprepande som jag har hört från myndighetspersoner
              att man inte kan påvisa sprängningar i samband med förlisningen.
              Vem har hävdat detta? Det är ett löst påstående. Det är en skendebatt
              att en sprängning skulle ha orsakat förlisningen av Estonia. Det
              som påstås och det som bilder visar är att någon har varit inne
              på vraket och sprängt där hydrauliken för bogvisiret sitter fast
              på lastdäcket i ett serviceutrymme. Bilderna visar också att de
              sprängningarna genomförts efter förlisningen. Någon av dagarna,
              veckorna eller månaderna fram till december har dessa sprängningar
              genomförts. Det kan man se av bilderna eftersom flapsen ligger
              på ett sätt som vore omöjligt om fartyget var flytande.
            </seg>
            <seg xml:id="i-1168172ea4bcdd3a-0">
              Det är de uppgifterna som jag har ställt frågor kring, men som
              Försvarsdepartementet underlåter att beröra och som statsrådet
              underlåter att ta upp i sitt svar.
            </seg>
            <seg xml:id="i-88bb0ed8163fe821-0">
              Jag är inte på något sätt konspiratoriskt lagd, men tystnad måste
              tolkas. Det är svårt att tolka tystnaden som en aktiv vilja att
              nå ökad klarhet, även om jag vill ge statsrådet ett erkännande
              för de initiativ som ändå har tagits.
            </seg>
          </u>
          <note type="speaker" xml:id="i-171f0a3c0cdb80ad-0">
            Anf. 41 RIGMOR STENMARK (c):
          </note>
          <u who="rigmor_stenmark_994aac" xml:id="i-b313f54872fc0154-3">
            <seg xml:id="i-700b52e186f35a4c-0">
              Fru talman! I de flesta olycksfallsutredningar ger man sig inte,
              hur smärtsamt och arbetsamt det än är att komma till botten med
              allt.
            </seg>
            <seg xml:id="i-b75f47f48962190f-0">
              När jag har lyssnat på debatten här i dag måste jag ändå ge Mona
              Sahlin ett erkännande. Det finns ett sympatiskt drag och en vilja
              att göra något. Jag tycker att det är oerhört viktigt att man
              frågar sig om allt har varit så tydligt och klart. Har det varit
              modellen när det gäller Estoniaolyckan att man verkligen skulle
              se till att få alla svar? Om svaret på frågan är ja och att man
              i det här fallet regeringen och riksdagen har gjort allt som står
              i mänsklig makt att göra och redovisat det helt öppet skulle man
              kunna tänka sig att vi måste lämna den här tragiska stora olyckan
              bakom oss och se framåt.
            </seg>
            <seg xml:id="i-e999c4560dc4b7e5-0">
              Nu ser jag inte det. Jag hör också på tonen hos många av debattörerna
              i dag att svaret är nej. Man har inte gått till botten med detta.
              Man har inte gjort allting. Då borde man naturligtvis arbeta ännu
              intensivare. Den fråga som jag ställde mig när jag fick kontakt
              med dem från Estland är om inte vi från Sveriges riksdag och regering
              borde ta samma initiativ som man har gjort där och tillsätta en
              parlamentariskt utsedd Estoniakommitté eller Estoniautredning
              så att man verkligen får med alla politiska partier.
            </seg>
            <seg xml:id="i-60fd0269610c53f5-0">
              Man måste få lov att erkänna om man har gjort fel. När jag kom
              till riksdagen 1994, omedelbart efter den här olyckan, var jag
              alldeles för ny, alldeles för färsk, kanske alldeles för blyg
              för att ställa alla obehagliga frågor till mitt eget parti. Det
              finns frågor som jag skulle vilja ha ställt men som lades på is
              och som nu poppar upp.
            </seg>
            <seg xml:id="i-88fa05dd98ace336-0">
              Framtidens sjösäkerhet är också en viktig fråga när det gäller
              personfärjor. Det måste ständigt följas upp. Den här olyckan får
              helt enkelt inte upprepas.
            </seg>
          </u>
          <note type="speaker" xml:id="i-efcdaf2844350346-0">
            Anf. 42 BJÖRN VON DER ESCH (kd):
          </note>
          <u who="bjorn_von_der_esch_2015f4" next="cont" xml:id="i-5f06a289401ebfe2-0">
            <seg xml:id="i-7f81da699011f02b-0">
              Fru talman! Jag har gått igenom förra veckans interpellationsdebatt
              om Estonia. Jag fann då att statsrådet gång på gång försäkrade:
              Det finns ingen medveten längtan att dölja vad som faktiskt hände.
              Hon sade vidare att eftersökandet av sanningen är något som jag
              och regeringen delar, och annat i samma stil.
            </seg>
          </u>
          <note xml:id="i-7e852ae042634db0-0">
            Det var ord, ord, ord.
          </note>
          <u who="bjorn_von_der_esch_2015f4" prev="cont" xml:id="i-d42511f74534c91f-0">
            <seg xml:id="i-4083ebb20ceb5b54-0">
              Det finns ett certifikat på Estonia som felaktigt anger att Estonia
              får segla över Östersjön mellan Helsingfors och Tallinn. Det ansvariga
              Sjöfartsverket måste utfrågas om hur detta certifikat kan finnas
              och hur det har kunnat tillämpas.
            </seg>
            <seg xml:id="i-a024d4f1dc62c424-0">
              Frågan om Riksrevisionen hade vi också uppe förra gången. Riksrevisionen
              besitter bandade samtal av inspektörer i Tallinn från dagen efter
              förlisningen. Banden rör enligt Riksrevisionens utsagor en väsentlig
              fråga av betydelse för att förstå orsakerna till M/S Estonias
              förlisning.
            </seg>
            <seg xml:id="i-24bef7ee2245a00b-0">
              Riksrevisor Kjell Larsson har, utan att ge någon motivering,
              meddelat att dokumentet inte ska analyseras. Riksrevisionens beslut
              godtas av regeringen och JO, fortfarande utan motivering. Detta,
              som man säger, helt avgörande dokument ska alltså inte analyseras.
            </seg>
            <seg xml:id="i-5ce6ed2bb26f3f79-0">
              En analys skulle kräva ett minimum av tid och en försumbar kostnad.
              Det handlar om band som är inspelade. Det kan inte vara lagligt
              att underlåta den analysen och därigenom försvåra utredningen.
            </seg>
            <seg xml:id="i-8af07ba3c70dce00-0">
              Avgörande filmmaterial liksom en bult till visiret som kan ha
              ett avgörande bevisvärde har förkommit. Hovrättspresident Hirschfeldts
              utredningsunderlag, originalritningar till Estonia allt finns
              någonstans, men man kan inte visa upp det.
            </seg>
            <seg xml:id="i-22567c36799af59e-0">
              Ingenting av detta går att uppvisa.
            </seg>
            <seg xml:id="i-9394a4844eda872e-0">
              Bevismaterial har tveklöst förstörts och undersökningar underlåtits
              i syfte att mörklägga omständigheterna kring Estonia. Det innebär
              att såväl regering som höga myndighetspersoner av allt att döma
              låtit sig påverkas i syfte att försvåra utredningen genom att
              undanröja bevis, eller genom underlåtenhet att agera för att skapa
              klarhet utifrån befintlig dokumentation.
            </seg>
            <seg xml:id="i-11d3560a0cac8953-0">
              Vare sig riksrevisor Kjell Larsson eller JO, Nils-Olof Berggren,
              har lämnat motivering till varför avgörande dokument inte analyseras.
              Den underlåtenheten torde kunna ifrågasättas utifrån rättsliga
              aspekter.
            </seg>
            <seg xml:id="i-18fe462893c8fa1a-0">
              Regeringens motivering är att dokumenten inte är officiella.
              Alltså: 852 människor har mist livet, och regeringen vägrar att
              analysera annat än officiella dokument och kräver dessutom att
              bli trodd.
            </seg>
            <seg xml:id="i-7dcb2541d104013a-0">
              Mina påståenden är synnerliga allvarliga, så allvarliga att de,
              om de anses ogrundade, bör föranleda en rättslig prövning huruvida
              det innebär förtal. Endast en domstol kan fastställa om så är
              fallet. Här i riksdagen finns dessvärre inga krav på att hela
              sanningen behöver komma fram.
            </seg>
          </u>
          <note type="speaker" xml:id="i-b77488e833e95cb8-0">
            Anf. 43 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-953aa3f0bb8a8487-1">
            <seg xml:id="i-92d054e2c20203d9-0">
              Fru talman! Det förtjänar att påpekas ännu en gång att det inte
              har skett någon sjöförklaring när det gäller Estoniaförlisningen.
              Det finns ingen ansvarig som har kunnat pekas ut för att 852 människor
              fick sätta livet till.
            </seg>
            <seg xml:id="i-4cad2acdca19afc2-0">
              Som en liten parallell, mycket upprörande, kan man tycka, har
              vi haft minst tre kommissioner som har försökt utreda mordet på
              en svensk statsminister. I fråga om Estonia har vi hittills bara
              haft en haverikommission som dessutom har lämnat ifrån sig material
              som i vissa stycken inte kan anses vara trovärdigt.
            </seg>
            <seg xml:id="i-95d6d7ceb6632282-0">
              Jag skulle egentligen önska att riksdagen inte behövde besväras
              med denna fråga. Den hör hemma på regeringens bord. Men tyvärr
              har inte tillräckligt många konkreta bevis framkommit och åtgärder
              vidtagits från regeringens sida. Då tycker jag att det är en rättskaffens
              uppgift för riksdagen att försöka väcka regeringen och få den
              att lyfta på ögonlocken.
            </seg>
            <seg xml:id="i-27643edad1301427-0">
              Jag ska än en gång säga att jag tycker att Mona Sahlin har visat
              spelöppningar. Men jag skulle bara önska att hon kunde vidta lite
              ytterligare konkreta åtgärder för att också sätta kraft bakom
              sina läppars bekännelse.
            </seg>
            <seg xml:id="i-f807fc17439072dd-0">
              Fru talman! Jag ska i detta inlägg läsa upp några rader i svaret
              från statsrådet Sahlin till Lars Ångström. Hon citerar där nämligen
              vad kommissionen har anfört:
            </seg>
            <seg xml:id="i-ed6160f602de4905-0">
              Visirinfästningarna var inte konstruerade i enlighet med realistiska
              konstruktionsantaganden avseende belastningsnivå, lastfördelning
              på infästningarna och potentiell skadebild Bogvisirets låsanordningar
              skulle ha varit flera gånger starkare för att det skulle ha funnits
              en rimlig säkerhetsmarginal för den reguljära trafiken mellan
              Tallinn och Helsingfors.
            </seg>
            <seg xml:id="i-efadf9ed6d656470-0">
              Jag vill erinra om att detta fartyg, Estonia, faktiskt under
              minst tio år gick på traden HelsingforsÅbo eller HelsingforsHelsingfors
              och har säkert varit utsatt för minst lika hårt väder som rådde
              denna ödesdigra olycksnatt, natten till den 28 september 1994.
            </seg>
            <seg xml:id="i-323c3170253c4619-0">
              Men med tanke på att Mona Sahlin tidigare lite grann har bagatelliserat
              det övningsprotokoll som två svenska trafikinspektörer upprättade
              i ett slags undervisningssyfte för blivande sjöfartsinspektörer
              i Tallinn i Estland och ansett att detta protokoll egentligen
              bara hade ett övningssyfte och inte behövde tas på allvar, kan
              man ju undra över varför det finns anledning att nu hänvisa till
              dessa svaga konstruktioner och om inte det hade kunnat vara en
              av orsakerna till att Estonia borde ha belagts med reseförbud
              och behållits i hamn i Tallinn eftersom denna konstruktion var
              så svag. Man kan undra det.
            </seg>
            <seg xml:id="i-88c36b8114ff73a3-0">
              Det skulle vara intressant om Mona Sahlin, i konsekvens med vad
              hon tidigare har anfört om övningsprotokollet, tyckte att det
              vore värt att uttala sig lite grann om just denna orsak till att
              de var så svaga. Om det skulle vara en av orsakerna till att bogvisiret
              gick upp var det uppenbarligen väldigt äventyrligt att släppa
              i väg henne.
            </seg>
          </u>
          <note type="speaker" xml:id="i-07334c3b27c6fcee-0">
            Anf. 44 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-17">
            <seg xml:id="i-98ce4e6b6b3be007-0">
              Herr talman! Som har framgått av diskussionen i dag, i förra
              veckan och åtskilliga gånger tidigare så finns det svar som jag
              inte kan ge eftersom jag inte har dem, och jag vet inte om någon
              har dem. I den mån som det går att söka svar är vi många, både
              på den här sidan om Östersjön och i Estland både från Estlands
              regering och från Estlands parlament som på olika sätt nu tittar
              igenom de initiativ som kammarens ledamöter har tagit och de initiativ
              som jag har bidragit med här. Jag har därför inte mycket annat
              att tillägga i dag än de aspekter som finns vid handen när det
              gäller eventuella insatser ifråga om både tystnadspliktens upphävande
              för dykarna, det har varit en frågeställning som har återkommit
              här många gånger, och granskningen av filmbilderna eftersom det
              också är något som hela tiden så att säga ligger under texten,
              alltså misstron mot de citat som jag gav om vad som står i haverikommissionens
              rapport om orsakerna till haveriet.
            </seg>
            <seg xml:id="i-eb5c9c5adbdd840d-0">
              Låt oss därför se vad dessa ytterligare insatser kan leda till.
              Jag kan därför inte gå in på de detaljer som Henrik S Järrel och
              inte minst Björn von der Esch upprepade bland annat från det som
              togs upp vid interpellationsdebatten i förra veckan. Jag avstår
              därför från ytterligare kommentarer. Men jag utgår från att både
              jag och kammarens ledamöter återkommer till detta i olika sammanhang
              under sommaren och hösten när det gäller att uppdraget till SKL
              kan beskrivas med den öppenhet som jag utgår från att vi kommer
              att kunna ha och också när det gäller resultatet av det så småningom.
              Vi återkommer alltså till frågeställningen. Jag har inget mer
              att delge i dag.
            </seg>
          </u>
          <note type="speaker" xml:id="i-eb3b2074dc9da9d6-0">
            Anf. 45 LARS ÅNGSTRÖM (mp):
          </note>
          <u who="lars_angstrom_20bcf6" xml:id="i-6573a67e692b33e4-5">
            <seg xml:id="i-3562cd6a27f25db5-0">
              Herr talman! Jag noterar att statsrådet underlåter att svara
              på frågan om huruvida hon kände till att man hade uppgivit en
              falsk position för Estonias vrak som bara Försvarsmakten i Sverige
              och Finland samt Lehtola kände till. Och även ett icke-svar kan
              ju vara talande.
            </seg>
            <seg xml:id="i-21ad9c711dcf839b-0">
              Regeringens utredningsuppdrag till Hirschfeldt var att utreda
              om Försvarsmakten eller FMV ansvarat för en frakt under bara september
              månad och att inte höra någon under ed, och Försvarsmakten erkände
              de två leveranser som hade avslöjats i medierna.
            </seg>
            <seg xml:id="i-fddc8c9cb1f95fa1-0">
              Den intressanta frågan att ställa och utreda hade varit: Vilken
              kunskap fanns inom Försvarsmakten om militär frakt ombord på Estonia
              oavsett vem som var ansvarig. Men eftersom dessa frågor hanteras
              av Försvarsdepartementet är min gissning att det var Försvarsdepartementet
              som hade skrivit utkastet till detta utredningsmandat. Och då
              är det kanske förklarligt att det var så oerhört snävt att det
              inte kunde ge svaret på vilken kunskap som fanns om en militär
              last ombord.
            </seg>
            <seg xml:id="i-7e0c6f3582c9e0b1-0">
              Frågan är då vem som kommer att skriva utkastet till utredningsmandat
              till SKL, som statsrådet nyss offentliggjorde här, att gå igenom
              filmmaterialet. Mitt tips är att detta utkast inte kommer att
              omfatta en granskning av allt film- och fotomaterial från 1994
              och 1996 samt eventuellt annat material, att det inte kommer att
              omfatta total öppenhet och att det inte kommer att omfatta medverkan
              av oberoende skeppsteknisk expertis utan att det kommer att vara
              ett snävt uppdrag likt Hirschfeldts uppdrag.
            </seg>
            <seg xml:id="i-0934a204969a73ac-0">
              Frågan är då vad statsrådet Sahlin kommer att göra när ett sådant
              utkast kommer från Försvarsdepartementet. Min förhoppning är att
              statsrådets upprepningar av sin vilja att nå ökad klarhet verkligen
              är det som statsrådet står för och att vi får en full och öppen
              genomgång med den erforderliga expertis som krävs. Då är jag helt
              övertygad om att statsrådet kommer att ta tillbaka tidigare uttalanden
              om hårresande analyser.
            </seg>
          </u>
          <note type="speaker" xml:id="i-7f4bdd98d295d7b0-0">
            Anf. 46 BJÖRN VON DER ESCH (kd):
          </note>
          <u who="bjorn_von_der_esch_2015f4" xml:id="i-e2f87dc880ffa5d6-0">
            <seg xml:id="i-f7490210c0e98b13-0">
              Herr talman! Det talades för en liten stund sedan om det självklara
              i ett sådant här sammanhang, och det är en sjöförklaring. Stor
              eller liten olycka till sjöss följs alltid av ett rättsligt förfarande,
              och det sker i form av en sjöförklaring. Vår tids absolut största
              sjöolycka har fortfarande efter tolv år inte fått någon rättslig
              process, det vill säga en sjöförklaring. Och jag vågar förutsäga
              att om regeringen får bestämma så kommer det heller aldrig att
              bli någon sjöförklaring.
            </seg>
            <seg xml:id="i-92b0094e58592102-0">
              Om det tjänar mörkläggningens syfte eller regeringens påstådda
              sanningssökande tror jag var och en själv kan räkna ut.
            </seg>
            <seg xml:id="i-e5e61574b5a74156-0">
              Sedan vill jag säga några ord om SKL. Flera gånger under senare
              år har det framgått inte bara för mig utan också för många andra
              som har studerat detta att vi inte längre litar på svenska myndigheter
              i fallet Estonia. Därför är det så viktigt att det blir en oberoende
              internationell myndighet eller kommission som får ta sig an detta.
              Det gäller också SKL.
            </seg>
          </u>
          <note type="speaker" xml:id="i-57daaa9be53ccde5-0">
            Anf. 47 HENRIK S JÄRREL (m):
          </note>
          <u who="henrik_s_jarrel_f002ff" xml:id="i-953aa3f0bb8a8487-2">
            <seg xml:id="i-9d9e03f0a923d8cd-0">
              Herr talman! Jag konstaterar återigen att jag uppfattade Mona
              Sahlins ord som att hon inte kunde gå in på detaljer här och redogöra
              men lämnade öppet här för att gå in och undersöka. Om det är slutsatsen
              och om det följs av ett konkret handlande, att statsrådet Sahlin
              är villig att göra det, får man kanske inte riktigt tro på slutmeningarna
              i hennes svar till Lars Ångström. Där sägs att hon i nuläget inte
              har någon anledning att låta genomföra ytterligare undersökningar
              av M/S Estonias vrak eller bogvisir. Hon ser inte heller någon
              anledning att vidta åtgärder med anledning av eventuella aktiviteter
              omkring vraket av M/S Estonia.
            </seg>
            <seg xml:id="i-6224d1cd1ca365b9-0">
              Det där är väl lite devalverat av statsrådets tidigare uttalanden
              här såvitt jag kan förstå, herr talman. Dessutom vill jag påminna
              om att professor Ulvarsson vid Chalmers har uttalat han har trängt
              in i det här materialet och är expert på stabilitetslära och skeppsbyggnadsteknik,
              naval arkitektur att han för sin del tycker sig ha funnit en dold
              agenda i sättet att hantera det här både från haverikommissionens
              sida och i viss mån från den svenska regeringens sida när det
              gäller att bedöma hur man ska se på den här olyckan och på haverikommissionens
              arbete.
            </seg>
            <seg xml:id="i-8d2eafb0610bc8ce-0">
              Låt mig avsluta med att säga följande. Mona Sahlin hänvisar till
              lagen om gravfrid. Den kan man nog lite rättsligt ifrågasätta
              alltså att gravfrid lyses på ett internationellt farvattensområde.
              Gravfridskonventionen är undertecknad av alla Östersjöstater utom
              Tyskland och även av Storbritannien. Man kan nog ifrågasätta den
              från rättslig utgångspunkt. Dessutom: Ett gravfridsavtal, om det
              nu finns en rimlig rättslig grund för det, kan det säkert också
              medges dispenser från om man vill göra kompletterande undersökningar.
            </seg>
          </u>
          <note type="speaker" xml:id="i-15bdda9d14a0e607-0">
            Anf. 48 Samhällsbyggnadsminister MONA SAHLIN (s):
          </note>
          <u who="unknown" xml:id="i-cb4187ca47a2b4cf-18">
            <seg xml:id="i-e4e0f99136e03090-0">
              Herr talman! Mycket kort vill jag som ett klargörande av det
              som Henrik S Järrel avslutningsvis tog upp säga följande. Avsikten
              med det skriftliga svaret på interpellationen handlar om att jag
              i dag inte tänker ta några initiativ till att gå ned och fysiskt
              undersöka vraket, bara så det är klart och tydligt. Men på en
              rak fråga också från de estniska parlamentariker som var här för
              inte så länge sedan om vad man gör om någon av de ingående parterna
              tycker att det nu finns behov av att gå ned och dyka vid vraket
              är svaret: Ja, då får man ta upp den diskussionen, och då ska
              självfallet också Sverige göra det.
            </seg>
            <seg xml:id="i-34dd2f95b8c38d86-0">
              Den här åtgärden har verkligen kommit till för att skydda en
              gravplats som det kommer att förbli under en lång lång lång tid,
              men inte för att hindra sökandet efter sanningen. Vill någon jag
              upprepar detta av de parter som har skrivit under gravfridsavtalet
              riva upp det för att gå ned och dyka får man ta upp den diskussionen.
              Det tycker jag hör till beskrivningen, något som också estländarna
              tyckte var fullt riktigt och rimligt.
            </seg>
            <seg xml:id="i-f5d55d4d58b78c81-0">
              Med det här tackar jag, om man kan göra det, för den här diskussionen.
            </seg>
          </u>
          <note xml:id="i-b76b9c8832a118a5-4">
            Överläggningen var härmed avslutad.
          </note>
          <note xml:id="i-99972865cdc18d7d-0">
            7 § Svar på interpellation 2005/06:457 om reklamfinansierad television
            i Sverige
          </note>
          <note type="speaker" xml:id="i-6c57a4ccc984c5c0-0">
            Anf. 49 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-cb4187ca47a2b4cf-19">
            <seg xml:id="i-04066d0a6e4cc0a5-0">
              Herr talman! Gunnar Andrén har frågat mig vilka åtgärder jag
              tänker vidta för att uppmuntra att tv-kanaler som riktar sig till
              svenska tittare ska kunna etablera sig i vårt land i stället för
              att tvingas flytta utomlands på grund av de svenska reglerna för
              reklam i tv-sändningar.
            </seg>
            <seg xml:id="i-af7e62b31ee8bc87-0">
              Jag skulle vilja börja med att säga att jag inte tycker att begreppet
              flytta motsvarar verkligheten i det här fallet. De svenska kanaler
              som ägs av företag som är etablerade i Storbritannien följer brittiska
              regler, men hela verksamheten är ändå förlagd i Sverige. Kanal
              5 blev till exempel för några år sedan till och med utsedd till
              Sveriges bästa arbetsplats.
            </seg>
            <seg xml:id="i-a573367f67f85ca2-0">
              Det problem Gunnar Andrén tar upp gäller därför inte i första
              hand att programföretag flyttar från Sverige, utan problemet gäller
              utformningen av tv-direktivets jurisdiktionsregler. Enligt tv-direktivet
              är varje medlemsstat skyldig att se till att det egna landets
              regler tillämpas för alla tv-företag som är etablerade i den medlemsstaten.
              Bakgrunden till denna så kallade sändarlandsprincip är att det
              ska vara möjligt att rikta en tv-sändning till många olika medlemsstater
              utan att behöva förhålla sig till de särskilda reglerna i varje
              enskilt mottagarland. Det är en viktig princip för att möjliggöra
              för kanaler som BBC World eller Eurosport att sända samma program
              till hela Europa.
            </seg>
            <seg xml:id="i-d18bf3b67a117b31-0">
              I sin nuvarande utformning ger sändarlandsprincipen emellertid
              också möjlighet för ett tv-företag som riktar sig till enbart
              en medlemsstat att skaffa sig en konkurrensfördel genom att etablera
              sig i en medlemsstat som har mer tillåtande regler än den stat
              som är målet för sändningarna detta trots att det inte skulle
              vara något problem för kanalen att följa det mottagande landets
              regler. Direktivets regler för jurisdiktion undergräver därmed
              i sin nuvarande utformning möjligheten för enskilda medlemsstater
              att upprätthålla sin egen lagstiftning genom att uppmuntra programföretag
              att segla under bekvämlighetsflagg. Tv-direktivet riskerar därmed
              att förvandlas till ett direktiv för totalharmonisering trots
              att detta inte har varit avsikten.
            </seg>
            <seg xml:id="i-2fffaaebd4894b18-0">
              Behandlingen av tv-direktivet har under våren inletts, och vid
              kulturministrarnas rådsmöte den 18 maj skedde en första politisk
              diskussion. Mitt intryck är att den svenska ståndpunkten i jurisdiktionsfrågan
              har fått ett starkare stöd och att det finns ett stort intresse
              för att finna lösningar på problemet.
            </seg>
            <seg xml:id="i-256b8d3603564876-0">
              I interpellationen tar Gunnar Andrén också upp ett antal frågor
              som har aktualiserats av TV 4. Frågorna gäller den svenska lagstiftningen
              i relation till de gemensamma europeiska reglerna och är i flera
              fall av relativt teknisk karaktär.
            </seg>
            <seg xml:id="i-ee5d7a9c6508213a-0">
              Flera av frågorna har behandlats av Radio- och tv-lagsutredningen
              i betänkandet Anpassning av radio- och tv-lagen till den digitala
              tekniken (SOU 2005:62). Betänkandet har remissbehandlats, och
              förslagen bereds nu i Regeringskansliet. I vissa delar kan förutsättningarna
              för svensk lagstiftning också påverkas av hur det framtida tv-direktivet
              kommer att utformas.
            </seg>
            <seg xml:id="i-9718e7727d170e49-0">
              Jag tycker inte att vi ska reglera tv-sändningar i onödan. Däremot
              tycker jag att det finns anledning att reglera mängden tv-reklam
              och hur reklam placeras i sändningarna. Det är en uppfattning
              som uppenbarligen delas av kommissionen och av resten av Europa.
              Det är också en allmän mening att de europeiska reglerna bör vara
              minimiregler som ger medlemsstaterna möjlighet att upprätthålla
              nationella regler som går utöver de gemensamma.
            </seg>
            <seg xml:id="i-566eedb95159598d-0">
              Kommissionen har föreslagit att de gemensamma reglerna för reklam
              ska liberaliseras i förhållande till dagens regler. Sverige delar
              inte kommissionens bedömning i alla delar. Vi menar att det är
              viktigt att upprätthålla ambitiösa gemensamma regler både för
              mängden reklam och för hur reklam utformas och hur den placeras
              i programmen.
            </seg>
            <seg xml:id="i-9a9fb5dc65b9db8d-0">
              Mitt svar på Gunnar Andréns frågor är detsamma som när han förra
              gången ställde frågor i samma ämne. Det är först när förhandlingsarbetet
              i rådet och parlamentet är avslutat och utformningen av direktivet
              är känd som det finns anledning att bedöma hur direktivet bör
              implementeras i den svenska lagstiftningen. Jag är inte heller
              i övrigt beredd att föregripa regeringens ställningstagande till
              Radio- och tv-lagsutredningens olika förslag.
            </seg>
            <seg xml:id="i-a9e5144b0114fe4a-0">
              Anf. 50 GUNNAR ANDRÉN (fp):
            </seg>
            <seg xml:id="i-daaeedc7a727e4e4-0">
              Herr talman! Jag ber att få tacka statsrådet för svaret på mina
              frågor och vill fästa kammarens uppmärksamhet på att i korthet
              är svaret på den första frågan att statsrådet inte är beredd att
              vidta några åtgärder och på den andra frågan att vi ska vänta
              och se.
            </seg>
            <seg xml:id="i-6a9d5607048433d7-0">
              Det har gått sex år sedan regeringen tillsatte Radio- och tv-lagsutredningen.
              Den kom häromdagen med sitt sista delbetänkande. Det är en mycket
              lång tid i denna tv-värld. Stora ekonomiska, tekniska och marknadsekonomiska
              förutsättningar har ändrats under denna tid.
            </seg>
            <seg xml:id="i-cade1b81d4eb248f-0">
              Den fråga som man måste ställa till statsrådet, som förvisso
              inte är ansvarig för allt inom medieområdet är: Måste alla flytta
              ut? Jag förstår att statsrådet ogillar formuleringen flytta ut.
              Men likväl är det inte någon naturlag att TV 3 och andra kanaler
              måste ha sin legala sändningsort i andra länder, till exempel
              i Storbritannien, eller som nu senare blivit fallet, i Finland.
            </seg>
            <seg xml:id="i-344976d95a9bc990-0">
              Herr talman! Det naturliga hade varit att vi hade haft ett sådant
              system som vi borde ha. Då skulle de kanaler som riktar sig till
              svenska tv-tittare vara etablerade i vårt land. Det blir nästan
              parodiskt nej, inte nästan, det är parodiskt att påpeka att Kanal
              5 till och med för några år sedan blev utsedd till Sveriges bästa
              arbetsplats. Den arbetar under andra betingelser, eftersom den
              har sändningsorten någon annanstans.
            </seg>
            <seg xml:id="i-9e348581a3fd276e-0">
              Det borde ha varit Sveriges Television som hade varit denna kanal,
              och som arbetar under svenska betingelser. Argumentet är helt
              befängt. Det bevisar bara en enda sak, nämligen att det som interpellationen
              handlar om är det korrekta. Vi måste se till att få en konkurrensneutralitet.
              Jag tackar statsrådet för detta fantastiska argument för att man
              borde ändra på reglerna.
            </seg>
            <seg xml:id="i-81eaa344836e9486-0">
              Dagens exempel på att företag flyttar från landet är Ryanair
              och flygskatten. Det är samma sak vi ser. Genom att vi har regler
              som gör det nästan omöjligt för svenska företag att arbeta i Sverige
              förlägger de verksamheten någon annanstans. Detta är det centrala.
            </seg>
            <seg xml:id="i-05567b3f81d0d452-0">
              Under de sex år som har gått sedan regeringen tillsatte utredningen
              har det bara varit fråga om att flytta verksamheter utomlands
              därför att man anser det omöjligt med de nuvarande tv-reglerna
              att förlägga verksamheten till svenska förhållanden.
            </seg>
            <seg xml:id="i-a287e79ee19ba975-0">
              Herr talman! Jag tog upp fem olika mycket konkreta saker. Jag
              kan förstå att statsrådet inte har gått in på det. Det kan jag
              begripa. Men jag vill för den ärade kammarens ledamöter redovisa
              de saker som jag tog upp. Det var för det första annonsbegreppet,
              som är en viktig sak, för det andra annonsering genom delad skärm,
              för det tredje virtuell annonsering, för det fjärde sponsring
              och produktplacering och för det femte de EU-anpassade reklamreglerna.
            </seg>
            <seg xml:id="i-6529fb354c3b1bdf-0">
              Jag begriper att han inte kan ha synpunkter på allt. Statsrådet
              kanske inte ens bör ha synpunkter på alla dessa frågor. Men det
              är frågor som tv-företagen arbetar med för att kunna arbeta i
              vårt land på ett vettigt sätt. Om han är nöjd och stolt över att
              ingenting har hänt efter sex års utredande är det fel väg.
            </seg>
          </u>
          <note type="speaker" xml:id="i-26fa132b3a25473f-0">
            Anf. 51 Utbildnings- och kulturminister LEIF PAGROTSKY (s):
          </note>
          <u who="unknown" next="cont" xml:id="i-abbb5de1d3e497da-0">
            <seg xml:id="i-0973f4a30fb5d02c-0">
              Herr talman! Först och främst vill jag göra ett litet klarläggande.
              Gunnar Andrén beskriver Radio- och tv-lagsutredningen som en lång
              tids semesterhem. Den har suttit i många år i en värld som skiftar
              snabbt. Han antyder, eller insinuerar, att det är slött, det finns
              inget tempo och ingen handlingskraft. Denna dåliga regering förstår
              inte att det går fort i branschen.
            </seg>
            <seg xml:id="i-049f9e5424288e64-0">
              Jag måste upplysa kammarens ärade ledamöter de två som är här
              i dag att under den här tiden har arbetet varit produktivt. Utredningen
              har tagit sig an uppdykande viktiga frågor och levererat beslutsunderlag
              till regering och riksdag, som också har blivit föremål för riksdagens
              beslut. Det gäller public service-propositionen, must carry -lagstiftningen
              och förändringar i reklamreglerna.
            </seg>
            <seg xml:id="i-3c39270b7c33943c-0">
              Denna nedsättande beskrivning av en ambitiös utrednings och utredningsmans
              arbete vill jag ta chansen att i riksdagens protokoll inte låta
              stå oemotsagd; jag tycker att det var svagt.
            </seg>
            <seg xml:id="i-4c5e77a239de8e40-0">
              Sedan till huvuddelen av Gunnar Andréns debatt, som Gunnar Andrén
              själv beskriver som parodisk. Jag dristar mig att påpeka att Gunnar
              Andréns användning av begreppet utflyttning innebär utflyttning
              av flaggan i aktern på tv-kanalen, inte utflyttning av personal,
              vinster och arbetsplatskvaliteter av olika slag, utan det är just
              en flagga i aktern.
            </seg>
            <seg xml:id="i-d29a0ec06e464527-0">
              TV 5, för att ta ett exempel, är den lönsammaste tv-kanalen som
              finns i Sverige. Den ägs sedan länge av internationella investerare.
              De kan flytta den sändningstekniska hemvisten lite som de vill.
              Just nu råkar den ligga i England, men all verksamhet sker i praktiken
              i Sverige.
            </seg>
            <seg xml:id="i-e47aefa59688607c-0">
              Lika parodiskt är det när Gunnar Andrén beskriver utflyttning
              av verksamhet från Sverige. Det går inte att driva någon ekonomisk
              verksamhet i landet, eftersom allting flyttar ut. Under den tid
              Folkpartiet och Gunnar Andrén, den folkpartistiska pressen och
              den övriga folkpartiliknande borgerliga pressen i Sverige har
              använt detta kodord har vårt överskott i handeln ökat så att det
              i dag är 200 miljarder. Exporten har fördubblats under den här
              perioden. Under perioden som företagen flyttar ut ökar exporten
              ut ur Sverige. Det är vad som är parodiskt med Gunnar Andréns
              politiskt polemiska användning av orden.
            </seg>
            <seg xml:id="i-b5a06261656b5625-0">
              Min uppgift i den här frågan är inte att se vilken flagga som
              hänger i aktern utan vad det är för tv-regler som gäller i Europa.
              Frågan är om vi ska fortsätta med bekvämlighetsflaggade kanaler
              i Europa eller om vi ska använda EU-samarbetet till att skapa
              regler som gör att vi får rimliga villkor i förhållandet mellan
              olika länders suveränitet.
            </seg>
            <seg xml:id="i-26158cbaccb234b8-0">
              För att underlätta för BBC och Eurosport att sända över hela
              Europa har det skapats regler för gränsöverskridande sändningar.
              De reglerna används nu för sändningar på ryska till Estland. Sändningarna
              går inte bara till ett land, utan bara till en region i ett land,
              för att användas i språkområden som bara finns i ett land. Det
              är ett missbruk av alltför diffusa och otydliga gemensamma europeiska
              regler. Det vill jag ändra på.
            </seg>
            <seg xml:id="i-decc4e66e7bd80ef-0">
              Gunnar Andrén säger i den fråga som är inlämnad till mig: Den
              här interpellationen syftar till att inför valet klarlägga var
              regeringen står i några för mediepolitiken i stort mycket viktiga
              etermediefrågor. I ljuset av att jag i dag har olika frågor från
              olika folkpartister i den här frågan, och att jag har mött olika
              folkpartister i EU-nämnden och på andra håll, vill jag fråga Gunnar
              Andrén: Var står Folkpartiet i den här frågan?
            </seg>
            <seg xml:id="i-6cd83c639a19c6dc-0">
              Var Gunnar Andrén står har jag lärt mig i dag. Men var står Folkpartiet
              i denna för Medie-Sverige så viktiga fråga?
            </seg>
          </u>
          <note xml:id="i-167e8ee299003ebf-0">
            Anf. 52 GUNNAR ANDRÉN (fp):
          </note>
          <u who="unknown" prev="cont" xml:id="i-a4793102059ed177-0">
            <seg xml:id="i-f1c6004345c8f6c7-0">
              Herr talman! Det är från regeringens sida inte alla frågor som
              tar sex år att utreda. Att fördela de digitala marksändningstillstånden
              kunde klaras ut i en handvändning. Jag vill inte ens påstå att
              Leif Pagrotskys departement var inblandat. Det skedde tydligen
              i stort sett på något annat sätt. Jag vill inte göra statsrådet
              ansvarig för detta. Jag förstår att man inte går in på den frågan.
            </seg>
            <seg xml:id="i-ff9a7171cd481fa5-0">
              När det sedan gäller bekvämlighetsflaggen kanske vi inte ska
              använda ordet parodiskt. Men det är alldeles uppenbart att det
              statsrådet säger är att vi har haft fantastiska framgångar med
              tv-mediet. Men det beror bara på att de svenska tv-företag som
              har så stora framgångar har anpassat sig till det som statsrådet
              kallar bekvämlighetsflagg.
            </seg>
            <seg xml:id="i-6148ae30264469e8-0">
              Han påstår att detta en gång har tillkommit för att göra Eurosport
              och sådana sportkanaler tillgängliga, jag är inte informerad exakt
              om vad de heter. Det är möjligt att det är på det sättet. Men
              det är många andra kanaler som uppenbarligen inte har ambitionen
              att sända över hela Europa utan använder just dessa regler för
              att sända till enbart svenska medborgare.
            </seg>
            <seg xml:id="i-78d61a41628ae88a-0">
              TV 3 är ett sådant bra exempel som, såvitt jag förstår, sänder
              till Sverige, Norge och Danmark möjligen något annat land också.
            </seg>
            <seg xml:id="i-70fb3db91357535f-0">
              Det är tydligen alltid intressant vad Folkpartiet tycker. Leif
              Pagrotsky tar alltid i sina debatter upp frågan om vad Folkpartiet
              tycker. Jag tycker att det för ögonblicket är att fly en smula
              ifrån frågan. Efter tolv år med er i regeringsställning har vi
              inte har haft möjlighet att påverka någonting i de här frågorna.
              År 1994 var frågeställningarna inte riktigt aktuella på exakt
              samma sätt. Det tror jag att statsrådet kan hålla med om. Sedan
              år 2000 har man haft denna fråga under utredning. Det är en liten
              smula svårt att exakt veta vad ett parti som inte har haft anledning
              att ta ställning till olika tv-reklamregler tycker i varje enskild
              fråga.
            </seg>
            <seg xml:id="i-03e006d27a338e96-0">
              På en punkt kan jag däremot säga att vi är helt eniga. Det gäller
              att vi ansluter oss till principen att vi bör försöka undvika
              reklam riktad till barn under alla omständigheter. På den punkten
              är vi eniga. Jag tror att det är viktigt att poängtera att vi
              inte bör ha reklam riktad till barn.
            </seg>
            <seg xml:id="i-46e55f4196820dd9-0">
              I övrigt instämmer jag i den mening som statsrådet säger, nämligen
              att vi inte onödigtvis bör reglera tv-marknaden när det gäller
              reklamreglerna. Men det statsrådet säger i sin nästa mening gäller
              en väldig massa restriktioner. Man kan dra parallellen till tidningsverksamheten.
              Om en tidningsutgivare skulle vara omgiven av så många restriktioner
              så skulle det vara väldigt besvärligt om andra tidningsutgivare
              hade andra regler. Det är ju det som är själva poängen.
            </seg>
            <seg xml:id="i-9671f262d4f934b8-0">
              Det är där Folkpartiet står, vill jag påstå. Vi vill ha samma
              regler i hela Europa, inklusive Sverige. Det är där som vi ideologiskt
              skiljer oss åt från Socialdemokraterna. Jag vet inte hur det är
              med de två stödpartierna, men ni vill ju ha olika regler i Sverige
              och andra länder. Jag menar att det viktiga är att vi får samma
              regler så att det som innebär bekvämlighetsflagg inte kan utnyttjas.
              Trots att statsrådet bestrider att man flaggar ut tror jag att
              det förhållande att så många svenska tv-kanaler som riktar sig
              till Sverige nu är etablerade med jurisdiktion i andra länder
              är ett tecken på svaghet i den svenska tv-lagstiftningen.
            </seg>
          </u>
          <note type="speaker" xml:id="i-60a662982d41e583-0">
            Anf. 53 Utbildnings- och kulturminister LEIF PAGROTSKY (s):
          </note>
          <u who="unknown" next="cont" xml:id="i-abbb5de1d3e497da-1">
            <seg xml:id="i-9bd79337f50c82c8-0">
              Herr talman! Nu börjar ordet parodiskt bli ännu roligare. Jag
              ställde bara en fråga till Gunnar Andrén: Vad tycker Folkpartiet?
              Nu hade jag lärt mig vad Gunnar Andrén tycker, och eftersom jag
              har stött på andra folkpartister som har andra åsikter så ville
              jag veta vad Folkpartiets åsikt är. Då får jag i stället två olika
              egna Gunnar Andrén-åsikter som inbördes inte hänger ihop. Det
              verkar som om Gunnar Andréns egen åsikt förökas genom delning.
            </seg>
            <seg xml:id="i-d6ed82ceaf1c5790-0">
              Nu fick jag höra två saker. Det var för det första att i Sverige
              bör vi inte tillåta reklam till barn. Det bör vi undvika; där
              är vi överens. För det andra var det att vi bör ha lika regler
              i Europa. Om vi ska ha lika regler i Europa så blir det reklam
              till barn. Om vi ska ha regler i Sverige om förbud mot barnreklam
              så blir det inte lika regler i Europa. Gunnar Andrén kan väl reda
              ut hur de här två sakerna ska hänga ihop?
            </seg>
            <seg xml:id="i-40aaf4367e509243-0">
              I stället för att låta oss få veta vad Folkpartiet tycker har
              debatten nu flyttats till att vi måste försöka förstå vad Gunnar
              Andrén själv tycker. Jag tror inte att det hänger ihop med vad
              Folkpartiet tycker, till exempel i EU-nämnden. När det gäller
              de positioner som vi har informerat EU-nämnden om att vi driver
              i det europeiska samarbetet på det här området har jag inget minne
              av att någon folkpartist uttryckte någon protest. Det gäller just
              detta att vi ska driva en linje som innebär att Sverige kan ha
              strängare regler i synen på reklam till barn än vad man har i
              andra länder. Det gäller också till exempel reklam om alkohol,
              där jag har starka åsikter. Vissa folkpartister har också starka
              åsikter om detta. Jag såg just en folkpartist som nickade åt vad
              jag sade här. Men Gunnar Andrén intar en attityd som snarast innebär
              att USA verkar ha för stränga eller för slappa regler. Gunnar
              Andréns linje, såsom jag kan uttolka den i hans fråga här, är
              att det är omodernt att ha regler över huvud taget. Man ska göra
              som man vill. Det är en uppfattning som jag är säker på är mycket
              kontroversiell inom Folkpartiet.
            </seg>
            <seg xml:id="i-8cd15b50d0f59afd-0">
              Man måste bestämma sig, Gunnar Andrén. Antingen har man åsikten
              att det inte är bra med alkoholreklam, reklam till barn och annat
              eller också har man åsikten att det är fritt fram. Man kan inte
              ha båda delarna på en gång.
            </seg>
          </u>
          <note xml:id="i-ffbc2e29b8b63cbb-0">
            Anf. 54 GUNNAR ANDRÉN (fp):
          </note>
          <u who="unknown" prev="cont" xml:id="i-a4793102059ed177-1">
            <seg xml:id="i-2892a6e1deaee488-0">
              Herr talman! Jag tackar statsrådet för de utomordentligt stora
              klarlägganden han gjorde om den egna regeringens politik. Det
              var inga alls. Han berörde över huvud taget inte det i det här
              inlägget. Han gick helt och hållet över till att diskutera Folkpartiets
              position, eller närmare bestämt Gunnar Andréns positioner, som
              han säger.
            </seg>
            <seg xml:id="i-01d15f41a57f57d0-0">
              Frågan gäller i första hand vad regeringen tycker. Vad tycker
              regeringen efter sex års utredande? På den frågan har den ärade
              kammarens ledamöter inte fått något svar över huvud taget inte
              ens en antydan till svar! Men jag förstår att om man inte har
              något att säga så är det bättre att diskutera något annat partis
              åsikter. Det är bara nys att mina åsikter inte skulle gå ihop.
              Statsrådet måste väl ändå lyssna något på vad jag har att säga!
            </seg>
            <seg xml:id="i-bd4af8c12aebd2d8-0">
              Jag citerar ur statsrådets svar. Det står så här: Jag tycker
              inte att vi ska reglera tv-sändningar i onödan. Det är den centrala
              meningen. Sedan kommer alla restriktionerna. På en av punkterna
              instämmer jag. När det gäller reklam till barn kan vi ha sådana
              regler som vi kanske inte just nu genom tv-direktivet har kunnat
              genomdriva i Europa, men där ambitionen är gemensam från Socialdemokraterna,
              Folkpartiet och många andra partier.
            </seg>
            <seg xml:id="i-b332f541e9f3f5f0-0">
              Det är inte många sekunder kvar av min talartid, men jag vill
              ändå ställa frågan en gång till: Vad tycker regeringen i frågan?
              Nu har statsrådet ägna ungefär sex minuter åt att diskutera Folkpartiet.
              Jag har ställt två frågor. Vad tycker regeringen efter sex års
              utredande om tv-reklamreglerna på fem olika punkter? Statsrådet
              behöver inte svara på alla, men kan man få någon som helst antydan?
              Här har jag bara fått svaren: Vi ska vänta och se och vi ska ingenting
              göra. Vad tycker regeringen? Det tycker jag är en intressant fråga.
              Välkommen att diskutera Folkpartiets politik igen, då!
            </seg>
          </u>
          <note type="speaker" xml:id="i-a9a834558f63ccdd-0">
            Anf. 55 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-cb4187ca47a2b4cf-20">
            <seg xml:id="i-1890bb0b9ac307cb-0">
              Herr talman! Vad regeringen tycker i de här frågorna har framgått
              tydligt i de propositioner vi har lagt fram för riksdagen, av
              de debatter vi har fört och av den information och de diskussioner
              som har varit i EU-nämnden.
            </seg>
            <seg xml:id="i-0ca9aa8f074a51c8-0">
              Den viktiga frågan som vi pratar om nu är framtidens reklamregler.
              De är just nu föremål för förhandlingar i Bryssel mellan medlemsländer
              och mellan medlemsländer å den ena sidan och kommissionen å den
              andra. De sker på basis av ett förslag som har utarbetats av kommissionen
              och som nu studeras och förhandlas mellan huvudstäderna.
            </seg>
            <seg xml:id="i-7eba3f14352bdde9-0">
              Det sätt som vi hanterar detta på är det sätt som kommer att
              styra reklamreglerna i Sverige framöver. Det sannolika är, om
              man inte kommer överens, att den slappaste regleringen i Europa
              får bekvämlighetsflagg för i stort sett all privat tv som kommer
              att finnas i Europa. Då spelar det ingen roll om vi sitter här
              och tycker att barnreklam är bra eller dåligt. Det är inte vi
              som bestämmer. Det kommer att bestämmas i något bekvämlighetsflaggland
              Malta, Liberia, Panama eller vad de kommer att kunna heta i tv-sammanhang.
              De senare är ju ändå inte medlemmar i EU, så de gäller inte i
              det här fallet. Men jag försöker uttrycka mig i bildspråkstermer,
              bara. I England börjar man nu diskutera att införa restriktioner
              på reklam mot skräpmat sockerhaltiga frukostflingor för barn och
              annat. Då kanske kanalerna flyttar från England till någon annan
              kanalö eller vad det kan bli för någonting Malta eller så. Vi
              får väl se.
            </seg>
            <seg xml:id="i-0b0bc966aa57c0b0-0">
              Det är alltså klart vad vi tycker. Jag har uppfattat att jag
              hade Folkpartiets stöd för vad jag har sagt hittills i den frågan.
              Det blir svåra avvägningar. Vi vill ha gemensamma regler i Europa
              som har en tillräckligt hög miniminivå för att inte nödvändiggöra
              så starka nationella avvikelser som vi behöver i dag. Men vi får
              se om vi lyckas nå det eller inte. På den punkten tror jag inte
              att det råder någon oklarhet om vad regeringen vill.
            </seg>
          </u>
          <note xml:id="i-b76b9c8832a118a5-5">
            Överläggningen var härmed avslutad.
          </note>
          <note xml:id="i-a99534c2667f9bbf-0">
            8 § Svar på interpellation 2005/06:476 om våld och stereotypa
            könsroller
          </note>
          <note type="speaker" xml:id="i-0bcde69f3c78f57c-0">
            Anf. 56 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-cb4187ca47a2b4cf-21">
            <seg xml:id="i-997dd06b052f0dc6-0">
              Herr talman! Solveig Hellquist har frågat socialministern vilka
              åtgärder hon avser att vidta för att öka kunskaperna om bland
              annat hur barn påverkas av våld, pornografi och reklam i medier
              samt vad pornografin har för roll när det gäller jämställdhet
              och stereotypa könsroller.
            </seg>
            <seg xml:id="i-92ce8fe4e87a0441-0">
              Arbetet inom regeringen är fördelat på det sättet att det faller
              på min lott att svara på interpellationen.
            </seg>
            <seg xml:id="i-9a261b41308b9e7b-0">
              Jag håller med Solveig Hellquist om att det här är viktiga frågor
              som förtjänar uppmärksamhet. Regeringen bedriver därför redan
              i dag ett omfattande arbete på flera av de områden som Solveig
              Hellquist tar upp. En viktig del av det mediepolitiska målet är
              att motverka skadliga inslag i massmedierna. Skydd av barn är
              en särskilt prioriterad fråga.
            </seg>
            <seg xml:id="i-67f586766aba2d81-0">
              Som exempel på vad regeringen gör i de olika frågorna kan nämnas
              att Medierådet eller Rådet mot skadliga våldsskildringar i tilläggsdirektiv
              fått i uppdrag att inrikta sin verksamhet på barns och ungas mediesituation.
              Arbetet syftar till att minska riskerna för skadlig mediepåverkan
              på barn och unga. Rådet ska ägna våldsskildringar och pornografi
              särskild uppmärksamhet samt ha ett tydligt genusperspektiv på
              sitt arbete. Uppdraget omfattar alla elektroniska rörliga bildmedier,
              exempelvis tv, film, tv-spel och Internet.
            </seg>
            <seg xml:id="i-9652b8087c8fcf40-0">
              Medierådets verksamhet bidrar till ökad kunskap om barns och
              ungas mediesituation, bland annat genom en omfattande rapporterings-
              och informationsverksamhet. Ett dagsaktuellt exempel är rådets
              senaste publikation Koll på porr , en antologi om hur pojkar och
              flickor använder, upplever och påverkas av sex och pornografi
              i medier. Ytterligare ett aktuellt exempel är kampanjen Det unga
              Internet som Medierådet i dag driver tillsammans med Myndigheten
              för skolutveckling. Syftet med kampanjen är bland annat att öka
              medvetenheten och uppmuntra till dialog mellan barn och vuxna
              om säkert användande av Internet. När kampanjen är avslutad under
              hösten kommer tusentals lärare, pedagoger och andra som kommer
              i kontakt med barn att ha deltagit. En mängd skolor är också involverade
              i kampanjen, ungdomar mellan 12 och 18 år medverkar regelbundet
              och diskuterar ungas användning av Internet.
            </seg>
            <seg xml:id="i-abe51da69ee446f5-0">
              Ett av fokusområdena för regeringens jämställdhetspolitik under
              mandatperioden är sexualiseringen av det offentliga rummet. Regeringen
              har fördelat 2,5 miljoner kronor till olika organisationer så
              att de ska kunna bedriva arbete rörande frågor om sexualisering
              av det offentliga rummet. När det gäller hur kvinnor och män framställs
              i medierna är det viktigt att analysera och diskutera mediernas
              innehåll ur ett jämställdhetsperspektiv. Regeringen kommer därför
              under hösten att anordna ett seminarium på temat jämställdhet
              och medier.
            </seg>
            <seg xml:id="i-4183a8708575a02c-0">
              Forskning om hur barn och unga påverkas av olika typer av medieinnehåll
              pågår kontinuerligt. Konsumentverket har till exempel låtit sammanställa
              den internationella forskningen om hur barn och unga påverkas
              av tv-reklam. Statens folkhälsoinstitut har publicerat en analys
              av ett antal studier om hälsoeffekter av tv- och datorspelande.
            </seg>
            <seg xml:id="i-32509b9e2b89a049-0">
              Att barn och unga påverkas av det de ser på tv till exempel tror
              jag inte någon betvivlar. Det är av den anledningen vi i Sverige
              har ett förbud mot tv-reklam riktad till barn under tolv år. Det
              finns tydliga begränsningar i möjligheterna för programbolag att
              sända filmer med ingående våld eller pornografi. Den svenska lagstiftningen
              för tv-sändningar påverkas till stora delar av tv-direktivet,
              som just nu är föremål för en översyn. Det är väl känt att regeringen,
              i likhet med riksdagens majoritet, anser att de svenska och de
              europeiska reglerna gällande reklam riktad till barn bör utformas
              så tydligt och restriktivt som möjligt. Anledningen är naturligtvis
              att upprätthålla ett starkt skydd för barn. Jag hoppas på Folkpartiets
              fortsatta stöd i detta avseende.
            </seg>
            <seg xml:id="i-074d678c524f7fe8-0">
              Självklart kan dock innehållet i olika medier, även om det inte
              är olagligt, vara mindre lämpligt för barn i olika åldrar. Jag
              håller därför med Solveig Hellquist om att föräldrar, vid sidan
              av de åtgärder som regeringen vidtar, har ett självklart och stort
              ansvar för vad deras barn gör på fritiden. Föräldrar och andra
              vuxna bör därför diskutera de olika frågorna tillsammans med barn
              och unga. Jag vill slutligen påpeka att det är viktigt att respektera
              den grundlagsfästa tryck- och yttrandefriheten.
            </seg>
          </u>
          <note type="speaker" xml:id="i-a1991a4678481fc4-0">
            Anf. 57 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-0b4f7fa1962b7042-0">
            <seg xml:id="i-2c6e99ffa2eab204-0">
              Herr talman! Jag vill tacka ministern för svaret. Det är glädjande
              att höra att ministern verkar dela mina farhågor och min syn på
              de här frågorna. Av svaret jag har fått framgår det att det är
              många myndigheter som är verksamma. Utifrån den verklighetsbild
              och den verklighetskontakt jag har ser jag att det verkligen behövs
              diskussioner och kraftfulla åtgärder på det här planet. Det är
              rätt många pojkar och flickor som inte mår bra.
            </seg>
            <seg xml:id="i-be1650d26e38a3cc-0">
              Som liberal vill jag naturligtvis betona att även jag tycker
              att det är viktigt att respektera tryck- och yttrandefriheten,
              även om jag anser att yttrandefriheten, men tanke på dagens utbud
              vad gäller våld och sexualisering, kräver offer, särskilt kvinnor
              och barn men för all del även män. Man kan kanske också tycka
              att producenterna utnyttjar våra demokratiska friheter på ett
              cyniskt sätt ibland.
            </seg>
            <seg xml:id="i-6b350543ed18b745-0">
              Det var faktiskt med viss tvekan som jag ställde den här interpellationen.
              Ifrågasätter man, som kvinna i min ålder, det vålds- och sexutbud
              som förekommer kan man ju upplevas som en gammal moraltant. Men
              det är väl en risk jag får ta, och det kanske behövs några moraltanter
              också, även om jag själv inte längtar tillbaka till gamla tider.
            </seg>
            <seg xml:id="i-45cb072bcb5061e0-0">
              Jag tycker att de här frågorna måste komma högt på dagordningen.
              De måste diskuteras bland alla aktörer som arbetar med barn, och
              inte minst bland föräldrar. Det handlar också om att lära barnen
              kritiskt tänkande.
            </seg>
            <seg xml:id="i-1ab310b0705eb31b-0">
              I det svar jag har fått av ministern kan man se att regeringen
              gör en del, men jag tycker att det ännu inte har fått tillräckligt
              genomslag. Själv började jag intressera mig för de här frågorna
              när mina egna barn var små på 80-talet. Redan då var utbudet sådant
              att jag tänkte: Det här kan inte vara bra för barn. I vart fall
              är det inte lämpligt med de här budskapen som förhärligar våld
              och synen på män och kvinnor. De budskapen får bara inte stå oemotsagda.
              Det förutsätter att vuxna finns med.
            </seg>
            <seg xml:id="i-a8ae69d46599a188-0">
              Ministern kommer kanske ihåg 1980 då Motorsågsmassakern kom.
              Det blev ett himla liv. Det kallades för moralpanik av somliga.
              Man ogillade den här sortens underhållningsvåld på många håll.
              Underhållningsvåld är ju ett härligt ord att suga på.
            </seg>
            <seg xml:id="i-ec02dc5d997885f5-0">
              Jag har haft väldigt många kontakter med skolor och förskolor
              som är bekymrad för vad barnen tar del av. Det handlar om spel,
              tv och dvd. Det synes bli allt råare. Eftersom föräldrarna många
              gånger inte vet vad barnen tar del av är barnen oskyddade. Föräldrarna
              kan ju inte hjälpa barnen.
            </seg>
            <seg xml:id="i-705212ebb567233e-0">
              Ministern berättar i sitt svar att Medierådet har en viktig uppgift.
              De har gjort undersökningar och skrivit rapporter. Jag har faktiskt
              gjort stickprov. Jag har frågat folk som jag har träffat om de
              vet någonting om Medierådet, och tyvärr vet de inte att det finns.
            </seg>
            <seg xml:id="i-2d196501a8947516-0">
              Herr talman! Jag skulle vilja ha svar på en fråga som handlar
              om det här med förbudet mot tv-reklam riktad till barn. Kan ministern
              ur ett påverkansperspektiv förklara varför barn ska skyddas från
              korta reklaminslag men inte från konsumtion av våld i medier i
              flera timmar per vecka? Vari ligger skillnaden? Jag har aldrig
              hört att något barn har blivit ängsligt och fått mardrömmar på
              grund av reklam men däremot av filmer.
            </seg>
          </u>
          <note type="speaker" xml:id="i-9a22cb4a8dcd262e-0">
            Anf. 58 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-cb4187ca47a2b4cf-22">
            <seg xml:id="i-9f1ca661073fb0a9-0">
              Herr talman! Det är trevligt att konstatera att Solveig Hellquist
              och jag ser de flesta saker på samma sätt i den här viktiga frågan
              som gäller så många av oss både i vår egenskap av politiker med
              ansvar för att engagera oss i frågor som är viktiga för Sveriges
              folk och i vår egenskap av föräldrar i våra egna liv.
            </seg>
            <seg xml:id="i-84fc83bd7b472d84-0">
              Det är flera saker i Solveig Hellquists kommentarer som det finns
              skäl att ta fasta på. Den mest spännande verksamhet som vi bedriver
              på medieområdet skulle jag nog vilja säga är det som drivs av
              Medierådet. Även jag har slagits av att deras verksamhet är ganska
              okänd.
            </seg>
            <seg xml:id="i-71a4f9f9638df662-0">
              Nu är visserligen huvuddelen av det de gör riktat mot skolorna,
              och vi som inte har vår vardag i skolan kanske inte riktigt ser
              i vad mån de är kända eller okända. Men det är också mitt intryck
              att de inte når ut tillräckligt.
            </seg>
            <seg xml:id="i-fe5bf9ea6f26f09c-0">
              Jag har deltagit i aktiviteter som Medierådet har organiserat
              som har handlat om säkerhet och trygghet på nätet, om deras dataspelsverksamhet
              och annat. Jag vet att det är en väldigt livaktig, modern och
              ungdomligt inriktad verksamhet.
            </seg>
            <seg xml:id="i-cb1ac67655b13929-0">
              Men jag skulle gärna önska att Solveig Hellquist ville ta med
              några kolleger från Folkpartiets riksdagsgrupp och besöka Medierådet
              för att bilda sig en egen uppfattning och kanske delge lite av
              sina egna idéer. Jag tror att det skulle vara ett positivt intryck.
              Men det kanske också genererar idéer om vad som kan utvecklas
              och vad som kan göras effektivare och bättre, inte minst vad gäller
              att föra ut Medierådets existens och verksamhet i vidare kretsar.
            </seg>
            <seg xml:id="i-f3c517f085b0dfd6-0">
              Jag tycker också att det skulle vara intressant att ställa samma
              fråga till Solveig Hellquist som jag för en stund sedan ställde
              till Gunnar Andrén. Vad tycker Folkpartiet? Jag vet vad Solveig
              Hellquist tycker och jag känner stark sympati för det. Men när
              jag tar del av Folkpartiets andra röster i debatten är huvudtendensen
              och huvudinriktningen, enligt mitt intryck i alla fall, att staten
              och myndigheterna lägger sig i för mycket och har för starkt inflytande
              på olika områden.
            </seg>
            <seg xml:id="i-b5185003c297f22b-0">
              Här uppfattar jag i stället en oro över att staten inte tar tillräckligt
              ansvar och att vi som politiker inte tar tillräckligt ansvar för
              det som möter våra barn och våra ungdomar.
            </seg>
            <seg xml:id="i-ec76a8c599ad91b0-0">
              Jag noterar att den person i det borgerliga lägret som anses
              vara talesman för alliansen när det gäller mediefrågor, åtminstone
              den som fackorganet Resumé pekar på, är Folkpartiets partisekreterare.
              Varje gång han öppnar munnen får jag intrycket att han bara har
              ett budskap: Politiker ska tycka mindre, säga mindre, göra mindre
              och låta marknadskrafter liksom journalistisk och programmässig
              idérikedom flöda så fritt det någonsin går.
            </seg>
            <seg xml:id="i-1136168e5e6d2ea1-0">
              Hans mål är att politiker ska vara frånvarande från inflytande
              över debatten. Det var hans kommentar till vad han tyckte om att
              vissa politiker ansågs vara viktiga för medierna i Sverige. Han
              sade att med en borgerlig regering kommer det att bli ändring
              på det. Ingen politiker kommer att framträda på listan över folk
              som har något inflytande.
            </seg>
            <seg xml:id="i-2c1ebaacdbf66958-0">
              Det bekräftar mitt intryck att politiker ska lägga sig i väldigt
              mycket mindre och lämna väldigt mycket mer spelrum åt vad TV 3,
              TV 5 och de olika internationella kanalerna kan vilja sprida till
              Sverige.
            </seg>
          </u>
          <note type="speaker" xml:id="i-5b2d18b521bd4fe8-0">
            Anf. 59 SOLVEIG HELLQUIST (fp):
          </note>
          <u who="solveig_hellquist_a388d2" xml:id="i-0b4f7fa1962b7042-1">
            <seg xml:id="i-b341ed54e0caf081-0">
              Herr talman! Jag kan börja med att säga att i Folkpartiet tycker
              vi generellt att politiker inte ska lägga sig i det de inte behöver.
            </seg>
            <seg xml:id="i-8fd17958ef41888c-0">
              I Sverige i dag tycker jag däremot att vi i vissa frågor har
              ett politiskt ansvar att driva opinion. Om man då ser att barn
              och ungdomar möjligen kan fara illa av ett utbud kan man peka
              på att det finns rätt många myndigheter, det är väl 350 myndigheter
              som är tillsatta, och var och en kanske kan bidra när de ändå
              finns. Som folkpartister säger vi naturligtvis nej till censur,
              men ja till opinionsarbete.
            </seg>
            <seg xml:id="i-1a163cb0a37c0b08-0">
              Den här frågan är jag själv besjälad av eftersom jag har följt
              den under lång tid och haft väldigt många kontakter. Såvitt jag
              vet handlar inte någon av de 3 500 motioner som har väckts om
              just det jag har skrivit om, utan det har jag en alldeles egen
              frihet att göra i Folkpartiet.
            </seg>
            <seg xml:id="i-08a6b6e18f8b9d02-0">
              Nu ska jag berätta om Carina Söderlund som jag träffade häromdagen.
              Hon åker runt till skolorna i Västernorrland och träffar pojk-
              och flickgrupper. Hon har fått en utmärkelse för årets jämställdhetsarbete
              i Sundsvall. Hon berättar att hon ser att det sexistiska går allt
              längre ned i åldrarna. Barn kan inte leka längre. De har inte
              ens kläder för det. Flickornas ideal är det sexiga och vackra.
              Hon möter killar som är rädda för kärlek, för det är sex som gäller.
              Hon träffar flickor som drabbas av ätstörningar, självskador och
              som har dåligt självförtroende.
            </seg>
            <seg xml:id="i-5a3d7c683ac15a92-0">
              Carina har lyssnat in 40 kränkande tillmälen i skolkorridoren
              på tio minuter. Hon berättade att mellanstadiebarnen vet allt
              om såporna, från storlek på bh-kupor till byten av partner. Såporna
              är ofta en lektion i stereotypa könsroller, intriger, människors
              utbytbarhet och andefattigdom den psykiska ohälsan breder ut sig.
            </seg>
            <seg xml:id="i-9377873d74a06c20-0">
              Jag tycker att vi ska fråga oss om vi ger barn det de faktiskt
              behöver eller om de behöver alternativ. Där kan vi komma in lite
              grann på Folkpartiets politik. Enligt en ungdomsundersökning,
              jag minns inte namnet, hamnar skolan på åttonde plats bland de
              viktigaste områdena för barn och ungdomar. I Folkpartiets Sverige
              vill vi gärna se att skolan är en sådan plats där alla barn trivs
              och får den kunskap de behöver utifrån sina förutsättningar.
            </seg>
            <seg xml:id="i-7b6b472d4f6e96c5-0">
              Dessutom anser vi att barn ska ha en meningsfull fritid och gärna
              kunna erbjudas andra kulturella aktiviteter än de kanske gör framför
              tv:n eller datorspelen.
            </seg>
            <seg xml:id="i-ad7e616c3951237a-0">
              Jag ska avsluta med att fråga ministern: Hur ska våra strävanden
              att uppnå jämställdhet mellan könen kunna uppnås i en värld där
              medierna, tv och dataspel, skildrar pojkar och flickor, män och
              kvinnor på ett så stereotypt och våldsamt sätt? Vilket ansvar
              anser ministern att skolan och föräldrarna har när det gäller
              att ge barn möjligheter till andra kulturella aktiviteter?
            </seg>
          </u>
          <note type="speaker" xml:id="i-7b1036f7e7aef42b-0">
            Anf. 60 Utbildnings- och kulturminister LEIF PAGROTSKY (s):
          </note>
          <u who="unknown" xml:id="i-cb4187ca47a2b4cf-23">
            <seg xml:id="i-023d2d6045ec9bf6-0">
              Herr talman! Solveig Hellquist tar upp ett par olika saker som
              jag vill ta fasta på. Jag klarar tyvärr inte alla.
            </seg>
            <seg xml:id="i-5da31b6adb8b5fd4-0">
              Första frågan var vad det är som skiljer marknadsföringsåtgärder
              riktade till barn mot program riktade till barn, timmar i sträck
              i ena fallet och några minuter i sträck i det andra fallet. Det
              är en viktig skillnad, nämligen att det redaktionella innehållet
              regleras i grundlagen. Det kan vi inte på samma sätt påverka som
              när det gäller reklamfrågorna.
            </seg>
            <seg xml:id="i-abe5df50d55de5ef-0">
              Dessutom är reklamfrågorna aktuella nu eftersom det just nu debatteras
              nya gemensamma europeiska regler för det här området i EU. Det
              är en viktig skillnad, men naturligtvis inte ett sätt att säga
              att det bara är det ena som är av betydelse.
            </seg>
            <seg xml:id="i-24a377d52b8478d3-0">
              Jag anser i själva verket att medierna i dag har kolossalt stor
              betydelse för den normbildning och värderingsbildning som råder
              bland unga människor. Även jag tycker att det är en tankeställare
              och kanske en varning att skolan bara är nr 8 enligt den här undersökningen.
              Jag förstod i och för sig inte riktigt varifrån den kom eller
              vad det var. Det skulle jag gärna ta del av. Men om det är så
              betyder det att ungdomarna anser att sju andra områden är viktigare
              än skolan när det gäller att påverka värderingar. Jag utgår från
              att medierna hamnar högre upp.
            </seg>
            <seg xml:id="i-f14ae546db749377-0">
              Det stärker mig i min åsikt att Sverige ska driva en aktiv linje
              för att försvara de värderingar som är viktiga för oss när det
              gäller utformningen av de nya gemensamma EU-reglerna. Där är jurisdiktionsreglerna,
              som vi pratade om för en stund sedan, helt centrala. Det är också
              möjligheten för oss att driva nationella krav. Om vi har en annan
              syn på vad som bör nå och inte bör nå barn i tv-reklamen och i
              tv, vilken typ av kanaler och varifrån de kan komma, vilken sorts
              regler man ska följa är det naturligtvis enormt viktigt att Sverige
              inte lägger sig platt i de här förhandlingarna utan att vi driver
              våra värderingar hårt och bestämt och så effektivt det någonsin
              går.
            </seg>
            <seg xml:id="i-ca9feba95277744c-0">
              När det gäller att påverka medielandskapet har vi naturligtvis
              begränsade möjligheter med tanke på yttrandefrihetslagstiftningen.
              Det är klart att vi där ska vara väldigt försiktiga.
            </seg>
            <seg xml:id="i-2aa55c3e0405a24c-0">
              Det finns trots allt instrument som vi kan använda, som är oerhört
              viktiga och som är viktiga att behålla och vidareutveckla. Jag
              tänker naturligtvis på public service, Sveriges Radio och Sveriges
              Television. Det är den verkliga fronten i det här avseendet. Vi
              ska ha attraktiva tv-program som produceras och distribueras av
              företag som står i allmänhetens tjänst, som följer riktlinjer
              och etiska regler som vi kan diskutera politiskt, sluta avtal
              om, helst i bred överensstämmelse mellan partierna, och som gäller
              för lång tid på ett stabilt sätt för ett självständigt bolag som
              Sveriges Radio och Sveriges Television. För mig är det en hörnsten
              i en politik för att påverka de frågor som vi pratar om.
            </seg>
            <seg xml:id="i-d03e6e3289d8880e-0">
              Jag blir skrämd när jag läser Folkpartiets reservation i Public
              service-utredningen och när jag läser vad Folkpartiet faktiskt
              vill göra med Sveriges Television börsnotera, avveckla den självständiga
              finansieringen, skaffa nya oprövade former av public service-liknande
              program i andra kanaler som man inte riktigt inte vet vad de är.
              Men SVT och Sveriges Radio som vi känner dem ska helt avvecklas.
            </seg>
            <seg xml:id="i-5eee634d3de90e3d-0">
              För mig är detta en viktigare verksamhet än Medierådet när det
              gäller att påverka det framtida medieutbudet i Sverige. Medierådet
              är jätteviktigt, och jag vill korrigera en sak där jag kanske
              var otydlig förut. Medierådet är en kommitté under Utbildnings-
              och kulturdepartementet. Det är därför som jag tog mig friheten
              att bjuda in Solveig Hellquist till Medierådet. Det är inte en
              evig och självständig myndighet utan en kommitté för denna viktiga
              punktinsats för ungdomar på medieområdet.
            </seg>
          </u>
          <note type="speaker" xml:id="i-88e196594335ff41-0">
            Anf. 61 SOLVEIG HELLQUIST (fp):
          </note>
          <u who="solveig_hellquist_a388d2" next="cont" xml:id="i-636fea75f2194779-0">
            <seg xml:id="i-c9a5687c324f1fed-0">
              Herr talman! Det är alldeles rätt att vi ska erbjuda barn och
              ungdomar bra program på tv och radio och i övrigt. Vi vuxna ska
              vara närvarande både som föräldrar och som lärare.
            </seg>
            <seg xml:id="i-8f726fec4f2663f2-0">
              Jag kan säga att den här undersökningen är från Kairos Future
              du känner säkert till vad det är.
            </seg>
            <seg xml:id="i-b19779b86646402a-0">
              När det gäller Medierådet besöker jag gärna det utskott, eller
              vad det är, som finns under Utbildnings- och kulturdepartementet.
              Medierådet var det som kallades för Våldsskildringsrådet tidigare
              och vars arbete jag följt. Tyvärr var den lika okänd för den som
              inte engagerade sig i frågorna.
            </seg>
            <seg xml:id="i-ec4609137ee346ff-0">
              Det ger ändå förhoppningen att faktiskt alla partier ska ägna
              de här frågorna en tanke, eftersom det ytterst handlar om hur
              barn och ungdomar mår och vilka attityder de får. Alltmedan vi
              till exempel jobbar för jämställdhet och mot mobbning är det andra
              krafter som visar på bristen på jämställdhet och i princip visar
              på utslagning och mobbning. Jag kommer i alla fall inte att släppa
              den här frågan så länge jag har kontakt med verkligheten.
            </seg>
          </u>
          <note xml:id="i-f5a18a6d94b24872-0">
            Anf. 62 GUNNAR ANDRÉN (fp):
          </note>
          <u who="solveig_hellquist_a388d2" prev="cont" xml:id="i-8d6c2b76f446ef84-0">
            <seg xml:id="i-d1e29529b2cb96b3-0">
              Herr talman! Jag vill bara för protokollets skull korrigera statsrådet
              på en punkt. Detta är inte Folkpartiets politik. Jag vet inte
              vilket memorandum som möjligen statsrådet har läst om att Sveriges
              Television skulle börsnoteras. Det är en felaktig uppgift. Däremot
              har vi diskuterat att det skulle överföras till olika fonder och
              få programpengar efter vad man gör. Men det är en helt annan sak,
              och det programmet är inte alls knutet till Sveriges Television.
            </seg>
            <seg xml:id="i-3cc1369d6c44256b-0">
              Det är, herr talman, alltså en felaktig uppgift att vi skulle
              vilja börsnotera Sveriges Television.
            </seg>
          </u>
          <note xml:id="i-b76b9c8832a118a5-6">
            Överläggningen var härmed avslutad.
          </note>
          <note xml:id="i-3bfccbd6b16e47a4-0">
            9 § Svar på interpellation 2005/06:474 om Omberg som nationalpark
          </note>
          <note type="speaker" xml:id="i-21df7861d69deaa0-0">
            Anf. 63 Statsrådet LENA SOMMESTAD (s):
          </note>
          <u who="unknown" xml:id="i-cb4187ca47a2b4cf-24">
            <seg xml:id="i-5f9f4c4bd73b98d4-0">
              Herr talman! Yvonne Andersson har frågat mig vilka åtgärder jag
              avser att vidta för att tillse att Omberg ges status som nationalpark.
            </seg>
            <seg xml:id="i-9eb6d1b9347925b6-0">
              Nationalparker är en värdefull form av områdesskydd när det gäller
              att bevara natur för framtida generationer. Naturvårdsverket presenterade
              1989 en nationalparksplan för Sverige. I denna presenterades verkets
              förslag till 20 nya nationalparker. Sedan dess har ett stort antal
              av dessa kunnat förverkligas. Av planen framgår att Omberg var
              ett av flera områden som granskades och övervägdes som tänkbar
              nationalparkskandidat i samband med att planen togs fram. Av olika
              skäl föreslogs dock inte detta område som en ny nationalpark.
            </seg>
            <seg xml:id="i-bf559192e4f18587-0">
              I skrivelsen En samlad naturvårdspolitik , som regeringen presenterade
              för riksdagen våren 2002, bedömde regeringen att tiden nu är mogen
              att göra en översyn av nationalparksplanen, i form av att ta fram
              områden som kan vara tänkbara som framtida nationalparker. Regeringen
              framhöll också att arbetet bör genomföras med utgångspunkt i de
              internationella kriterier för nationalparker som har fastställts
              av Internationella naturvårdsunionen, IUCN, och att det framtida
              bildandet av nationalparker bör ske i linje med den förstärkta
              medborgardialog som regeringen framhåller som ett bärande element
              i samma skrivelse.
            </seg>
            <seg xml:id="i-b564f9b774440d32-0">
              Omberg har utan tvekan mycket höga naturvärden. Jag vill dock
              i detta sammanhang framhålla att det är regeringens myndigheter
              som bör driva arbetet med att ta fram och förbereda nya områden
              för nationalparksbildning. Det är Naturvårdsverket som lämnar
              förslag till regeringen om inrättande av nationalpark beträffande
              visst område. Någon framställan från Naturvårdsverket i detta
              avseende gällande Omberg har inte inkommit, varför jag inte kan
              säga något om huruvida, och i så fall när, Omberg kan bli nationalpark.
              Enligt vad jag erfar pågår det dock för närvarande en översyn
              av nationalparksplanen på Naturvårdsverket.
            </seg>
            <seg xml:id="i-d854873f43413ac7-0">
              Avslutningsvis vill jag gärna framhålla att jag ser det som positivt
              att det finns ett stort intresse för ytterligare nationalparker
              i Sverige. Just ett starkt lokalt och regionalt engagemang är
              en generell grundbult i regeringens naturvårdspolitik.
            </seg>
          </u>
          <note type="speaker" xml:id="i-2e3e4dbd6c140cc7-0">
            Anf. 64 YVONNE ANDERSSON (kd):
          </note>
          <u who="yvonne_andersson_be31d0" xml:id="i-03cb81966bba48fe-0">
            <seg xml:id="i-99f9228b2ad0d874-0">
              Herr talman! Jag tackar statsrådet för svaret.
            </seg>
            <seg xml:id="i-6edf953dc9f292bb-0">
              Trakterna kring Omberg i västra Östergötland är unika med avseende
              på historien och de rika naturvärdena. Det är ett av Sveriges
              mest artrika skogslandskap med ädellövträd, jätteekar och granar.
              Det finns urskog, orkidéer och svampar liksom en väldigt riklig
              förekomst av djur.
            </seg>
            <seg xml:id="i-c0dfad320ff7b11f-0">
              Hela omgivningen runt Omberg utgör en särpräglad kulturell mötesplats
              med djupa rötter i vårt lands historia. Redan på stenåldern användes
              berget för odling, och från folkvandringstiden har det hittats
              fornborgar, gravar och gravfält.
            </seg>
            <seg xml:id="i-b62c258e9651c3ca-0">
              Naturligtvis blir jag väldigt nyfiken på av vilka skäl detta
              område inte föreslogs, som statsrådet framhöll i sitt svar, bli
              ny nationalpark 1989 och vilka av de skälen som över huvud taget
              är giltiga i dag.
            </seg>
            <seg xml:id="i-1034437c5321c73a-0">
              Herr talman! Nationalparker föreslås, precis som ministern har
              sagt, av Naturvårdsverket. År 2003 blev Omberg en ekopark. Frågan
              om att göra Omberg till nationalpark blev väldigt positivt bemött
              i miljö- och jordbruksutskottet 2002/03. Man svarade då att man
              hade inlett en översyn av den långsiktiga nationalparksplanen.
              Det är det vi har fått höra. Men frågan är: Om man har inlett
              den 2002/03 och om regeringen dessutom har bedömt att det skulle
              ske 2002, av vilken anledning är den inte klar 2006? Av vilken
              anledning har man inga som helst resultat av en översyn som påbörjades
              2002 när det gäller våra nationalparker?
            </seg>
            <seg xml:id="i-5306524d67440c88-0">
              Visst ska ministern vänta på att Naturvårdsverket, en myndighet,
              kommer med initiativ. Men nog borde ministern föra en dialog med
              myndigheten om var nationalparker ska finnas och av vilka värden.
              Nog är det väl rimligt, herr talman, att jag som riksdagsledamot,
              som ska företräda mina väljare från min valkrets, har rätt att
              efterfråga ministerns viljeyttring och dessutom gärna försöka
              påverka så att ett så eftertraktat önskemål som att Omberg skulle
              bli en nationalpark som finns i Östergötland kan förverkligas.
            </seg>
            <seg xml:id="i-4349454e2b347073-0">
              Jag skulle ändå vilja ställa dessa frågor till statsrådet och
              höra en viljeyttring.
            </seg>
          </u>
          <note type="speaker" xml:id="i-738493778e4583df-0">
            Anf. 65 Statsrådet LENA SOMMESTAD (s):
          </note>
          <u who="unknown" xml:id="i-cb4187ca47a2b4cf-25">
            <seg xml:id="i-fffa3e5754f414fd-0">
              Herr talman! Låt mig först säga att jag mycket väl känner till
              Ombergs unika värden. Jag har varit där vid flera tillfällen,
              också tillsammans med östgötska företrädare som gärna vill se
              Omberg som nationalpark.
            </seg>
            <seg xml:id="i-83de02f6998a4737-0">
              Varför Omberg inte har föreslagits som nationalpark och varför
              det inte skedde 1989 framgår inte av den plan som Naturvårdsverket
              då lade fram, för där redovisade man inte några skäl för de områden
              som inte valdes ut. Jag tycker att man bör göra det. Därför har
              regeringen nu varit tydlig i sina anvisningar till Naturvårdsverket
              om att man bör arbeta i linje med den nya naturvårdspolitiken
              som innebär att vi har en transparent, öppen process och strävar
              efter lokal och regional förankring. Jag ser fram emot att Naturvårdsverket
              den här gången kommer att driva en annan typ av process när det
              gäller nationalparksplanen som ger större utrymme för insyn i
              och förståelse för de kriterier efter vilka man har arbetat.
            </seg>
            <seg xml:id="i-34f2bde77f4e3963-0">
              Vi har gett tydliga anvisningar till Naturvårdsverket om hur
              man bör arbeta med nationalparksplanen. Det handlar om kriterier
              som är internationellt erkända storlek, representativitet, vilken
              biologisk mångfald som finns i området, vilken betydelse det kan
              ha för forskning och vetenskap och så vidare. Det finns alltså
              tydliga riktlinjer för vad som bör utmärka en nationalpark. Jag
              och regeringen anser att det är viktigt att vi utnyttjar nationalparksinstrumentet
              på ett klokt sätt, så att vi bibehåller det stora signalvärde
              som nationalparkerna har.
            </seg>
            <seg xml:id="i-be3d93370256ea39-0">
              När det gäller hur vi ska välja ut nationalparker vill jag gärna
              höra om Yvonne Andersson tycker att vi bör ha en annan process.
              Jag tycker inte att det är statsråds uppgift att gå in i diskussioner
              om enskilda parker och till exempel driva opinion om att en park
              ska bli av före någon annan. Det är viktigt att myndigheterna
              arbetar med de utgångspunkter som gäller i ett brett samråd. Då
              tar det också tid.
            </seg>
            <seg xml:id="i-2ae07cfaa7ed8dc7-0">
              Vi lade fram vår naturvårdsskrivelse våren 2002. Det är inte
              egendomligt att ett så pass omfattande arbete tar sin tid. Efter
              vad jag erfar kommer Naturvårdsverket att presentera detta inom
              något år. Då hoppas jag att vi kan få till stånd en diskussion
              om vilka nya nationalparker som Naturvårdsverket anser är lämpliga
              att arbeta för.
            </seg>
            <seg xml:id="i-df59cb5f16cb5b0c-0">
              När förslagen väl har kommit är det också mycket annat som ska
              uppfyllas. Till exempel ska det, enligt de bestämmelser som vi
              har haft så länge vi har haft nationalparker, vara statligt ägd
              mark. I vissa fall kan det visa sig vara svårt att tillskapa en
              nationalpark för att det är svårt att få lokalt stöd för att staten
              ska inköpa den mark som krävs. Det är många gånger en lång process.
              Det är skälet till att inte alla de nationalparker som föreslogs
              i 1989 års plan har blivit verklighet.
            </seg>
            <seg xml:id="i-750d1c1111a96103-0">
              Dock har många av dem blivit verklighet, och jag ser att det
              finns utrymme för ytterligare nationalparker i Sverige. Jag ser
              fram emot att få ytterligare förslag från Naturvårdsverket.
            </seg>
            <seg xml:id="i-17f07897b5c82bd8-0">
              Jag är inte beredd att i dag ändra kriterierna eller riktlinjerna
              för hur vi ska utse nationalparker. Jag vill gärna höra om Yvonne
              Andersson tycker att vi bör jobba på ett annat sätt vill hon verkligen
              att statsråden ska ingripa mer direkt i denna process, som kräver
              en så omfattande dialog och expertkunnande?
            </seg>
          </u>
          <note type="speaker" xml:id="i-eb24e1a8f24c09c5-0">
            Anf. 66 YVONNE ANDERSSON (kd):
          </note>
          <u who="yvonne_andersson_be31d0" xml:id="i-03cb81966bba48fe-1">
            <seg xml:id="i-a075c27cc89e752a-0">
              Herr talman! Jag fick en fråga av statsrådet om jag ville se
              en annan process. Jag blir osäker på processen. Om det helt och
              hållet är Naturvårdsverket som på grund av sitt expertkunnande
              beslutar om var en nationalpark ska ligga och ministern sedan
              bara verifierar och genomför beslutet, då vill jag definitivt
              ha en annan process. Vart tar politikerna vägen?
            </seg>
            <seg xml:id="i-4bf08c069a1422ac-0">
              Att skapa en nationalpark är en viktig del i ett område. Östergötland
              har i dag inga nationalparker. Det finns 28 stycken runtom i Sverige.
              Här har vi ett område som östgötarna ser. Det finns en stark opinion
              för att få en nationalpark. Då måste också politikerna ha möjlighet
              att påverka.
            </seg>
            <seg xml:id="i-778335b9c25494c7-0">
              Om vi inte är överens om det så vill jag ha en annan process.
              Jag anser fortfarande att politiker ska ha något att säga till
              om även i den här frågan.
            </seg>
            <seg xml:id="i-2b316b8668fef086-0">
              Att göra Omberg till nationalpark skulle vara värdefullt inte
              bara för den biologiska mångfalden utan också genom att det skapar
              mervärde för länets näringsverksamhet. Till exempel skulle Östergötland
              stärkas som turistdestination. Det skulle gynna det lokala näringslivet.
              Vi kan nämna Tåkern, där man helt nyligen genom EU-medel har fått
              en rullstolsramp för att förbättra framkomligheten detta som ett
              exempel på att turismen har ökat. Speciellt har det handlat om
              äldre och funktionshindrade som är turister eller boende i länet
              har fått möjlighet att komma dit.
            </seg>
            <seg xml:id="i-2de2fb25b5707394-0">
              Man skapar ett incitament för företag och kommuner att säkerställa
              en mötesplats som är öppen och tillgänglig för alla det är en
              nationalpark. Den ger större resurser. Den har en annan status.
            </seg>
            <seg xml:id="i-a7b22146b079eb34-0">
              Därför är det viktigt att vi ser helheten i detta. I det här
              fallet har man inte kunnat finna skäl till att Omberg inte skulle
              kunna bli nationalpark. Jag tycker att man måste få veta de skälen
              eller hur som helst ha möjlighet att påverka politiskt. Det kan
              inte vara enbart en myndighets experter som ska avgöra var en
              nationalpark ska ligga.
            </seg>
          </u>
          <note type="speaker" xml:id="i-cd6063fddee85597-0">
            Anf. 67 Statsrådet LENA SOMMESTAD (s):
          </note>
          <u who="unknown" xml:id="i-cb4187ca47a2b4cf-26">
            <seg xml:id="i-1ec88b9ef8c93d47-0">
              Herr talman! Låt mig först säga att det är regering och riksdag
              som beslutar om inrättande av nationalparker. Underlagsarbetet
              och förslaget lämnas av Naturvårdsverket. Jag är helt enig med
              Yvonne Andersson om att vi behöver en bättre process för detta.
              Det är precis vad jag sade i mitt interpellationssvar. Det är
              därför som vi har gett tydliga anvisningar till Naturvårdsverket
              om att vi vill se ett annat sätt att arbeta med nationalparksplanen
              som ska öppna för en dialog med lokala och regionala intressenter
              och andra.
            </seg>
            <seg xml:id="i-e3896e38c6586a5b-0">
              Att vi har kriterier och expertkunskap betyder inte att det inte
              ska föras en politisk diskussion. Det är också viktigt att vi
              lyfter fram dessa kriterier och diskuterar vad vi tycker om dem.
            </seg>
            <seg xml:id="i-869e0027fabb6887-0">
              Vad jag säger är att jag i dag inte är beredd att ändra kriterierna.
              I Sverige har vi alltid följt de internationella kriterierna för
              vad som är en nationalpark. Det har också upprätthållit nationalparkernas
              status, så att människor vet att det som upphöjs till nationalpark
              är något alldeles speciellt. Det vill vi värna om.
            </seg>
            <seg xml:id="i-374c1d2dbe51545b-0">
              Jag ser fram emot en fortsatt diskussion om hur vi ser på kriterierna.
              Jag hoppas att Naturvårdsverkets förslag till nationalparksplan
              kan ge underlag för en fortsatt sådan diskussion.
            </seg>
            <seg xml:id="i-72c28bfe29e1c436-0">
              Det är viktigt att vi inte går för långt i att enskilda statsråd
              går in och har synpunkter. Som regelverket i dag ser ut bör jag
              inte göra det. Därför kommer jag inte heller att inta någon sådan
              ståndpunkt.
            </seg>
            <seg xml:id="i-5cd7c797a5e296b2-0">
              Jag inväntar planen med intresse. Det skulle vara mycket spännande
              om Omberg föreslogs. Omberg fanns också på listan förra gången,
              så jag håller för troligt att det mycket väl kan vara med. Jag
              vet att det har förts en diskussion om detta i Östergötland. Jag
              vet att dessa synpunkter har framförts till Naturvårdsverket.
              Också i min dialog med Naturvårdsverket har jag lyft fram att
              jag har fått motta dessa önskemål från Östergötland om att man
              är intresserad. Som jag sade tycker jag att det är viktigt att
              vi har detta engagemang. Det är glädjande och bra.
            </seg>
            <seg xml:id="i-82f444e551b37f49-0">
              Låt mig också ge en eloge till det naturvårdsarbete som utförs
              i Östergötland, inte minst när det gäller guidningar, handikappanpassningar
              och annat. Det är ett arbete som är alldeles utmärkt och som har
              kommit både Omberg och andra områden till del. Det här ligger
              mycket väl i linje med det som är vår nya naturvårdspolitik. Vi
              vill se ett ökat lokalt och regionalt engagemang. Vi vill arbeta
              för att människor ska komma ut i naturen, och det vill vi gärna
              fortsätta med.
            </seg>
            <seg xml:id="i-ae73c517dab527ea-0">
              Avslutningsvis: Sista ordet är inte sagt om Omberg. Och att jag
              i dag inte kan ge svar som statsråd betyder inte på något sätt
              att jag inte med glädje skulle motta en ansökan om Omberg som
              nationalpark. Men jag vill också att det här arbetet nu ska slutföras
              på ett bra, korrekt och allsidigt sätt.
            </seg>
            <seg xml:id="i-d965d74cb52669e7-0">
              Det finns också på många andra områden i Sverige ett stort engagemang
              och ett intresse av att föreslå områden som nationalparker. Det
              är viktigt att alla de här förslagen behandlas på ett bra sätt
              och vägs mot varandra innan planen läggs fast och innan vi på
              regeringsnivå och i riksdagen får möjlighet att ta ställning till
              enskilda förslag.
            </seg>
          </u>
          <note type="speaker" xml:id="i-085e2ea9881cc98d-0">
            Anf. 68 YVONNE ANDERSSON (kd):
          </note>
          <u who="yvonne_andersson_be31d0" xml:id="i-03cb81966bba48fe-2">
            <seg xml:id="i-ad6be366ae7f589f-0">
              Herr talman! Jag är naturligtvis tacksam för flera av de budskap
              som vi fick här i statsrådets replik.
            </seg>
            <seg xml:id="i-f3282cb8b18795ea-0">
              Som kristdemokrat är jag fångad av förvaltarskapstanken, och
              jag tycker fortfarande att vi har stora intressen i vårt land.
              Jag ser då till Östergötland, som vi inte riktigt har förvaltat
              så pass bra som vi kan göra. En nationalpark blir ju också internationellt
              gångbar. Den blir viktig för människor som turistar i vårt land.
            </seg>
            <seg xml:id="i-d480f48ca57ea7ba-0">
              Vi är ett litet land, och vi behöver aktualisera, världen över,
              vilka tillgångar vi har också i detta avseende. Därför ser jag,
              herr talman, att det är väldigt viktigt att vi orkar och vågar
              lyfta fram det här ännu tydligare, och här kan vi alla medverka.
            </seg>
            <seg xml:id="i-8fe4b1d23b8ae69d-0">
              Jag har stor respekt för Naturvårdsverket, i Östergötland. Också
              jag tycker att de gör ett väldigt bra jobb. Men genom att vi lyfter
              frågan i den här kammaren och lyfter den på olika sätt kan vi
              också skapa den opinion som jag tror är viktig för att man ska
              se att någonting kan hända här. Jag har alltså inte i något avseende
              funderat på ändrade riktlinjer från ministerns sida till Naturvårdsverket
              eller när det gäller översynen. Men jag är naturligtvis väldigt
              intresserad av att veta när översynen kan vara klar. Kan vi lägga
              ett stoppdatum där, ett bortersta datum? Nu väntar man nämligen,
              och det har gått lång tid sedan 1989 när nya nationalparker bildades.
              Därför är min sista fråga just i dag, även om den här frågan kommer
              att återkomma på min agenda: När kan vi få veta om Omberg kan
              bli en nationalpark? Dessutom vill vi, om Omberg inte blir nationalpark,
              veta varför. Det tycker jag är ett krav som man har rätt att ställa.
            </seg>
            <seg xml:id="i-d26750ad5f0cd387-0">
              Med det vill jag tacka statsrådet för intresset för min interpellation.
            </seg>
          </u>
          <note type="speaker" xml:id="i-5c3c567a76fd58cb-0">
            Anf. 69 Statsrådet LENA SOMMESTAD (s):
          </note>
          <u who="unknown" xml:id="i-cb4187ca47a2b4cf-27">
            <seg xml:id="i-a054caf5020c96b3-0">
              Herr talman! Låt mig kort säga att jag förväntar mig att vi ska
              få in en nationalparksplan under 2007. Det är min signal till
              Naturvårdsverket att jag hoppas att vi ska få se den under 2007.
              Det är det som vi räknar med.
            </seg>
            <seg xml:id="i-1dd59616848570cb-0">
              Låt mig, när det gäller Omberg, också peka på att nationalparksinstrumentet
              är alldeles unikt det är speciellt men att Omberg nu är en ekopark
              under Sveaskog är också någonting som öppnar möjligheter och som
              har öppnat möjligheter. Och jag tycker att det är glädjande att
              de har utnyttjats på ett så bra sätt.
            </seg>
            <seg xml:id="i-d7d5a165047c4b6b-0">
              Det finns också andra möjligheter att låta naturområden i Sverige
              uppmärksammas internationellt. Vi har till exempel Kristianstads
              Vattenrike som nu har blivit Sveriges första biosfärområde under
              Unesco. Det är också ett sätt att uppmärksamma och väcka intresse
              för ett område av ett alldeles speciellt slag. Så det finns många
              möjligheter.
            </seg>
            <seg xml:id="i-cf829f495bc6e723-0">
              Men när vi nu återvänder till nationalparksinstrumentet vill
              jag avslutningsvis hålla med Yvonne Andersson. När vi får en ny
              nationalparksplan är det rimligt och mycket viktigt att vi, om
              det har funnits förslag som inte har gått ända fram det kan vara
              Omberg, eller det kan vara något annat förslag på nationalpark
              får reda på varför, hur resonemangen har förts och vilka avvägningar
              som ligger bakom att områden föreslås som nationalpark. Det är
              en viktig del av demokratin att vi alla kan delta i en sådan diskussion.
            </seg>
          </u>
          <note xml:id="i-b76b9c8832a118a5-7">
            Överläggningen var härmed avslutad.
          </note>
          <note xml:id="i-2f574af206d50314-0">
            10 § Svar på interpellation 2005/06:405 om unga människors etablering
            på arbetsmarknaden
          </note>
          <note type="speaker" xml:id="i-e1a6d3ad9ecaf006-0">
            Anf. 70 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-0">
            <seg xml:id="i-341a1c9b9c9942c7-0">
              Herr talman! Karin Pilsäter har frågat mig om jag delar uppfattningen
              att vad som ska göras är redan gjort och att ungdomars särskilda
              problem att etablera sig löses av konjunkturen samt vilka åtgärder
              jag planerar för att undanröja de strukturella hinder som försvårar
              unga människors etablering på arbetsmarknaden.
            </seg>
            <seg xml:id="i-d12fa3f501378d65-0">
              Jag anser i likhet med Karin Pilsäter att det är viktigt att
              lösa de långsiktiga strukturella problemen för ungdomar. Bland
              annat har regeringen flera gångar påtalat vikten av att kommuner
              följer upp ungdomar som varken studerar på gymnasiet eller arbetar.
              Under senare tid har en gymnasieutbildning kommit att bli allt
              viktigare för att etablera sig på arbetsmarknaden. Tyvärr avbryter
              många ungdomar sin gymnasieutbildning i förtid, vilket kan få
              långsiktiga konsekvenser i termer av både svårigheter att få arbete
              och försämrade karriärmöjligheter. Det viktigaste för ungdomar
              är att de i första hand avslutar sin gymnasieutbildning eftersom
              en arbetsmarknadspolitisk insats inte med några enkla grepp kan
              kompensera för en misslyckad skolgång.
            </seg>
            <seg xml:id="i-9d7fffb80c7ea139-0">
              Aktiva åtgärder för ungdomar som hamnar utanför redan under grundskole-
              eller gymnasietiden är därför mycket viktiga i syfte att öka antalet
              unga män och kvinnor som återgår och fullföljer en utbildning.
              Detta är ett av de viktigaste långsiktiga strukturella problemen
              som måste lösas eftersom vi vet att ungdomar med avbrutna studier
              ofta får ett livslångt handikapp i form av sämre inkomster och
              arbetslöshet.
            </seg>
            <seg xml:id="i-3b5c9402c2da855a-0">
              Den 1 juli 2005 gjordes en ändring i skollagen (1985:1100) som
              innebar att kommunernas ansvar för ungdomar som varken studerar
              eller arbetar förtydligades. I lagen föreskrivs nu att en hemkommun
              skall löpande hålla sig informerad om hur de ungdomar i kommunen
              som fullgjort sin skolplikt men som inte fyllt 20 år är sysselsatta,
              i syfte att kunna erbjuda dem lämpliga individuella åtgärder.
              Målsättningen med lagändringen är att fler unga kvinnor och män
              ska påbörja och fullfölja en gymnasieutbildning. Regeringen förutsätter
              att kommunerna tar sitt ansvar på detta område.
            </seg>
            <seg xml:id="i-2a864f0748af2823-0">
              Den höga ungdomsarbetslösheten är självklart ett stort problem
              och en svår börda för dem som drabbas. Det gäller även föräldrar
              med låga inkomster som fortsätter att ha försörjningsansvar då
              barnen tvingas bo kvar hemma eller tvingas till socialbidragsberoende.
            </seg>
            <seg xml:id="i-fa22b8b6e1713fcd-0">
              Det övergripande målet för arbetsmarknadspolitiken är att korta
              inskrivningstiderna för de arbetssökande och med effektiva insatser
              se till att så många som möjligt av dem som blir arbetslösa snabbt
              kan återgå i arbete. Positiva tecken i sammanhanget är att ungdomar
              tillhör den grupp som har relativt korta inskrivningstider på
              arbetsförmedlingen. Ungdomar har genomsnittliga inskrivningstider
              på cirka sex månader, vilket är avsevärt lägre än andra åldersgrupper.
              Långtidsarbetslösheten bland ungdomar är också mycket låg.
            </seg>
            <seg xml:id="i-be3bd6e7febd59a3-0">
              Inom arbetsmarknadspolitiken har regeringen satsat på att förbättra
              de särskilda ungdomsinsatser som finns men också infört förstärkningar
              som alla syftar till att ge arbetsförmedlingen effektivare verktyg.
              Detta gäller framför allt ökade möjligheter till anställningsstöd
              men också i form av lärlingsplatser till de långtidsarbetslösa
              med sämre förutsättningar. Vidare öronmärks 1 000 plusjobb för
              ungdomar. Regeringen kommer även att fortsätta att stödja utvecklingen
              av kommunala navigatorscentrum. En särskild koordinator har tillsatts
              för att undersöka förutsättningarna och utarbeta metoder för arbetsmarknadens
              parter att sluta avtal som gör det möjligt för ungdomar att snabbare
              etablera sig på arbetsmarknaden.
            </seg>
            <seg xml:id="i-54e66fc8d9d2c102-0">
              Avslutningsvis vill jag bestämt framhålla att regeringen tar
              ungdomsarbetslösheten på största allvar. Ungdomar är en högt prioriterad
              grupp för regeringen. Jag som ansvarig minister följer noga utvecklingen
              på arbetsmarknaden och det är självklart att regeringen inte kan
              slå sig till ro med den situation som råder.
            </seg>
          </u>
          <note type="speaker" xml:id="i-43866fbf5d5bc8fd-0">
            Anf. 71 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-0">
            <seg xml:id="i-f81fc10552c83ef1-0">
              Herr talman! Jag ska be att få tacka för svaret, och framför
              allt tackar jag för den attityd som statsrådet visar i svaret.
              Den är väsensskild från vad statsminister Göran Persson och finansminister
              Pär Nuder har framfört i ämnet, nämligen att ungdomsarbetslösheten
              inte är något problem och att den är på väg att lösas av sig själv.
              Det är välgörande att det hos det ansvariga statsrådet finns en
              annan insikt om att det är ett problem och att konjunkturen inte
              kommer att lösa det här.
            </seg>
            <seg xml:id="i-e72a03e17f09f475-0">
              Hans Karlsson säger att regeringen tar ungdomsarbetslösheten
              på största allvar. Det vet jag inte om jag kan hålla med om. Kontentan
              är att det inte finns några planer på att genomföra några förändringar
              som skulle lösa de strukturella problemen som har uppstått på
              senare år för ungdomar, även om du i ditt svar sade att det är
              viktigt att lösa dem. Det finns inga förslag som handlar om att
              förändra skolan så att färre unga människor slås ut ur gymnasieskolan.
            </seg>
            <seg xml:id="i-71c88766863e3b53-0">
              Det som har hänt, som skiljer den här konjunkturuppgången från
              tidigare konjunkturuppgångar, är att vi har fått en kvalitetsförsämring
              av ungdomsgymnasiet och att vi har så stora grupper som slås ut.
              De kommer antingen ut ur gymnasiet med en examen som inte är till
              någon nytta eller kommer ut utan en examen. De har inte den yrkesutbildning
              som efterfrågas på arbetsmarknaden. Därför har ungdomar i dag
              ett högst påtagligt sämre ingångsläge på arbetsmarknaden än tidigare.
            </seg>
            <seg xml:id="i-cb1a05dc680efb10-0">
              Dessa problem kan inte, som så riktigt påpekas, lösas med hjälp
              av arbetsmarknadsåtgärder. De måste lösas genom att utbildningen
              blir funktionell för många fler än vad den är i dag.
            </seg>
            <seg xml:id="i-260db4264f79e495-0">
              När jag hör på skolministern blir jag nästan mörkrädd. Den stora
              utslagningen från gymnasieskolan viftas bort. Den viftas bort
              som att det inte är något problem, att det bara är bra om en del
              hoppar av och tar ett bättre betyg senare på komvux. I stället
              borde man se sanningen i vitögat, att det individuella programmet
              har blivit det största programmet i dag och att det för alldeles
              för många inte leder någonvart.
            </seg>
            <seg xml:id="i-edfc31bdf1fae65a-0">
              Vi i Folkpartiet kräver att skolpolitiken reformeras. Det är
              viktigt ur alla perspektiv, men framför allt är det viktigt att
              se sambandet mellan den strukturella ungdomsarbetslösheten och
              att yrkesutbildningen på gymnasienivå i så hög grad har försvunnit.
            </seg>
            <seg xml:id="i-d40e6d2ce82a096f-0">
              I slutet av sitt anförande återkom statsrådet till att man har
              tillsatt en koordinator som ska försöka underlätta för arbetsmarknadens
              parter. Det vore bra om det gick att något lätta på de ideologiska
              skygglapparna. Vi vet att regelverken i dag på många områden stänger
              unga människor ute. De får inte visa vad de går för och få en
              chans att få in en fot.
            </seg>
            <seg xml:id="i-50f727757b2a3e96-0">
              I dag kom Ams med en ny prognos där man toppar pressmeddelandet
              från Bo Bylund med den lägsta ungdomsarbetslösheten på fyra år,
              en av regeringens främsta propagandaministrar jag fick en association
              till Bagdad-Bob. Det är ingen hejd i pressmeddelandet om hur bra
              allt är. Vid en närmare titt på siffrorna visar det sig att när
              hela ökningen av arbetsmarknadspolitiska åtgärder räknas bort
              har ungdomsarbetslösheten sjunkit med ungefär 500 personer. Det
              är på toppen av högkonjunkturen. För mig är det uppenbart att
              det inte på något vis är tillräckligt. Jag hoppas att statsrådet
              i nästa svarsrunda kan återkomma till lite mer konkreta förslag
              på vad som ska göras åt saken.
            </seg>
          </u>
          <note type="speaker" xml:id="i-cf3c80e421ff4369-0">
            Anf. 72 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-2">
            <seg xml:id="i-957c41be33b69bce-0">
              Herr talman! Jag ska fokusera på en del av svaret som Hans Karlsson
              gav. Han sade: Tyvärr avbryter många ungdomar sin gymnasieutbildning
              i förtid, vilket kan få långsiktiga konsekvenser i termer av både
              svårigheter att få arbete och försämrade karriärmöjligheter. Det
              viktigaste för ungdomar är att de i första hand avslutar sin gymnasieutbildning
              eftersom en arbetsmarknadspolitisk insats inte med några enkla
              grepp kan kompensera för en misslyckad skolgång.
            </seg>
            <seg xml:id="i-7099e1ae12f9fc34-0">
              Det är riktigt att det är svårt att kompensera i efterhand. Därför
              är situationen i dag så otroligt deprimerande, nämligen att en
              tredjedel på gymnasiet inte klarar sin skolgång inom fyra år.
              På de individuella programmen, det vill säga bland drygt 10 000
              elever, är det 87 % som faller bort. Dessa personer går, som Hans
              Karlsson och jag är överens om, en framtid till mötes med mycket
              stora problem på arbetsmarknaden. Även om arbetsmarknadspolitiken
              är utmärkt och fungerar, vilket den inte alltid gör, kan den inte
              i efterhand kompensera.
            </seg>
            <seg xml:id="i-4dfac43897054387-0">
              Hans Karlssons slutsats är att bristerna i skolan är viktiga
              och avgörande för ungdomsarbetslösheten. Hans Karlssons slutsats
              är att i fråga om ungdomsarbetslösheten ska skolan reformeras
              snarare än arbetsmarknadspolitiken.
            </seg>
            <seg xml:id="i-533ad03d096439d3-0">
              Jag har debatterat ett antal gånger med Hans Karlsson. Ibland
              har ministern sagt att han tycker om att säga som det är. Jag
              inbjuder ministern att än en gång göra detta, nämligen säga som
              det är. Är egentligen inte skolpolitikens misslyckande den kanske
              allra största orsaken till att vi har en så hög och svårhanterlig
              ungdomsarbetslöshet? Flyttas problemet runt mellan olika ministrar?
              Arbetslivsministern säger att det är skolministerns ansvar, och
              skolministern säger att ansvaret ligger någon annanstans. Jag
              tror inte att det är så. Jag tror att arbetslivsministern denna
              gång har rätt.
            </seg>
            <seg xml:id="i-9a6c97b969d5c596-0">
              Vilken skolpolitik skulle ministern förorda för att lösa arbetslöshetsproblemen?
            </seg>
          </u>
          <note type="speaker" xml:id="i-cb9b93ca5c7308d6-0">
            Anf. 73 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-1">
            <seg xml:id="i-0b4c2dac43ccc11b-0">
              Herr talman! Karin Pilsäter lyfte till slut fram Ams pressmeddelande,
              men med en på gränsen till olustig kommentar. När du säger att
              vår generaldirektör på Arbetsmarknadsverket är en propagandaminister
              tycker jag att du förgriper dig.
            </seg>
            <seg xml:id="i-5a8e6b31eb5a7ea3-0">
              Dagens pressmeddelande från Ams redovisar maj månads arbetslöshetssiffror
              4,2 % öppen arbetslöshet. Jämför med den interpellation som Karin
              Pilsäter har skrivit. Det är en stor skillnad. Jag sticker inte
              under stol med, Karin Pilsäter, att vi har både hög arbetslöshet
              och hög ungdomsarbetslöshet. Men Karin Pilsäters eländesbeskrivning
              framställer henne mer som en dysterkvist.
            </seg>
            <seg xml:id="i-db6f1ccb81d7e6c0-0">
              Jag måste ändå få läsa ur Ams pressmeddelande i dag. Enligt pressmeddelandet
              var drygt 29 000 ungdomar mellan 18 och 24 år arbetslösa i slutet
              av maj. Det är den lägsta siffran sedan maj 2002. Samtidigt deltog
              26 000 ungdomar i arbetsmarknadspolitiska program. Totalt var
              alltså omkring 55 000 ungdomar arbetslösa eller i program. Det
              är den lägsta siffran sedan maj 2004. Långtidsarbetslösheten bland
              ungdomar uppgick till endast ca 1 500 personer. Det är den lägsta
              majsiffran sedan 1990 och även de lägsta siffrorna för en enskild
              månad sedan 1990. Det är fråga om 1 500 personer som är långtidsarbetslösa
              mer än 100 dagar. Vet Karin Pilsäter och Carl B Hamilton hur många
              det var 1994 när Folkpartiet satt i regeringen? I dag är det 1
              500. Då var det 30 000. 30 000 ungdomar var långtidsarbetslösa
              senast ni regerade, bara som en påminnelse.
            </seg>
            <seg xml:id="i-f984539cdd57fb5f-0">
              Det här, herr talman, är ett resultat av starka offentliga finanser,
              en god omställningsförmåga på svensk arbetsmarknad arbetsgivare
              och arbetstagare gör det där riktigt bra en lönebildning som fungerar,
              en arbetsmarknadspolitik som stöttar upp dem som behöver det för
              att komma tillbaka till arbete, ett väl fungerande arbetsförmedlingsväsen
              och en utbildning på det hela taget som fungerar.
            </seg>
            <seg xml:id="i-1097bd2c8d7999a8-0">
              Jag håller med Carl B Hamilton, men jag tänker inte säga precis
              som han hade önskat, att det är enbart skolpolitiken. Nej, det
              är inte den främsta orsaken, men det är en stor bidragande orsak.
              Jag håller med om det.
            </seg>
            <seg xml:id="i-d709bcde87e77214-0">
              När ungdomar inte fullföljer gymnasiet försätter de sig i en
              situation som nästan inte är möjlig att reparera. Det är ett jättemisslyckande.
              Det där måste vi komma till rätta med. Jag instämmer i det. Men
              debattera gärna skolpolitik med ansvarigt statsråd.
            </seg>
            <seg xml:id="i-8b3391821cfa641a-0">
              Ni pratar gärna om och frågar vad regeringen ska göra. Vi tänker
              fortsätta ungefär som vi gör. Vi tänker fortsätta med att utveckla
              och förbättra arbetsmarknadspolitiken. Vi tänker fortsätta att
              öka tryggheten så att omställning fungerar på arbetsmarknaden.
              Vi tänker försöka införa rätt till heltid så att inte minst unga
              kvinnor kan få bra jobb när de väl får jobben. Vi kommer att återkomma
              med förslag till höjd a-kassa.
            </seg>
            <seg xml:id="i-e36cedc8f725bd63-0">
              Det tänker vi göra. Vi tänker fortsätta att förbättra den politik
              vi har.
            </seg>
            <seg xml:id="i-dfb098c4153cbda8-0">
              Ni vill ändra till någonting helt annat. Det skulle vara klädsamt
              om ni, när ni nu är två stycken, kunde ägna varsin stund åt att
              beskriva vad Folkpartiet vill göra.
            </seg>
          </u>
          <note type="speaker" xml:id="i-c1f91cc494331d84-0">
            Anf. 74 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-1">
            <seg xml:id="i-2154793dea35ad29-0">
              Herr talman! Den officiella arbetsmarknadsstatistiken för maj
              har inte kommit ännu. När jag skrev min interpellation och en
              hel del annat som jag har skrivit de senaste veckorna använde
              jag den officiella arbetsmarknadsstatistiken från Statistiska
              centralbyrån. Den senaste som kom den 24 maj har rubriken Oförändrat
              arbetsmarknadsläge. Det är inte statistiskt säkerställt att sysselsättningen
              har ökat och att de arbetslösa har minskat.
            </seg>
            <seg xml:id="i-53e8e01c42a300d5-0">
              Vi kan hålla på och debattera statistiken. Regeringens företrädare
              har ofta en viss förmåga att gå i opposition mot oppositionen,
              och när det inte räcker går man till och med i opposition mot
              själva statistiken. Men det löser inga problem. Statistiken är
              ett hjälpmedel för att förstå verkligheten.
            </seg>
            <seg xml:id="i-4bc0c541e3c1f32a-0">
              Verkligheten som jag förstår den är den att alldeles för många
              ungdomar är arbetslösa. Även om det är 500 färre än förra året
              enligt Ams, som inte är den officiella statistiken, är det 55
              000, och det är alldeles för många. Vi har systemfel, och ett
              väldigt viktigt sådant, är jag helt övertygad om, är just den
              försämring av kvaliteten i skolan som har hänt på senare år och
              som gör att alldeles för många ungdomar går ut gymnasieskolan
              utan en examen eller med en examen som inte är tillräckligt användbar.
            </seg>
            <seg xml:id="i-04ae4de25876c515-0">
              Vi i Folkpartiet vill se till att man reformerar gymnasieskolan
              på ett sådant sätt att inte alla elever tvingas, för att få en
              godkänd yrkesutbildning, skaffa sig högskolebehörighet. Det är
              där väldigt många stupar. Vi tycker att det är fel att ha en ordning
              där väldigt många människor misslyckas med sin gymnasieutbildning.
              Vi tycker att de ska få lyckas i stället.
            </seg>
            <seg xml:id="i-0791136086afee12-0">
              Det räcker inte att bara reformera gymnasieskolan, men det är
              en väldigt viktig hörnsten i en politik som skapar ett bättre
              utgångsläge för unga människor på arbetsmarknaden.
            </seg>
            <seg xml:id="i-d42d50a47a383405-0">
              Vi behöver också se till att vi får en bättre kvalitet i den
              högre utbildningen. I dag har vi en stor arbetslöshet bland de
              högskoleutbildade. Det beror bland annat på att kvaliteten i den
              högre utbildningen har blivit för dålig. Man har ökat platsantalet
              på ett sätt som inte alls står i proportion till tillförda resurser,
              ökade lärartimmar och så vidare. Det gör att folk kommer ut från
              en högre utbildning, har investerat lång tid, tagit stora studielån
              och dessutom kostat mycket pengar för statskassan och de offentliga
              finanserna utan att det betyg man har med sig är någon inträdesbiljett
              till arbetsmarknaden, därför att man har inte fått med sig rätt
              kompetens.
            </seg>
            <seg xml:id="i-131acb9caaf99ca6-0">
              Det här är någonting som vi måste förändra. Att räkna antal personer
              som går på högskolan blir fel målfokus. Man måste se till att
              ungdomarna också kommer ut från den högre utbildningen och att
              de kommer ut med sådan kompetens att de blir efterfrågade på arbetsmarknaden.
            </seg>
            <seg xml:id="i-9491d1375476c09f-0">
              Jag hör ingenting konkret om att regeringen och statsrådet är
              beredda att reformera gymnasieskolan, är beredda att se över högskolepolitiken
              på ett sådant sätt att alla de ungdomar som investerar så mycket
              i en högre utbildning också får valuta för de insatserna. Där
              hör vi ingenting. Vi hör bara att det ska fortsätta som nu. Det
              som har varit nu är att kvaliteten i skolan ständigt försämras.
              Det tycker inte jag bådar gott för framtiden.
            </seg>
          </u>
          <note type="speaker" xml:id="i-adc4b0d5df0594b1-0">
            Anf. 75 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-3">
            <seg xml:id="i-6cfc813241aea47b-0">
              Herr talman! Om det nu är så att ministern har identifierat skolan
              som en viktig orsak till de problem som han har att brottas med
              som minister, nämligen arbetslivets problem, tycker jag att det
              är lite svagt av honom att bara backa och säga att det är inte
              mitt bord, utan det är skolministerns bord. Men om de problem
              som Hans Karlsson tvingas sysselsätta sig med beträffande arbetslöshet
              och ungdomar i huvudsak har sin rot i en dåligt fungerande skola
              måste ju Hans Karlsson också ha en åsikt om hur skolan bör förändras.
            </seg>
            <seg xml:id="i-8eedcf09fb25cb85-0">
              LO, som Hans Karlsson har goda historiska rötter och kontakter
              med, har ett program och har uttryckt åsikter om att skolan bör
              ändras. Jag ska fråga Hans Karlsson. Wanja Lundby-Wedin och andra
              på LO kanske också Hans Karlsson själv brukar tala om ordning
              och reda på arbetsmarknaden. Vad är det för fel på ordning och
              reda i skolan?
            </seg>
            <seg xml:id="i-3710868262b1c278-0">
              Sedan säger Hans Karlsson att det minsann var andra bullar 1994
              när borgerliga politiker satt vid makten. Ja, men skillnaden är
              att i dag har vi en dånande internationell högkonjunktur och historiskt
              sett väldigt låga räntor. Det var det verkligen inte 1994.
            </seg>
            <seg xml:id="i-29860a439437bbd4-0">
              Vi har en finanspolitik som dopar ekonomin och som drivs med
              en expansiv karaktär som är helt emot reglerna i alla läroböcker
              när man ska tidsanpassa konjunkturstimulerande åtgärder.
            </seg>
            <seg xml:id="i-62f0b526440dadf1-0">
              Det är inte någon stor politisk bedrift att efter tolv år vid
              makten, i en dånande högkonjunktur och med arbetslösheten som
              det överskuggande målet för politiken, visa upp de arbetslöshetstal
              som har kommit i dag.
            </seg>
            <seg xml:id="i-62a2bef0ca2d50d1-0">
              Jag skulle gärna tala om Folkpartiets politik. Det är företag,
              nej till att avskaffa säsongsanställningar och andra saker. Men
              låt mig peka på att det som går upp snabbt går också ned snabbt.
              Det gäller i ekonomin liksom i en del andra av livets skeden.
              Vi har mycket höga oljepriser, vi har en frossa på aktie- och
              valutamarknaderna och vi har ett dollarfall som kommer att bromsa
              svensk export.
            </seg>
          </u>
          <note type="speaker" xml:id="i-dc8c0b075ee22dca-0">
            Anf. 76 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-2">
            <seg xml:id="i-81d18de1c78e731c-0">
              Herr talman! Jag har mycket synpunkter på skolan, Carl B Hamilton,
              och dem tänker jag delge övriga regeringen och ansvariga ministrar.
              Jag har mycket erfarenhet av gymnasieskolan inom byggyrkena, men
              det är också det jag har sedan gammalt. Jag har inget emot ordning
              och reda i skolan tvärtom. Det är alldeles nödvändigt, där också.
            </seg>
            <seg xml:id="i-5a9d1e4cf5ca0a19-0">
              Det var väldigt vad ni båda två ville diskutera skolan. När ni
              nu är två kunde åtminstone någon av er kunnat prata om annat som
              ni vill göra. Men det är min erfarenhet att ni inte vill. Ni pratar
              om behov av strukturella åtgärder på arbetsmarknaden och frågar
              vilka strukturella åtgärder som jag är beredd att vidta. Men de
              strukturella åtgärder som ni själva föreslår och lanserar, både
              som eget parti och i högeralliansen, vill ni inte nämna.
            </seg>
            <seg xml:id="i-9185132ed016aafa-0">
              Jag kan för mitt liv inte förstå, Karin Pilsäter, varför Folkpartiet
              vill sänka a-kassan så dramatiskt mycket. Kan du inte försöka
              förklara för mig här, när det bara är nästan vi två, varför ni
              tror på att sänka a-kassan till 65 % så att en ung människa med
              en vanlig lön tappar 3 000 kr i månaden? Det är en nödvändig strukturell
              åtgärd, säger ni, för att det ska löna sig att arbeta att gå från
              bidragsförsörjning till arbete, tror jag att ni säger. Eller också
              är det Moderaterna som säger det och ni håller med.
            </seg>
            <seg xml:id="i-00403c690c6b836b-0">
              Kan inte Karin Pilsäter se det som alla andra i Sverige just
              nu ser? Det går bättre och bättre på arbetsmarknaden. Fler och
              fler får jobb. Färre och färre är arbetslösa. Alldeles särskilt
              gäller detta ungdomar. Under hela våren har vi haft en minskande
              arbetslöshet bland ungdomar.
            </seg>
            <seg xml:id="i-fb24754516f72b4a-0">
              Då kan man undra: Var receptet med sänkt a-kassa i själva verket
              ett recept i en tid när arbetslösheten var mycket högre? Är det
              måhända därför ni gärna pratar om andra arbetslöshetstal än både
              det som Ams redovisar och den offentliga statistik som SCB redovisar
              och i stället kokar ihop egna benämningar som verklig arbetslöshet
              och utanförskap och skarvar i med det tredubbla i arbetslöshet?
              Är det därför att ni i själva verket vill göra dessa strukturella
              förändringar, som ju kommer att ha effekt men som är en helt annan
              idé än den vi har?
            </seg>
            <seg xml:id="i-5b81e9662859e0c8-0">
              Jag redovisar nu, och har gjort så flera gånger, att vi tänker
              fortsätta med den politik för omställning som vi har. Ni vill
              ändra till någonting annat, och detta annat är sänkt a-kassa.
              Det är att avskaffa arbetsmarknadspolitiken. Jag hör ju på Karin
              Pilsäter att det finns nästan ett drag av förakt mot arbetsmarknadspolitik.
              Ni vill ta bort tre fjärdedelar av den arbetsmarknadspolitik som
              vi nu bedriver, vilket skulle innebära 100 000 fler öppet arbetslösa.
              Detta vill ni göra, tillsammans med sänkt a-kassa och sämre arbetsrätt.
              Det gör att människor som blir arbetslösa kommer att vara ännu
              mer sårbara än i dag och ännu mer benägna och tvungna att ta jobb
              till lägre löner än i dag.
            </seg>
            <seg xml:id="i-1155d6943833f225-0">
              Den strukturförändring ni föreslår är helt enkelt inget annat
              än en låglönestrategi, Karin Pilsäter. Kan inte du erkänna det
              och också säga som det är någon gång från riksdagens talarstol?
            </seg>
          </u>
          <note type="speaker" xml:id="i-8479a1fb9ef6a394-0">
            Anf. 77 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-2">
            <seg xml:id="i-0f8155064398a59d-0">
              Fru talman! Det blev nästan lite övertydligt att Hans Karlsson
              kände sig svaret skyldig i ungdomsarbetslöshetsfrågorna. Vi fick
              nu en fyra minuter lång utläggning som var en väldigt stor avvikelse
              från ämnet. Det är tur att det inte är radioprogrammet På minuten,
              för då hade detta blivit avbrutet direkt för avvikelse från ämnet.
            </seg>
            <seg xml:id="i-ec301f9fead16382-0">
              Ungdomsarbetslösheten har sjunkit med 500 personer. Jag ser ingen
              anledning att vare sig svartmåla eller skönmåla. Jag tycker att
              man måste se verkligheten som den är, och verkligheten är att
              den offentliga arbetslöshetsstatistiken i slutet av maj sade att
              det inte är statistiskt säkerställt att det över huvud taget har
              skett någon förändring. Däremot är det säkerställt att befolkningen
              har ökat. Andelen svenskar i arbetsför ålder som faktiskt jobbar
              har därmed sjunkit. Antalet personer är inte heller bara det som
              är intressant. Det handlar om hur vi ska kunna försörja oss, och
              är vi fler måste också fler jobba. Detta tycker jag är mycket
              allvarligt.
            </seg>
            <seg xml:id="i-192eda195b9450ed-0">
              Vi hör här talas om omställning. Ett av huvudproblemen på arbetsmarknaden
              är ju just bristen på omställning, att folk sitter fast. Och när
              det gäller unga människor ska de inte ställas om. Man ska inte
              ställas om när man är 19 år. Man ska ställas in så att man kommer
              någon vart. Man ska inte börja med att ställa om sig.
            </seg>
            <seg xml:id="i-095f42fc9a119aaa-0">
              Det är därför vi fokuserar på utbildningens kvalitet och utbildningens
              innehåll. Man ska kunna få en relevant utbildning, och man ska
              kunna få en lärlingsplats. Detta har det pratats om i decennier
              nu, men det händer oerhört lite.
            </seg>
            <seg xml:id="i-4aec9b6053631721-0">
              Det andra du tog upp med olika procentsatser och sådant är ju
              helt befängt. Dock hör det inte till dagens ämne, så jag väljer
              att helt och hållet bortse från olika felaktigheter där.
            </seg>
            <seg xml:id="i-2d2124c30214da93-0">
              Nu har du två minuter kvar. Det skulle vara intressant att höra
              vilka åtgärder regeringen tycker att den här koordinatorn, som
              ska göra jobbet i stället för regeringen själv, ska komma fram
              med som skulle underlätta.
            </seg>
          </u>
          <note type="speaker" xml:id="i-5ce6e0e28fbf7d5d-0">
            Anf. 78 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-3">
            <seg xml:id="i-e56db1a84495fe15-0">
              Fru talman! Nej, det är ingen avvikelse från ämnet, Karin Pilsäter.
              Det hänger ihop. Omställning och omställningsförmåga betyder möjligheten
              och nödvändigheten att skapa nya jobb på arbetsmarknaden, eller
              för den skull behålla arbetstillfällen, genom att förändra arbetsplatser.
              Det är omställning. Det är i den omställningsprocessen det också
              skapas arbeten i Sverige, arbeten som ungdomar så småningom kommer
              att både söka och få.
            </seg>
            <seg xml:id="i-1e96ec1c6ab8e9b6-0">
              Det är ingen avvikelse från ämnet att prata om lönebildning,
              att prata om bibehållen och ökad konkurrenskraft genom en väl
              fungerande lönebildning. Det är det som gör att både unga och
              äldre så småningom får arbete.
            </seg>
            <seg xml:id="i-e8e24ba62c479cc6-0">
              Det är ingen avvikelse från ämnet att prata om offentliga finanser.
              Det har att göra med hur efterfrågan hålls uppe i ett samhälle,
              en efterfrågan som skapar arbetstillfällen som ungdomar och andra
              så småningom söker. Det hänger ihop, Karin Pilsäter.
            </seg>
            <seg xml:id="i-1130b6b65eece46e-0">
              Ni har en idé om att ni vill ändra på detta. Ni vill ändra på
              den modellen. Det är väl okej att ni tycker det och slåss för
              det, men ni vågar ju inte prata om det.
            </seg>
            <seg xml:id="i-b9f7356ef3599aca-0">
              Det finns inte en särskild arbetsmarknad för ungdomar. Det finns
              inte ett särskilt problem på arbetsmarknaden för dem. Arbetsmarknaden
              är samma arbetsmarknad för äldre som för unga. Det är där man
              ska slåss om jobben, det är där man ska förkovra sig för att komma
              vidare i sitt arbete och det är där man ska både ställa om och
              flytta för att byta arbete och byta bostadsort. Det är ett väldigt
              pyssel som människor tvingas till för att kunna försörja sig och
              bidra till samhällets utveckling. Det där hänger ihop.
            </seg>
            <seg xml:id="i-77b5a03857bd4778-0">
              Vi har en modell. Vi tänker fortsätta som vi har gjort. Det visar
              sig gå bra. Jämför vi med övriga Europa ligger vi nästan bäst
              till. Ni vill ändra, men ni vill inte berätta till vad.
            </seg>
          </u>
          <note xml:id="i-b76b9c8832a118a5-8">
            Överläggningen var härmed avslutad.
          </note>
          <note xml:id="i-edca2358d556b750-0">
            11 § Svar på interpellation 2005/06:422 om vuxenmobbning
          </note>
          <note type="speaker" xml:id="i-37073cbf067f3b92-0">
            Anf. 79 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-4">
            <seg xml:id="i-6e21de28f210dc3b-0">
              Fru talman! Christer Winbäck har frågat mig om jag anser att
              Arbetsmiljöverkets föreskrifter är ett tillräckligt bra redskap
              för att komma åt problemet med vuxenmobbning samt om jag är beredd
              att vidta några andra åtgärder mot vuxenmobbningen och i så fall
              vilka.
            </seg>
            <seg xml:id="i-0782f47bf95c8988-0">
              I frågesvaret den 19 april 2006 pekade jag på det ansvar som
              vilar framför allt på Arbetsmiljöverket och arbetsmarknadens parter.
              Jag omnämnde också de föreskrifter som Arbetsmiljöverket meddelat
              mot kränkande särbehandling. Dessa regler är enligt min mening
              tydliga och ändamålsenliga.
            </seg>
            <seg xml:id="i-bedec25581f8fee5-0">
              Emellertid kan inte förändringar åstadkommas enbart genom regler
              eller handlingsplaner. Reglerna och planerna måste kompletteras
              med andra åtgärder för att ge effekt. De föreskrifter som finns
              måste följas upp med tillsyn och informationsinsatser. Detta är
              ett långsiktigt arbete. När det gäller reglerna om kränkande särbehandling
              ligger uppgiften på Arbetsmiljöverket. Som jag nämnde i frågesvaret
              har verket inom ramen för sina resurser prioriterat insatser på
              detta område. Jag anser inte att det finns anledning för min del
              att ta några initiativ på annat sätt i denna fråga.
            </seg>
          </u>
          <note type="speaker" xml:id="i-cbbedc8656035300-0">
            Anf. 80 CHRISTER WINBÄCK (fp):
          </note>
          <u who="christer_winback_aac958" xml:id="i-648bad39a49a9497-0">
            <seg xml:id="i-dbae5eaaf5fc5c81-0">
              Fru talman! Jag tackar ministern för svaret.
            </seg>
            <seg xml:id="i-ac002293c945818f-0">
              För den enskilde är mobbningen alltid en tragedi. I Sverige har
              man årligen kunnat konstatera ungefär 300 självmord där mobbning
              varit orsaken. Arbetsmarknadsministern pekar i svaret på Arbetsmiljöverkets
              föreskrifter mot kränkande särbehandling och att dessa måste följas
              upp. Mobbning är ett problem som ökat på senare år. Mellan 1998
              och 2001 ökade antalet anmälda fall enligt Arbetsmiljöverkets
              statistik med 60 % bland män och med 90 % bland kvinnor. Tre fjärdedelar
              av mobbningsanmälningarna gäller kvinnor. Huvuddelen av anmälningarna
              kommer från områden där man arbetar med människor och som sysselsätter
              många kvinnor omsorg, sociala tjänster, hälso- och sjukvård, utbildning.
            </seg>
            <seg xml:id="i-f9223c27ff16b310-0">
              Den offentliga sektorn, som vi politiker är ansvariga för, också
              som arbetsgivare, är kraftigt överrepresenterad. Det borde mana
              till mer eftertanke och ett tydligare ansvarstagande från ministerns
              sida än att bara säga att det inte är meningsfullt att ta några
              andra initiativ i frågan.
            </seg>
          </u>
          <note type="speaker" xml:id="i-595dc7d97594731e-0">
            Anf. 81 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-5">
            <seg xml:id="i-6488384caa591ffd-0">
              Fru talman! Jag har grunnat på den här frågan eftersom jag på
              grund av någon fadäs i kammaren fick extra lång betänketid. Jag
              har funderat dels på vad som gäller, dels på vad jag själv tycker
              och kan gott medge att mobbningsfrågan inte är en fråga som jag
              bedrivit rivstarter med under den här mandatperioden. Jag har
              inte gjort det. Frågan kommer dock upp i debatten och är en del
              av den löpande verksamheten. Nu tänkte jag igenom detta och vill
              gärna redovisa det lite mer samlat.
            </seg>
            <seg xml:id="i-e4ad51dc874b6325-0">
              Jag håller med om den beskrivning som ges av hur kränkande mobbning
              är och vilka stora konsekvenser det får för den som drabbas. Jag
              håller också med om beskrivningen att det naturligtvis skapar
              risk för både psykisk och fysisk ohälsa, sämre självkänsla och
              social isolering. Jag kan mycket väl tänka mig att det även finns
              situationer som direkt leder till självmordstankar.
            </seg>
            <seg xml:id="i-93e7beae59dc3f39-0">
              Så ser verkligheten ut, och när sådana kränkningar förekommer
              drabbar det hela arbetsgrupper och hela arbetsplatser. Det drabbar
              alltså inte enbart den enskilde. Effektiviteten minskar. Toleransen
              mot påfrestningar och möjligheten, viljan och förmågan att ta
              sig an arbetsuppgifter minskar. Vantrivseln och personalomsättningen
              ökar. Man kan räkna upp alla dessa faktorer. Jag gör det mest
              för att det var nödvändigt för mig att tänka igenom hur jag såg
              på detta.
            </seg>
            <seg xml:id="i-22dadbd639a55be1-0">
              Jag tror att den mobbning som vi nu pratar om, den som finns
              i arbetslivet, många gånger kan ha att göra med arbetsorganisatoriska
              frågor på arbetsplatsen. När den typen av trakasserier uppstår
              kan det vara en följd av att det brister i själva arbetsmiljön
              på en arbetsplats, även om man med arbetsmiljö många gånger tänker
              på andra företeelser än just den psykosociala arbetsmiljön.
            </seg>
            <seg xml:id="i-1b037ae1f9ac5f43-0">
              När jag säger att vi har ett regelverk som ska fånga upp den
              här problematiken betyder det inte att så sker överallt tvärtom.
              När så inte sker får det den typen av konsekvenser som vi nu diskuterar.
              Jag kan i min egenskap av ansvarig minister säkert göra mer jag
              vill ha det sagt men jag tror också att man kan göra mycket mer
              på arbetsplatsen både för att motverka och kanske också hantera
              den mobbning som uppstår.
            </seg>
            <seg xml:id="i-4d70e966c2b09f35-0">
              Det handlar om möjligheten och rätten att på ett riktigt sätt
              introducera personal, utbilda chefer, genomföra regelbundna planeringssamtal
              och arbetsplatsträffar, skapa delaktighet genom att göra de anställda
              delaktiga i det som händer på arbetsplatsen, utforma en arbetsmiljöpolicy
              samt uppmuntra till en öppen kommunikation. Det är sådant som
              en arbetsgivare faktiskt är skyldig att göra, eller i varje fall
              har ansvar för att se till att det blir gjort. Därmed faller frågan
              tillbaka till att bland annat bli en arbetsmiljöfråga på den enskilda
              arbetsplatsen.
            </seg>
          </u>
          <note type="speaker" xml:id="i-d5de11574ffa402a-0">
            Anf. 82 CHRISTER WINBÄCK (fp):
          </note>
          <u who="christer_winback_aac958" xml:id="i-648bad39a49a9497-1">
            <seg xml:id="i-fa20d4a4cdf4296c-0">
              Fru talman! Jag tackar ministern även för det svaret och beklagar
              den fadäs som inträffade, men uppenbarligen gav det ministern
              en chans till extra eftertanke i frågan.
            </seg>
            <seg xml:id="i-12dad27922e43937-0">
              Jag vill säga att denna fråga är mycket stor, och den har blivit
              allt större. Jag påstår fortfarande att flera hundra människor
              om året, uppemot 300 människor, tar sitt liv på grund av mobbning.
              De inte bara har tankar på självmord utan tar de facto sina liv.
              Ungefär 10 % av personerna på våra arbetsplatser känner sig på
              ett eller annat sätt mobbade av arbetskamrater eller chefer. Ofta
              handlar det om chefer. Jag håller med om att arbetsorganisation,
              svagt ledarskap och annat många gånger spelar stor roll i denna
              problematik. Med tanke på det som händer, med tanke på hur det
              drabbar människorna och med tanke på det stora antalet döda varje
              år är det nästan att jämföra med trafiken och antalet trafikdödade.
              På något sätt undrar jag var nollvisionen för denna grupp finns.
              Vilka fler åtgärder ska vi vidta?
            </seg>
            <seg xml:id="i-773d2d681b3404e0-0">
              Arbetsmiljöverket har ett ansvar för frågan det är riktigt. I
              svaret säger arbetsmarknadsministern att jag frågar om det är
              ett tillräckligt bra redskap. Min fråga är egentligen om det är
              ett tillräckligt redskap. Jag betvivlar inte att de gör sitt bästa
              för att skapa möjligheter, föreskrifter och annat för att göra
              det hela så bra som möjligt. Frågan är: Vad mer kan vi göra för
              att förhindra självmorden och få någon form av nollvision och
              en handlingsplan så att vi de facto minskar risken för den gruppen?
            </seg>
            <seg xml:id="i-7d4921ac0a1547d4-0">
              Frågan har varit på tapeten vid flera tillfällen i kammaren.
              Både vår nuvarande och vår tidigare arbetsmarknadsminister har
              svarat att frågan är viktig och att man följer den noga. Trots
              detta växer problemet, och därför är det viktigt att vi tillsammans
              på olika sätt försöker motverka problemet så att det minskar och
              helst av allt upphör.
            </seg>
            <seg xml:id="i-f958c620a14c21e2-0">
              Det är bra att vi har lagar mot diskriminering på arbetsmarknaden
              på grund av kön, etnisk tillhörighet, funktionshinder med mera,
              men varför inte ha en kraftfull lagstiftning mot diskriminering
              över huvud taget? Jag vill ha en haverikommission för varje dödsfall
              som kan härröras till denna problematik, en konkret handlingsplan
              med resurser för att stoppa detta. Jag vill ha en riktig nollvision,
              och jag vill ha den nu.
            </seg>
          </u>
          <note type="speaker" xml:id="i-583f9ccfd4416929-0">
            Anf. 83 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-6">
            <seg xml:id="i-de2cab8bfcf56380-0">
              Fru talman! Jag kommer efter den här diskussionen inte till någon
              annan slutsats än att de regelverk vi har i allt väsentligt är
              tillfyllest. Jag ser väl snarare, precis som jag sade tidigare,
              att frågan gäller tillämpningen av de regelverk som finns. Arbetsmiljöreglerna
              i Sverige är skarpa, liksom i många andra länder. När det brister
              är det just i efterlevnaden av reglerna. För att få efterlevnaden
              att fungera krävs det förstås tillsyn. Där har vi dels Arbetsmiljöverket,
              dels skyddsombuden. Även om skyddsombuden inte direkt utövar tillsyn
              ska de dock medverka till, och har också möjlighet, att vidta
              åtgärder om det finns uppenbara brister i arbetsmiljön.
            </seg>
            <seg xml:id="i-8db47d4840e6b666-0">
              Det är den vägen jag tycker vi har anledning att fortsätta att
              gå. Jag har inget som helst emot att vi på olika sätt intensifierar
              informationen och påtryckningarna mot arbetsplatserna för att
              även uppmärksamma detta, och jag diskuterar det gärna.
            </seg>
            <seg xml:id="i-8040016614fca5fc-0">
              Det här är en svår arbetsmiljöproblematik, om vi håller oss till
              arbetsplatserna. Det är subtilt. Det är så mycket enklare med
              maskiner som brister än med människor som brister. Det är mycket
              lättare att åtgärda. Man kommer i olika relationskomplikationer
              med varandra när man ska ingripa, vare sig det är arbetsgivaren
              eller arbetskamrater, och det är inte enkelt. Men det är klart
              att tillsynen och informationen är viktig.
            </seg>
            <seg xml:id="i-3308b22c694eb70b-0">
              Skulle Christer Winbäck vilja berätta en sak för mig? Jag vågar
              inte göra ett skarpt påstående, som jag har gjort tidigare i debatten
              eftersom jag där vet precis var Folkpartiet står. I den här frågan:
              Är det så att ni avser att göra nedskärningar i tillsynsverksamheten
              på arbetsmiljöområdet, i Arbetsmiljöverket? Det vore ju i så fall
              djupt olyckligt, inte minst mot bakgrund av den här frågan. Kanske
              Christer Winbäck kan ge någon vägledning för mig? Jag tycker mig
              ha observerat detta, men jag är inte tvärsäker.
            </seg>
          </u>
          <note type="speaker" xml:id="i-dbaceab0e419985d-0">
            Anf. 84 CHRISTER WINBÄCK (fp):
          </note>
          <u who="christer_winback_aac958" xml:id="i-648bad39a49a9497-2">
            <seg xml:id="i-6f334e13543d51b3-0">
              Fru talman! Det är bra att vi tar tid att tänka igenom den här
              frågan, som ministern tidigare har påpekat. Jag tror att det är
              en väldigt viktig fråga, som jag har sagt någon gång tidigare,
              och att den tyvärr växer och blir allt större.
            </seg>
            <seg xml:id="i-752289adfa1af6ba-0">
              Jag tror också att vi har en hel del bra saker när det gäller
              hur vår lagstiftning ser ut, men tillämpning och efterlevnad är
              viktiga frågor. Arbetsmiljöverket har ett ansvar för att se till
              att arbetsplatserna på olika sätt går igenom och gör saker runt
              detta, men jag känner fortfarande att det uppenbarligen inte räcker.
              Frågan är: Var ska vi sätta in någon form av mer stöd?
            </seg>
            <seg xml:id="i-f5e0b209df44439e-0">
              Jag har många brev och handlingar här från personer som har hört
              av sig till mig och som jag har träffat på senare tid som berättar
              sina historier. Det handlar många gånger inte bara om kränkning
              på arbetsplatsen. Det handlar också om kränkning när man sedan
              försöker bli trodd att det här faktiskt har inträffat hos facket,
              hos försäkringskassa och hos andra, vilket gör att man blir än
              mer förtvivlad.
            </seg>
            <seg xml:id="i-b972b02749d70980-0">
              Att skapa möjligheter till utbildning och kunskap i frågan är
              väldigt viktigt så att man på olika sätt kan ge stöd och råd efter
              de behov som finns. Den offentliga sektorn är en stor bov i det
              här pusselbit, kanske man ska säga i stället där läkare, sjuksköterskor
              och andra, både som vårdgivare och arbetsgivare i vissa fall,
              står handfallna eftersom man inte har kunskap och kompetens runt
              detta.
            </seg>
            <seg xml:id="i-350e7af54a0fd5e7-0">
              Jag tror att det är viktigt att den här frågan tas på allvar
              och att de här personerna känner att de blir trodda, bekräftade,
              utredda och rehabiliterade så att de kommer tillbaka till arbetslivet,
              och att chefer och andra inom offentlig sektor och på andra ställen
              får kunskap på ett tydligare sätt om den här problematiken. Det
              tror jag är viktigt.
            </seg>
          </u>
          <note type="speaker" xml:id="i-ef5ca9a1cddf6e2f-0">
            Anf. 85 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-3">
            <seg xml:id="i-74fb0982348ac8a1-0">
              Fru talman! Eftersom jag ändå var här och väntade på nästa debatt
              tänkte jag att jag kunde passa på att påtala att vi inte föreslår
              någon sådan neddragning. Med tanke på med vilken tvärsäkerhet
              felaktiga utsagor om vår politik har gjorts förut var det förvånande
              att just den här kom så tveksamt, men det är lika felaktigt som
              en del andra påståenden som uttalats tidigare.
            </seg>
            <seg xml:id="i-236d499876c25aed-0">
              Däremot tror jag nog att vi alla kan vara överens om att dagens
              ordning uppenbarligen inte är tillräckligt bra eftersom det händer
              så mycket och inte fungerar tillräckligt bra ute på arbetsplatserna,
              men det är en annan historia. Jag tror att vi kan vara överens
              om att man skulle behöva få det här att fungera betydligt bättre.
            </seg>
          </u>
          <note xml:id="i-b76b9c8832a118a5-9">
            Överläggningen var härmed avslutad.
          </note>
          <note xml:id="i-7245b673730bc80b-0">
            12 § Svar på interpellation 2005/06:438 om arbetsskador av kvicksilver
          </note>
          <note type="speaker" xml:id="i-e991495639e2f3e1-0">
            Anf. 86 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-a3fa620a3a6377dd-0">
            <seg xml:id="i-6d4900499bc0a888-0">
              Fru talman! Anita Brodén har frågat mig följande.
            </seg>
            <seg xml:id="i-997f7d18b7bb8921-0">
              De regler och råd som gäller har meddelats av Arbetsmiljöverket.
              Min uppfattning är att dessa regler och råd är tydliga och ändamålsenliga.
            </seg>
            <seg xml:id="i-664ae07aa58cc318-0">
              Förändringar kan inte åstadkommas enbart genom regler, utan reglerna
              måste följas upp med tillsyn och informationsinsatser. Detta är
              ett långsiktigt arbete. Det är Arbetsmiljöverkets ansvar att,
              inom ramen för tillgängliga resurser, utföra detta arbete. De
              regler och råd som har meddelats av verket finns lättillgängliga
              via nätet sedan åtskilliga år tillbaka.
            </seg>
            <seg xml:id="i-9db0be94a5ccedb4-0">
              Sambandet mellan kvicksilverexponering och sjukdom är välkänt
              sedan många år. Den uppmärksamhet som fanns kring frågan omkring
              1990 ledde till noggranna utredningar, skärpta regler och prioriteringar
              inom tillsynen. Om man följer de regler och råd som finns löper
              de som nu arbetar med amalgam i praktiken ingen risk. I individuella
              fall kan det finnas osäkerhet om sambandet mellan kvicksilverexponering
              och symtom, särskilt om exponeringen ligger flera år tillbaka
              i tiden. Denna osäkerhet kan troligen aldrig helt försvinna, men
              med nya forskningsrön kan den minska. Även detta fordrar snarare
              långsiktigt arbete inom ramen för tillgängliga resurser än tillfälliga
              åtgärder som en särskild kommission eller liknande.
            </seg>
            <seg xml:id="i-b89591faa71ef91a-0">
              Det är viktigt att både arbetsskador på grund av kvicksilverexponering
              och oro för skador tas på stort allvar. Oron kan i sig naturligtvis
              vara en källa till ohälsa. De insatser, till exempel forskning,
              tillsynsåtgärder och utredningar, som har gjorts i Sverige, visar
              att man ser allvarligt på dessa problem. Jag kommer att fortsätta
              att följa denna fråga noga.
            </seg>
            <seg xml:id="i-1808d788a35c3692-0">
              Som jag tidigare framfört avgörs frågan om ersättning från arbetsskadeförsäkringen
              av domstol med utgångspunkt i rådande forskningsläge. En omprövning
              av tidigare beslut om avslag kan alltid göras om nya forskningsrön
              visar att övervägande skäl talar för ett samband mellan exponeringen
              och de aktuella symtomen.
            </seg>
          </u>
          <note xml:id="i-6ee68c77cfbc8a70-0">
            Anf. 87 ANITA BRODÉN (fp):
          </note>
          <u who="sonia_karlsson_0d0065" prev="cont" xml:id="i-56a816fc98bd904a-0">
            <seg xml:id="i-2dccbae54fd797d2-0">
              Fru talman! Jag vill börja med att tacka arbetsmarknadsministern
              för svaret. Bakgrunden till min interpellation är det faktum att
              ett antal tandsköterskor under lång tid bedrivit en kamp för att
              visa på sambandet mellan deras kvicksilverexponering och ohälsa.
              I tv-programmet Uppdrag granskning under våren fick den här frågan
              förnyad aktualitet då de norska och danska tanksköterskorna kraftfullt
              agerat och samlat sig. Den norska och den danska staten tycks
              också ta det här på djupaste allvar.
            </seg>
            <seg xml:id="i-7f0a53fbf47ae336-0">
              Jag har i denna interpellation ställt några mycket konkreta frågor
              till ministern, frågor som jag här och nu kommer att upprepa för
              att om möjligt få något tydligare svar.
            </seg>
            <seg xml:id="i-a5ed7bf67a73f5e4-0">
              Min första fråga handlade om det nämnda arbetarskyddsbladet.
              Redan 1929 slog Kungl. Maj:t fast att arbete med bland annat kvicksilver
              och amalgam skulle omfattas av föreskrifter. 1956 antogs föreskrifter
              om bly som förbjöd kvinnor i fertil ålder att till och med vistas
              inom de speciella arbetsområden där bly hanterades. Det gällde
              exempelvis i mitt länsförbund vid Tudor i Nol. 1989 fick vi det
              som ministern också beskriver, råd och anvisningar. Där finns
              tydligare råd och anvisningar om hur man ska agera vid kvicksilverhantering.
              Men det visade sig att det inte var någon föreskrift. Anvisningar
              har som bekant inte samma tyngd och är inte tvingande.
            </seg>
            <seg xml:id="i-594c5bc76533ca0c-0">
              Arbetarskyddsbladet, nr 68 för att vara precis, var tidigare
              under åren svårtillgängligt. Det fanns inte på kliniker, det fanns
              inte tillgängligt vid utbildningar och det fanns heller inte tillgängligt
              för alla skyddsombud eller all personal.
            </seg>
            <seg xml:id="i-45234191eddc6dd5-0">
              Det är det som har ställt till många problem, för det har inneburit
              att arbete med kvicksilver har skett utan skyddsutrustning. Om
              man hade haft arbetarskyddsbladen tillgängliga hade man kunnat
              läsa i föreskrifterna att man ska använda skyddsutrustning. Det
              har också inneburit bristande information till och med vad gäller
              utbildningar. Tandvårdspersonal har i decennier utbildats utan
              att problematiken med kvicksilverhantering tagits upp och vad
              man ska tänka på.
            </seg>
            <seg xml:id="i-3be38f94c65086a9-0">
              Den problemställning som jag lyfter fram här i dag handlar inte
              om den situation som råder i dagsläget, för nu känner vi till
              allvaret med att hantera kvicksilver. Dessutom är amalgam från
              2007 inte tillåtet. Det är de som har varit anställda under ett
              stort antal år och har hanterat kvicksilver som har utsatts för
              kvicksilverångor. De har till och med bearbetat kvicksilver i
              sina händer.
            </seg>
            <seg xml:id="i-76c4ccebef47c0f3-0">
              Jag har två konkreta frågor till ministern:
            </seg>
            <seg xml:id="i-07c65e00fe67e43a-0">
              Delar ministern min uppfattning att samhället bär ett ansvar
              för denna brist på information och att föreskrifter inte utarbetats?
            </seg>
            <seg xml:id="i-3a6706f2b636064a-0">
              Delar ministern min uppfattning att det har varit en allvarlig
              brist att man inte i utbildningar undervisat om kvicksilver och
              dess hantering som det är viktigt att man beaktar?
            </seg>
          </u>
          <note type="speaker" xml:id="i-92ffaeda9ac61fda-0">
            Anf. 88 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-a3fa620a3a6377dd-1">
            <seg xml:id="i-6dcf15a6f4ba83d0-0">
              Fru talman! Jag är inte alldeles tvärsäker på att jag kan svara
              på frågan på annat sätt än på det sätt som jag har formulerat
              det i interpellationssvaret när det gäller information och vilket
              ansvar som finns från samhällets sida, i synnerhet inte när det
              gäller lång tid tillbaka. Men grunden för den moderna arbetsmiljölagstiftningen
              är att arbetsgivaren har ansvaret för både all kunskap och all
              information och är ansvarig för att varje arbetstagare som utsätts
              för risk eller fara blir medvetandegjord om risken. Detta är klockrent
              arbetsgivarens ansvar. Sedan finns det förstås en mängd olika
              situationer där det brister och olika förklaringar till det.
            </seg>
            <seg xml:id="i-8185aa3e8d7bea2b-0">
              Arbetarskyddsbladet kan jag inte uttala mig närmare om. När jag
              läste Anita Brodéns interpellation utgick jag från att det i grunden
              är en arbetsgivarskyldighet att se till att kunskap finns om risker.
              Sedan är det förstås en samhällsangelägenhet och ett ansvar för
              samhället att initiera forskning och på olika sätt ta initiativ
              så att kunskap bringas i dagen, om det finns sådan, och att det
              också påverkar lagstiftningen.
            </seg>
            <seg xml:id="i-308697254849bf86-0">
              Jag samtalar gärna en stund till om detta, därför att jag har
              i grunden en väldigt stark förståelse för den här frågeställningen.
              Jag har i familjen personliga tragiska erfarenheter av förgiftningar
              i samband med arbete. Och jag har ägnat ett halvt liv i måleribranschen
              åt kemiska hälsorisker och vet hur kolossalt förödande och förrädiska
              dessa risker är. Det är risker man utsätts för som inte märks,
              som inte syns och inte luktar och som det är nästan omöjligt att
              utan djup kunskap skydda sig mot. Jag har många gånger sett framför
              mig människors arbetsliv, där man går till jobbet med yrkesstolthet,
              är glad och vill göra sitt bästa. Men i detta arbete exponeras
              man år efter år för någonting som är så farligt att man kan dö
              av det. Det är förfärligt! Därför är det alldeles nödvändigt att
              vi hela tiden letar och jagar kunskap.
            </seg>
            <seg xml:id="i-62d4cd6f4617cf29-0">
              När jag har sökt kunskap åt mig själv kring detta historiskt
              har jag förstått att vi har bedrivit forskning i Sverige och egentligen
              forskat så mycket att vi i dag inte riktigt vet vad vi mer kan
              forska om. Därför har inställningen från vår sida varit att vi
              nu hakar på och ser vad Danmark och Norge gör, som i ett senare
              skede har uppmärksammat detta. Vi gjorde det tidigare på 90-talet
              och kanske ännu tidigare. Nu är Danmark och Norge i gång, och
              då ska vi ta till oss det som de eventuellt hittar.
            </seg>
            <seg xml:id="i-5e9001126cb81121-0">
              Jag ser poängen i det som Anita Brodén tar upp, nämligen inte
              bara skyddet för exponering som man kan utsättas för just i dag
              utan också hur man med bättre kunskap kan få möjlighet att reparera
              sådant som har blivit fel tidigare, inte minst när det gäller
              ersättningar och sådana saker.
            </seg>
            <seg xml:id="i-5f33b064e3dfd79a-0">
              Jag följer också vad SKTF gör. De håller också min kunskap uppe
              på detta område under den här processen.
            </seg>
          </u>
          <note xml:id="i-c4022cf039a585db-0">
            Anf. 89 ANITA BRODÉN (fp):
          </note>
          <u who="sonia_karlsson_0d0065" prev="cont" xml:id="i-56a816fc98bd904a-1">
            <seg xml:id="i-fbed8020e7e95d01-0">
              Fru talman! Det är positivt att höra ministerns engagemang och
              förståelse för problematiken och att arbetsgivaren har ett informationsansvar,
              som ministern sade. Det visar att det åligger samhället ett mycket,
              mycket tungt och stort ansvar.
            </seg>
            <seg xml:id="i-f50edefc4575b878-0">
              De frågor som jag inte i dag har möjlighet att få direkt besvarade
              ber jag att få återkomma till i skriftliga frågor framöver.
            </seg>
            <seg xml:id="i-9b64898f39935340-0">
              Ministern menar i sitt svar att långsiktigt arbete inom ramen
              för tillgängliga resurser är att föredra framför en kommission.
              Då vill jag lyfta fram att inom EU har man arbetat väldigt mycket
              med de här frågorna, bland annat i EU:s kvicksilverstrategi men
              också i Reach.
            </seg>
            <seg xml:id="i-188b9cf95479848f-0">
              Jag plockade fram EU:s kvicksilverstrategi häromdagen och skulle
              vilja citera ett utdrag därur som är oerhört starkt. Så här står
              det: Höga doser kan vara skadliga för människan, men även relativt
              låga doser kan få allvarliga följder för nervsystemets utveckling,
              och nyligen har låga doser kopplats till skadliga effekter på
              hjärt- och kärlsystem samt immun- och fortplantningssystemen.
              Kvicksilvret är svårnedbrytbart och kan i miljön ändra form till
              metylkvicksilver. Och metylkvicksilver är, precis som ministern
              var inne på, luktfritt och oerhört förrädiskt på så sätt. Metylkvicksilver
              är den giftigaste formen av kvicksilver. Den tar sig lätt in i
              moderkakan och genom blod- och hjärnbarriären och kan på så sätt
              hindra den mentala utvecklingen även hos foster. Följaktligen,
              står det, måste problemet att kvinnor i fruktsam ålder och barn
              exponeras för kvicksilver tas på största allvar. Den största källan
              till kvicksilverexponering är för de flesta människor inandning
              av kvicksilverångor från amalgamfyllningar.
            </seg>
            <seg xml:id="i-4439339e0c2a1206-0">
              Anser ministern att EU:s kvicksilverstrategi är av sådan dignitet
              att dess slutsatser visar på kvicksilvrets skadliga påverkan på
              människan?
            </seg>
            <seg xml:id="i-65c10f4b051aae1b-0">
              Ministern var inne på de svenska utredningar och forskningsrapporter
              som vi har genomfört. I ett antal av utredningarna finns ett sidodirektiv
              om att man också ska titta på människor som är anställda som har
              hanterat detta, men det har man alltså inte gjort. Så man har
              inte fullföljt direktiven. Det handlar om LEK-utredningen. Det
              handlar om utredningen Kontroll och tillsyn av dentala material
              från 1986. Men inte heller dentalmaterialutredningen har tagit
              med den här delen. Därför skulle jag vilja ställa frågan till
              ministern om ministern är beredd att faktiskt titta på vad som
              har brustit och om man i så fall skulle kunna förtydliga och förnya
              direktivet.
            </seg>
            <seg xml:id="i-586d978367ad63ca-0">
              Jag är glad att ministern pratar om Danmark och Norge och att
              man vill haka på. Jag hoppas att vi är aktiva i den processen
              och medverkar i det nordiska arbetet.
            </seg>
            <seg xml:id="i-7ad42afa4eb7193d-0">
              Men det finns också annan internationell forskning från Kanada,
              Nya Zeeland, Japan, Holland och Kina som belyser sambandet. Det
              här är också viktigt. En fråga till ministern är om ministern
              är beredd att ta in den internationella forskning som faktiskt
              påvisar att det finns ett samband mellan en exponering och ohälsa.
            </seg>
          </u>
          <note type="speaker" xml:id="i-1e051aa8a8568b03-0">
            Anf. 90 Statsrådet HANS KARLSSON (s):
          </note>
          <u who="sonia_karlsson_0d0065" next="cont" xml:id="i-a3fa620a3a6377dd-2">
            <seg xml:id="i-2239f884399c9b6e-0">
              Fru talman! Jag har av erfarenhet lärt mig att inte göra för
              starka utfästelser från riksdagens talarstol innan man har tänkt
              igenom allt. Jag kommer att göra ett par deklarationer. Jag är
              beredd att följa och titta på det som är viktigt i de här sammanhangen.
            </seg>
            <seg xml:id="i-f26ccd1722f23a0b-0">
              När vi på 70-talet i måleribranschen då var jag aktiv målare
              och så småningom företrädare för målarna försökte påvisa sambandet
              mellan hjärnskador och lösningsmedel i arbetet kom det inte från
              himlen. Det trillade inte ned över oss. Den kunskapen var vi tvungna
              att jaga fram. Vi var tvungna att leta, bråka, böka och stöka
              för att få i gång forskning, hitta kunskap och visa på samband.
              Det är ett gigantiskt opinionsarbete som måste göras parallellt
              med adekvat forskningsarbete.
            </seg>
            <seg xml:id="i-4b2ff1a078a960cc-0">
              Jag välkomnar därför den här debatten. Tidigare i våras uppmärksammade
              SKTF mig på att man letar bland sina medlemmar för att hitta exempel
              på fall där sambandet kan påvisas. Då blev jag uppmärksammad på
              problemet mer konkret. Jag förstår att det pågår en debatt bland
              berörda i den här frågan.
            </seg>
            <seg xml:id="i-72fa255119fff32d-0">
              Jag är glad för ditt engagemang, Anita Brodén. Jag kommer, hoppas
              jag, att svara upp mot de krav som finns för att pröva vilka vägar
              vi kan ta oss fram för att förbättra situationen, både för att
              förebygga och för att upptäcka samband. Om det finns ny kunskap
              som tidigare inte har varit känd kommer jag att finnas där för
              att ta till mig den.
            </seg>
          </u>
          <note xml:id="i-e9b632e849a6e566-0">
            Anf. 91 ANITA BRODÉN (fp):
          </note>
          <u who="sonia_karlsson_0d0065" prev="cont" xml:id="i-56a816fc98bd904a-2">
            <seg xml:id="i-e90a36249c4293c6-0">
              Fru talman! Jag vill tacka ministern för det positiva svaret.
              Även om det inte är konkret i detalj känner jag att ministern
              är engagerad och vill ta den här frågan på djupaste allvar. Det
              är något enormt för väldigt många hundratals tandsköterskor att
              höra. Många av dem har för mig berättat att de inte har blivit
              hörda på 20 år. Att få det här beskedet tror jag upplevs mycket
              positivt.
            </seg>
            <seg xml:id="i-4d0c14e6c109fb26-0">
              Fyra tandsköterskor har genom sina socialförsäkringsnämnder fått
              sin ohälsa klassad som arbetsskada. Flera tandsköterskor är i
              färd med att överklaga. Det kanske kan vara en ytterligare uppmuntran
              till dem att ministern tar det här på allvar och att man tittar
              ordentligt på det.
            </seg>
            <seg xml:id="i-af4fe4612b5d64ff-0">
              Min förhoppning är att ministern tar tag i detta lika kraftfullt
              som man gjorde på den tiden när asbest var aktuellt. Det blev
              en oerhört kraftig manifestation. Människor fick möjlighet till
              hälsokontroll och man visade att man tog situationen på allvar.
              Man kan aldrig få tillbaka ett friskt liv, men vi politiker kan
              ändå ge människor upprättelse där samhället har brustit på ett
              eller annat sätt och där människor har exponerats för exempelvis
              kvicksilver.
            </seg>
            <seg xml:id="i-59cddbbfe2cd99fd-0">
              Jag tror att den här debatten har kunnat bidra till det i någon
              mån.
            </seg>
          </u>
          <note xml:id="i-b76b9c8832a118a5-10">
            Överläggningen var härmed avslutad.
          </note>
          <note xml:id="i-ee5291af1ea53000-0">
            13 § Svar på interpellation 2005/06:479 om sjuklöneansvaret och
            sysselsättningen
          </note>
          <note type="speaker" xml:id="i-d8379c97356cd20c-0">
            Anf. 92 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-7">
            <seg xml:id="i-2e36c953cb776d8b-0">
              Fru talman! Karin Pilsäter har frågat mig om jag är beredd att
              diskutera en förändring av sjuklöneansvaret för mindre företag
              och om jag åtminstone är beredd att låta ansvaret för rehabiliteringsutredningar
              återgå till Försäkringskassan.
            </seg>
            <seg xml:id="i-53906818556fee2a-0">
              Inledningsvis vill jag hålla med Karin Pilsäter om att bilden
              är entydig. De nya jobben är på väg. En bidragande orsak till
              att det går bra för Sverige är som bland andra Konjunkturinstitutet
              har påpekat att vi fått bukt med den stigande sjukfrånvaron som
              nu i stället minskar.
            </seg>
            <seg xml:id="i-a599b41045c3778d-0">
              Regeringens uppfattning är att arbetsplatsen är av central betydelse
              för att förebygga långtidssjukskrivning och för att hjälpa de
              personer som är långtidssjukskrivna tillbaka till arbete. Arbetsplatsens
              stora påverkan på hälsan och risken för sjukfrånvaro har belagts
              i en rad studier.
            </seg>
            <seg xml:id="i-bc2251dc4111feda-0">
              För ungefär ett och ett halvt år sedan infördes en ekonomisk
              drivkraft för arbetsgivare att medverka till minskad sjukfrånvaro.
              Arbetsgivare betalar 15 % av sjukpenningen för heltidssjukskrivna.
              Kostnaden försvinner när den sjukskrivne återgår i arbete på minst
              deltid eller deltar i rehabilitering. I korthet innebär medfinansieringen
              att arbetsgivare som har låg sjukfrånvaro premieras med låga kostnader
              medan arbetsgivare som har mer omfattande sjukfrånvaro stimuleras
              till åtgärder.
            </seg>
            <seg xml:id="i-a03158cb312bfd58-0">
              Regeringens erfarenhet är att medfinansieringen har fungerat
              väl och bidragit till ökad aktivitet på arbetsplatserna för att
              minska sjukfrånvaron.
            </seg>
            <seg xml:id="i-939c52264a8a879d-0">
              När medfinansieringsreformen arbetades fram togs särskild hänsyn
              till mindre arbetsgivare. De skulle inte behöva drabbas av orimliga
              kostnader. Medfinansieringen försågs med ett tak och ett golv.
              Ingen arbetsgivare betalar mer än 4 % av årslönesumman i medfinansieringsavgift,
              och de första 12 000 kronorna i avgift är ett fribelopp som inte
              behöver betalas. Arbetsgivarnas medfinansieringskostnader stannar
              därmed inom rimliga proportioner även vid extremt hög sjukfrånvaro
              hos det mindre företaget.
            </seg>
            <seg xml:id="i-f99492c7a2dd5f36-0">
              I samband med reformen sänktes även arbetsgivaravgiften och tredje
              sjuklöneveckan slopades. Enligt regeringens förhandsbedömning
              skulle därmed cirka 98 % av arbetsgivarna med upp till 19 anställda
              få sänkta kostnader.
            </seg>
            <seg xml:id="i-7f2facbbd305fb01-0">
              De preliminära uppgifter som vi fått från Försäkringskassan tyder
              också på att antalet mindre företag som påförts avgifter är mycket
              litet. I den utvärdering av de nya reglerna som regeringen beställt
              av ett antal forskningsinstitutioner kommer effekterna för mindre
              företag och på sysselsättningen att studeras. En första rapport
              ska lämnas nu till sommaren och slutrapporten kommer om ett år.
            </seg>
            <seg xml:id="i-aac1c12a6eb0b207-0">
              Med anledning av arbetsgivares faktiska skydd mot omfattande
              medfinansieringskostnader finner jag ingen anledning att i dagsläget
              diskutera förändringar av mindre arbetsgivares medfinansieringsansvar.
            </seg>
            <seg xml:id="i-f4f2faadd9572fce-0">
              Jag nämnde tidigare att en betydande del av sjukfrånvaron är
              arbetsrelaterad. I en undersökning genomförd av Riksförsäkringsverket
              2003 ansåg exempelvis 82 % av de långtidssjukskrivna med psykiska
              besvär att så var fallet. Det är därför viktigt att arbetsgivaren
              tillsammans med den sjukskrivne utreder vad som kan göras på arbetsplatsen
              för att den anställde ska kunna arbeta igen. Jag är mot denna
              bakgrund inte beredd att göra någon förändring av arbetsgivarnas
              skyldighet att genomföra rehabiliteringsutredningar.
            </seg>
            <seg xml:id="i-c2d413b8a5f16316-0">
              Fru talman! Regeringens strategi för ökad hälsa i arbetslivet
              har varit att aktivera alla aktörer arbetsgivare, Försäkringskassan,
              arbetsförmedlingen och inte minst sjukvården. Engagemanget hos
              alla dessa har stark bidragit till en god utveckling. Under mandatperioden
              har sjukfrånvaron minskat med över 30 % och nu minskar även antalet
              nybeviljade sjukersättningar kraftigt. Regeringen avser att arbeta
              vidare efter denna strategi som visat sig framgångsrik såväl ur
              ett mänskligt som ur ett samhällsekonomiskt perspektiv.
            </seg>
          </u>
          <note type="speaker" xml:id="i-4112a96212b46b24-0">
            Anf. 93 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-4">
            <seg xml:id="i-40189fc89092fadf-0">
              Fru talman! Jag ber att få tacka för svaret. Det var ju väldigt
              tydligt. Ministern är inte beredd att göra någon förändring av
              arbetsgivarnas skyldighet att betala medfinansiering och han är
              inte beredd att diskutera någon förändring av skyldigheten att
              genomföra en rehabiliteringsutredning.
            </seg>
            <seg xml:id="i-f0d07bc6695781d6-0">
              Jag skulle vilja säga att analysen av problemsituationen möjligen
              borde leda fram till en mer öppen attityd till att förändra rehabiliteringsansvaret.
              Samma sak gäller medfinansieringen.
            </seg>
            <seg xml:id="i-f02814ba7b8defc1-0">
              När det gäller sjukfrånvaron har regeringen först låtit hela
              systemet förfalla totalt, och sjukfrånvaron och sjukpensioneringarna
              har fullkomligt exploderat. Sedan, när detta har pågått under
              sex sju år, börjar man göra någonting och kallar strategin framgångsrik.
              Det är ganska fantastiskt. Om över en halv miljon människor är
              förtidspensionerade, och om sjukfrånvaron har ökat så radikalt
              som skedde från 1997 och framåt, då inser vem som helst att det
              krävs ganska enkla mått och steg för att nå förbättringar från
              det väldigt dåliga utgångsläget. Om strategin är framgångsrik
              ur ett mer objektivt perspektiv kan man nog sätta frågetecken
              för. Vi i Folkpartiet anser att det behövs en rad andra kompletterande
              förändringar när det gäller kontroller, uppföljningar, vårdinsatser
              och rehabilitering.
            </seg>
            <seg xml:id="i-b142e4d96c1f8399-0">
              Även om arbetsgivaravgiften nu sänktes, så att företagen i genomsnitt
              inte skulle åka på några nya kostnader, och det dessutom har visat
              sig att medfinansieringen är mindre omfattande än sänkningen av
              arbetsgivaravgiften, så är inte detta, alltså att den genomsnittliga
              kostnaden för småföretagen har understigit avgiftssänkningen,
              någonting som påverkar den enskilda företagaren när han eller
              hon fattar sitt beslut om anställning. Det är bara den enskilda
              företagaren, en människa, som kan fatta beslut om han eller hon
              ska anställa en person till och ta ansvar för den personen. Det
              är ingen annan som kan fatta det beslutet. Det är företagaren
              som tar hela risken och hela ansvaret.
            </seg>
            <seg xml:id="i-9f69c85cbbb4c28b-0">
              Vad man har gjort här är att man har tillfört en större risk
              och mer ansvar för denna företagare. Då får man också ta konsekvenserna
              av detta, nämligen att det blir färre anställningar.
            </seg>
            <seg xml:id="i-4b550638b0e2e02a-0">
              Och visst blir det nya jobb, men det blir alldeles för få jobb.
              Det är det som är huvudproblemet. Trots att vi har en så oerhört
              kraftig högkonjunktur anställs det alldeles för få personer på
              nya jobb. Det är det som är själva huvudproblemet. Då måste man
              gå in och titta på område efter område vad man kan göra för att
              enskilda människor ska vilja starta företag, driva företag och
              låta dessa företag växa.
            </seg>
            <seg xml:id="i-8d29ef579f69194e-0">
              Över hälften av småföretagen anser att regelkrångel är ett hinder
              för att växa och att regelkrånglet under de senaste åren har ökat.
              Det framgår av Nuteks årsbok. Och detta har skett under en tid
              då regeringen har haft som ambition och prioriterat mål att minska
              krånglet. Medfinansieringen och rehabiliteringsansvaret är en
              del av det.
            </seg>
            <seg xml:id="i-63ea79de9572a4c7-0">
              Den kostnad som denna risk innebär gör att vi får färre anställningar.
              Och detta drabbar personer som har en svagare position än genomsnittet
              hårdare än vad det drabbar andra. Det tycker jag är ytterligare
              ett tecken.
            </seg>
            <seg xml:id="i-38c72a20dbfbef35-0">
              Till sist ska jag säga något om själva rehabiliteringsansvaret.
              De flesta sjukskrivningarna är inte arbetsrelaterade. Och det
              är självklart så att arbetsgivaren måste vara delaktig i processen.
              Men även om sjukdomen är arbetsrelaterad finns det ingenting som
              säger att arbetsgivaren skulle ha den kompetens som krävs för
              att kunna göra en bra rehabiliteringsutredning. Därför anser jag
              att ansvaret bör gå över till Försäkringskassan i alla fall.
            </seg>
          </u>
          <note type="speaker" xml:id="i-0c54d7d2764c50dc-0">
            Anf. 94 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-4">
            <seg xml:id="i-8a23a21aac363206-0">
              Fru talman! Karin Pilsäter har sagt det viktigaste redan, och
              det finns inte så mycket att tillägga i själva den principiella
              frågan.
            </seg>
            <seg xml:id="i-2e46fd0444307270-0">
              Men jag vill understryka några saker som Karin var inne på.
            </seg>
            <seg xml:id="i-715257501745284a-0">
              Först och främst påverkas visserligen hälsan på arbetsplatsen.
              Men för de företag och de företagare som funderar på om de ska
              anställa eller inte anställa är det helt orimligt att sjukdomar
              eller olyckor som sker och som inte har något som helst med arbetsplatsen
              att göra ska leda till en kostnad för dem. Man måste ha ett incitament,
              och ansvar och åtgärder måste följas åt.
            </seg>
            <seg xml:id="i-b5ad2a70801dac6e-0">
              Detta är stötande ur rättssynpunkt också och inte bara en ekonomisk
              belastning för många företagare.
            </seg>
            <seg xml:id="i-bc30ccf133af96de-0">
              Hans Karlsson frågade tidigare vad vi i Folkpartiet ville. Detta
              är ett klockrent exempel på vad vi tycker är viktigt, nämligen
              att bejaka företagens och företagarnas syn på arbetsmarknaden.
              Det är alltså en frivillig handling att anställa. Och vi har en
              hög arbetslöshet. Då måste vi utforma politiken på ett sådant
              sätt att denna frivilliga handling utförs av företag och företagare,
              nämligen att anställa fler människor och att behålla människor
              i anställning.
            </seg>
            <seg xml:id="i-5a46bad27bc5d4d0-0">
              Då kan man inte införa ett system som innehåller slumpmässigt
              väldigt stora risker för en företagare. Helt plötsligt kan vederbörande
              utan egen förskyllan drabbas av mycket stora ekonomiska påfrestningar.
            </seg>
            <seg xml:id="i-57153523528ac059-0">
              De som är företagare och löper denna risk föredrar då att inte
              anställa. De avstår från att ta alla order, tar in några familjemedlemmar
              eller också får de som redan arbetar i företaget jobba mer övertid.
            </seg>
            <seg xml:id="i-7c6f886e5a75134a-0">
              Sedan säger Hans Karlsson att vi har ett system som skyddar dem
              som är små. Det är riktigt, men de personer som driver mindre
              företag är väldigt främmande för att djupdyka i lagstiftning om
              olika bidragssystem. Så även om det är sant är det otroligt svårt
              att så att säga kommunicera det. Och jag tror att man som beslutsfattare
              får anpassa sig till företagarnas världsbild.
            </seg>
            <seg xml:id="i-ed2460aec557d968-0">
              Jag återkommer till det som också Karin var inne på. Om man säger
              att 82 %, som det står i interpellationssvaret, är långtidssjukskrivna
              med psykiska problem, så är det ju 18 % som inte är arbetsplatsrelaterade.
              Varför ska företagaren ta på sig dessa 18 %? Dessutom handlar
              detta om psykiska sjukdomar. Men hur är det med somatiska sjukdomar?
              Där är den procentsats som företagaren ska ta på sig sannolikt
              betydligt högre. Det är väldigt stötande, förutom att det är en
              ekonomisk belastning, att jag som företagare ska bära kostnaden
              för någonting som jag inte har någon möjlighet att påverka. Det
              är inte mitt fel. Jag kan inte vidta några åtgärder för att undgå
              denna kostnad. Det är som en blixt från en klar himmel.
            </seg>
            <seg xml:id="i-e692c64408dee090-0">
              Därför är Folkpartiets och alliansens politik att redan i höst,
              om vi vinner valet, avskaffa medfinansieringen.
            </seg>
          </u>
          <note type="speaker" xml:id="i-222fb1f4a1add8a1-0">
            Anf. 95 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-8">
            <seg xml:id="i-4dfaf7ac49cec2b7-0">
              Fru talman! För en gångs skull håller jag med Carl B Hamilton
              till hundra procent, nämligen att han hade alldeles rätt när han
              sade att han inte hade något viktigt att säga som inte Karin Pilsäter
              redan hade sagt.
            </seg>
            <seg xml:id="i-f29d97033a7f8edd-0">
              Jag tror att ni har en poäng. Jag tror att det är fel på begreppet
              rehabilitering. Jag satt och undrade vad det är som vi egentligen
              debatterar, för jag vet inte vilken gång i ordningen, när det
              gäller denna medfinansiering.
            </seg>
            <seg xml:id="i-53f042d6f80d0b4e-0">
              Skälet till att vi debatterar detta är väl att ni återigen vill
              tala om att ni tänker avskaffa medfinansieringen. Det har vi förstått.
              Då är väl detta ett sätt att ytterligare understryka det, att
              ha en interpellationsdebatt om huruvida jag också vill avskaffa
              den. Men det vill jag inte, och jag vill inte ändra på rehabiliteringen.
            </seg>
            <seg xml:id="i-c2311daf8b4666c8-0">
              Sedan argumenterar ni mångordigt om att ni tycker att det är
              orimligt att arbetsgivaren har ett rehabiliteringsansvar. Som
              exempel tar ni dels psykiska sjukdomar, dels sjukdomar och åkommor
              som inte är relaterade till arbetsplatsen.
            </seg>
            <seg xml:id="i-7c01d909fd3eb2da-0">
              Den rehabiliteringsutredning som en arbetsgivare ska göra innebär
              att göra en bedömning av om det går att ändra någonting på arbetsplatsen
              som gör det möjligt för den anställde att komma tillbaka till
              arbetet. Är det något som man kan göra?
            </seg>
            <seg xml:id="i-30c8846a48860b1c-0">
              Det är inte, Carl B Hamilton och Karin Pilsäter, medicinsk rehabilitering
              som arbetsgivaren ska göra. Ni argumenterar ju som om arbetsgivaren
              var tvungen att bli psykolog eller psykiater. Arbetsgivaren ska
              bedöma utifrån arbetsplatsens förutsättningar och utifrån den
              sjukskrivnes förutsättningar om det går att arbeta med den åkomma
              som personen har eller om det finns någonting som man kan ändra
              på för att underlätta för den här personen att komma tillbaka.
              Det är när det gäller det arbetsorganisatoriska, metoder och verktyg
              bord och stolar liksom arbetsorganisationen som arbetsgivaren
              ska vidta åtgärder. Detta ska han eller hon teckna ned i en rehabiliteringsutredning
              och göra en bedömning av.
            </seg>
            <seg xml:id="i-4cc3833214a6f50b-0">
              Ni gillar inte det där. Karin Pilsäter frågar: Borde ändå inte
              detta, Hans Karlsson, gå över till Försäkringskassan? Nej, min
              själ! Det vore alldeles bort i tok att göra det. Det är väl arbetsgivaren
              som har de bästa förutsättningarna att göra den här bedömningen
              på arbetsplatsen. Inte kan Försäkringskassan bedöma vilka arbetsorganisatoriska
              eller andra verksamhetsmässiga förändringar som kan göras på en
              arbetsplats. Varför tänker ni så? Uppriktigt sagt förstår jag
              inte varför ni tänker så och kommer till den slutsatsen.
            </seg>
            <seg xml:id="i-9ea2929491e9770d-0">
              Jag tror faktiskt att ordet rehab associerar fel och på något
              sätt leder mot medicinsk rehabilitering att det är fråga om någonting
              konstigare än att möjliggöra för människor att komma tillbaka.
            </seg>
            <seg xml:id="i-3e6fe9b817cd2d74-0">
              Ja, Karin Pilsäter, jag noterade att du väldigt noga aktade dig
              för att säga att det gått bra med sjukfrånvaron, för annars hade
              jag gjort en notering och tänkt fråga Karin Pilsäter om hon ändå
              inte så här en av försommarens allra vackraste dagar kunde kosta
              på sig att säga: Jo, lite bra har det i alla fall gått med att
              minska sjukfrånvaron sedan år 2002, men
            </seg>
          </u>
          <note type="speaker" xml:id="i-ff85fb455bdee6ca-0">
            Anf. 96 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-5">
            <seg xml:id="i-69e367930bbaa56f-0">
              Fru talman! Självklart har det gått bättre med sjukfrånvaron
              nu än det gjorde år 2002 när siffrorna var astronomiskt höga.
              Det är jättebra att förtidspensioneringarna inte fortsätter att
              öka, men därmed inte sagt att man på något vis kan vara nöjd.
            </seg>
            <seg xml:id="i-9b3fa270184c02a3-0">
              Som jag sade tidigare hade man ju drivit situationen till en
              fullkomlig katastrof. Då behövs det inte särskilt stora åtgärder
              för att kunna få utvecklingen att gå bättre. Det mesta av det
              som regeringen nu har gjort är sådant som vi har föreslagit sedan
              lång tid tillbaka och som vi har jagat på om. Redan år 1997 sade
              vi att man skulle ta itu med frågan.
            </seg>
            <seg xml:id="i-768360504a105d96-0">
              Vi har många långa listor med förslag till åtgärder som kan sättas
              i sjön för att över huvud taget komma mycket längre när det gäller
              förtidspensioneringarna och sjukfrånvaron. Vi behöver den halva
              miljon människor som nu är förtidspensionerade. På senare tid
              har det krupit allt längre ned i åldrarna utan att det finns någonting
              som tyder på att själva sjukdomssituationen skulle ha försämrats
              hos den unga generationen, så det är återigen ett stort svek mot
              dagens unga människor att de, som många får, får förtidspension
              i stället för ett stöd för att komma in på arbetsmarknaden trots
              att väldigt många kan det.
            </seg>
            <seg xml:id="i-de722b38f7d20ee0-0">
              Sedan har vi frågan om rehabiliteringsutredningen. Även om det
              inte är arbetsgivarens sak att så att säga göra en medicinsk utredning
              är det så att man, för att kunna göra en vettig utredning av hur
              man ska kunna förändra till exempel arbetsorganisationen eller
              arbetsuppgifterna, måste ha en kompetens när det gäller de förändringar
              personen i fråga behöver. Om det bara handlar om att i största
              allmänhet ordna en vettig arbetsplats så är det något som alla
              hela tiden ska vara skyldiga att göra.
            </seg>
            <seg xml:id="i-76c336bbcc976608-0">
              De flesta människor som är sjukskrivna är trots allt sjuka. Att
              arbetsgivaren ska ha en kompetens när det gäller vilken specialanpassning
              som den sjuke behöver för att kunna fungera bättre och vilken
              rehabilitering vederbörande behöver genomgå är en helt annan sak.
            </seg>
            <seg xml:id="i-788cd5eece808482-0">
              För ett par månader sedan kom det en utredning från Försäkringskassan
              som sammanfattades så här: Allt mindre görs allt senare.
            </seg>
            <seg xml:id="i-5b2a77795b370ee7-0">
              Det händer ingenting. Väldigt många gör aldrig någon rehabiliteringsutredning,
              och om en sådan skickas in blir den liggande i genomsnitt ett
              år hos Försäkringskassan. Folk får ingen hjälp. Det är väl ganska
              uppenbart att det är en ordning som inte fungerar.
            </seg>
            <seg xml:id="i-3e231aa5dffc77f9-0">
              Vi vet att de små arbetsgivarna uppfattar att de har fått ett
              åläggande som gör att risken med att anställa ökar. Då borde man
              väl ta fasta på det och undersöka hur man kan förändra det här
              så att det fungerar bättre för människor och så att riskerna minskas
              och arbetsgivare och företagare blir mer angelägna om, villiga,
              att fatta beslut om att anställa personer detta i stället för
              att så styvnackat säga som ministern här gör: Det här är ett jättebra
              system. Det är självklart att arbetsgivarna ska ha det här ansvaret.
            </seg>
            <seg xml:id="i-47df1ba52dc2648a-0">
              Vi vet ju att det inte fungerar, att människor fastnar i långtidssjukskrivningar
              och att rehabiliteringen inte kommer i gång. Och vi vet att många
              arbetsgivare, framför allt mindre arbetsgivare, drar sig för att
              anställa just på grund av det här. Då måste man väl som ansvarig
              ändå ha attityden att man måste försöka hitta en bättre tingens
              ordning än den vi har.
            </seg>
            <seg xml:id="i-193593a0abac31cc-0">
              Självklart måste arbetsgivaren vara delaktig i den här processen
              om förändringar ska ske på arbetsplatsen. Men det måste också
              vara så att utredningen görs av människor som faktiskt har kunskap
              om detta och kompetens på området. På de riktigt stora företagen
              kan man ha sådana avdelningar, men en småföretagare kan inte ha
              den kompetensen. Det är därför som människor drabbas. Tänk om!
            </seg>
          </u>
          <note type="speaker" xml:id="i-5567fe15d9a97c6f-0">
            Anf. 97 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-9">
            <seg xml:id="i-0e055e21252b5749-0">
              Fru talman! Jag kan hålla med om en sak. Jag både förstår och
              inser att det inte är enkelt för en arbetsgivare att hantera situationen
              så är det; det inser jag fuller väl. Det betyder inte att arbetsgivaren
              ska fråntas ansvaret för en rehabiliteringsutredning och initiativen
              därvidlag. Däremot finns det mycket att fundera över när det gäller
              på vilket sätt en arbetsgivare kan få uppbackning, stöd, i det
              jobb som en arbetsgivare har i sjukfrånvaroprocessen.
            </seg>
            <seg xml:id="i-043edef67aae768e-0">
              Jag är väldigt imponerad av de projekt som parterna genom sitt
              försäkringsbolag har drivit på olika arbetsplatser för att understödja.
              Tekniken i de projekten har varit just att understödja arbetsgivaren
              i arbetet med människors återkomst efter sjukskrivning. Dessutom
              gäller det förstås att motverka, förhindra, att sjukskrivning
              uppstår.
            </seg>
            <seg xml:id="i-08cd4fe3a5769f30-0">
              Jag har försökt skapa en mötesplats där arbetsgivaren inte ska
              bli ensam i den här processen utan där Försäkringskassan är skyldig
              att anordna ett avstämningsmöte och där arbetsgivaren, den sjukskrivne,
              den sjukskrivnes läkare och andra aktörer i processen ska delta
              och utan att konstra till det helt enkelt bara sitta ned och titta
              på varandra och diskutera vad man kan göra, beroende på vilket
              ansvar man har i den här kretsen, för att den sjukskrivne ska
              kunna komma tillbaka. Det gäller alltså att resonera igenom detta
              lite strukturerat och lite metodiskt så att alla förstår vilken
              roll den andre har för att det så att säga ska gaffla i varandra.
              Där kan Karin Pilsäter, som alltid är väl påläst, säkert kontra
              och säga: Ja, men det har ju inte fungerat särskilt bra på Försäkringskassan.
            </seg>
            <seg xml:id="i-c43c562340845a0e-0">
              Nej, det är alldeles riktigt. Det blev alldeles för få avstämningsmöten
              förra året. Jag hade hoppats på mycket mer. Det lyckades inte
              på det sätt jag hade tänkt. Nu tror jag att Försäkringskassan
              är på väg att rehabilitera sig själv på den punkten.
            </seg>
            <seg xml:id="i-c5dcd26ff3972dcc-0">
              Jag är väldigt mottaglig för diskussioner om vilket stöd en arbetsgivare
              kan behöva. Jag tror också att det går att utveckla detta, inte
              minst med en bättre fungerande företagshälsovård något som jag
              något senare hoppas kunna få återkomma till här i kammaren. Just
              företagshälsovården kan där vara en sådan konsult som en arbetsgivare
              behöver för att göra mera rätt i de här situationerna. Jag säger
              inte att det är enkelt, men jag tror inte att lösningen, Karin
              Pilsäter, är att ta bort ansvaret från arbetsgivaren.
            </seg>
            <seg xml:id="i-646dda85cf571c13-0">
              Nu har vi haft denna debatt om medfinansieringen återigen. Jag
              är inte dum på det sättet att jag inte tror att det inte finns
              någon arbetsgivare som har varit så uppskrämd av alla de kampanjer
              som Svenskt Näringsliv, Företagarna och högeralliansen har bedrivit
              om medfinansieringen att man inte har vågat anställa.
            </seg>
            <seg xml:id="i-1bb5001ff86f6163-0">
              Men så snart en arbetsgivare får erfarenhet av vilka kostnader
              man drabbas av i verkligheten när någon har varit sjuk kommer
              man att se att det var ett rätt begåvat system som faktiskt skapar
              drivkrafter åt rätt håll.
            </seg>
          </u>
          <note type="speaker" xml:id="i-c93dfc2e4354daf1-0">
            Anf. 98 KARIN PILSÄTER (fp):
          </note>
          <u who="karin_pilsater_84a387" xml:id="i-0ec9d1966302f179-6">
            <seg xml:id="i-c1783fb32f0be8ae-0">
              Fru talman! Frågorna handlar om många olika infallsvinklar. Hur
              ska människor som har en svagare position på arbetsmarknaden lättare
              få jobb? Att ta bort medfinansieringen och arbetsgivarnas ansvar
              tror jag är en väg att gå. Hur ska vi få fler människor att vilja
              vara företagare, ta risker, ta ansvar och expandera? Det är ett
              sätt att ändra ekvationen så att risktagandet och ansvarstagandet
              inte blir fullt så stort.
            </seg>
            <seg xml:id="i-c4a0e2a4808e80e5-0">
              Att driva ett företag är alltid en risk. Att anställa människor
              är alltid ett stort ansvar. Men det är statens uppgift, tycker
              jag, att rimligt fördela riskerna mellan olika aktörer. I det
              här fallet har man vid helt fel tidpunkt ökat bördan för dem som
              man egentligen borde minska bördan för. Man har ökat priset för
              att anställa när man egentligen borde sänka priset för att anställa.
            </seg>
            <seg xml:id="i-a44c784abb70a40a-0">
              Sjukfrånvaroexplosionen och förtidspensioneringsskandalen hänger
              ihop. Jättemånga människor är i dag långtidssjukskrivna och förtidspensionerade
              trots att de inte skulle behöva vara det om vård, rehabilitering
              och uppföljning hade fungerat. De skulle kunna arbeta. Många skulle
              kunna arbeta rakt av. Det är ett av skälen till att vi också tycker
              att när man tittar på arbetslöshet och behov av nya jobb räcker
              det inte med att titta på dem som är registrerade som arbetslösa.
              Man måste också fokusera på dem som är registrerade som långtidssjukskrivna
              eller som förtidspensionärer men själva anger att de skulle kunna
              arbeta.
            </seg>
            <seg xml:id="i-9eda4f345fbe8823-0">
              Insikten om att det bara är enskilda företagare och enskilda
              människor som kan fatta dessa beslut frivilligt måste leda till
              att man som politiker säger att staten måste göra något mer för
              att fördela riskerna på ett rimligare sätt mellan de olika aktörerna.
            </seg>
          </u>
          <note type="speaker" xml:id="i-1d21ba8abb42d2a8-0">
            Anf. 99 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-085b58fb315efbee-10">
            <seg xml:id="i-a873fd1b369c042c-0">
              Fru talman! Det handlar om risk och riskfördelning, Karin Pilsäter.
              Precis så är det. Risk tas av arbetsgivare. Risk tas av löntagare.
              En löntagare, en anställd, som inte får relevant hjälp att ta
              sig tillbaka till arbete löper en risk att drabbas inte bara av
              fortsatt ohälsa utan också av sämre ekonomi med allt vad det innebär.
              Det handlar hela tiden om risk.
            </seg>
            <seg xml:id="i-baa811bce8596eb7-0">
              Jag hade många debatter och diskussioner, enskilda samtal, med
              små företag och särskilt företrädare för små företag när vi började
              umgås med planer på att införa medfinansieringen. Var det något
              jag fattade, Karin Pilsäter, även om du inte vill tro det riktigt,
              var det att det lilla företaget löper en hejdlöst mycket större
              risk att drabbas av hög sjukfrånvaro. En av två anställda kan
              bli sjuk länge medan hälften av Volvos anställda inte blir det.
              50 % sjukfrånvaro är något annat i ett litet företag än i ett
              stort.
            </seg>
            <seg xml:id="i-01b190c3df8f25ed-0">
              Jag åkte land och rike runt och ställde ut löftet att det inte
              skulle komma någon medfinansieringsreform med mindre än att den
              innehöll ett skydd för det mindre företagets risk. Så konstruerades
              ett sådant skydd till och med ett riktigt begåvat sådant skydd!
              Det har gett resultatet att det inte går att hitta ett enskilt
              litet företag som har drabbats av en orimlig kostnad till följd
              av systemet. Det blev bra, Karin Pilsäter. Vi tänker behålla detta.
              Fler och fler det dröjer innan Folkpartiet kommer dit tycker att
              det var en rätt bra idé.
            </seg>
          </u>
          <note xml:id="i-b76b9c8832a118a5-11">
            Överläggningen var härmed avslutad.
          </note>
          <note xml:id="i-91982c6c9e6073e0-0">
            14 § Svar på interpellation 2005/06:437 om golf som friskvårdsförmån
          </note>
          <note type="speaker" xml:id="i-9c425dd3e297441c-0">
            Anf. 100 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-28">
            <seg xml:id="i-6e87951dfa635b39-0">
              Fru talman! Krister Hammarbergh har frågat mig om motiveringen
              till att golf inte är att anse som friskvård i skattehänseende
              och om jag har gjort någon bedömning av var gränsen ska gå där
              en idrott blir för exklusiv för att anses som friskvård i skattehänseende.
              Krister Hammarbergh har vidare frågat vilka åtgärder jag avser
              att vidta för att se över regelverket för avdragsgilla friskvårdsförmåner.
            </seg>
            <seg xml:id="i-99a9626dbb38d24a-0">
              Inkomstbeskattningen bör vara enhetlig och neutral. För att undvika
              att lön omvandlas till till exempel förmåner gäller därför som
              huvudregel att alla förmåner ska tas upp till beskattning hos
              den anställde. Personalvårdsförmåner är dock undantagna från beskattning.
              Arbetsgivaren får göra avdrag i näringsverksamheten för kostnader
              för personalvård oavsett om de är en skattepliktig förmån eller
              inte.
            </seg>
            <seg xml:id="i-4aa000430ef2a124-0">
              Anledningen till undantaget är att ge arbetsgivaren en möjlighet
              att tillhandahålla vissa personalvårdsförmåner i syfte att få
              en friskare och mer välmående personal. Det ligger i arbetsgivarens
              och verksamhetens intresse att personalen är i god fysisk och
              psykisk balans. Att arbetsgivaren stimulerar de anställda att
              motionera eller utöva annan friskvård är därför självklara former
              av personalvård. Detta är naturligtvis även till fördel för de
              anställda.
            </seg>
            <seg xml:id="i-6f5b5d881cf93623-0">
              Det är viktigt att skilja mellan vad som utgör personalvårdsförmåner
              och vad som är personliga levnadskostnader för de anställda. Personliga
              levnadskostnader omfattar bland annat kostnader för fritidsintressen
              i form av att exempelvis utöva en viss sport eller annan aktivitet.
              Om en arbetsgivare bekostar sådana aktiviteter för en anställds
              räkning utgör det en skattepliktig förmån för den anställde och
              alltså inte en personalvårdsförmån.
            </seg>
            <seg xml:id="i-33cca4c805d41615-0">
              Gränsdragningen för vilken typ av motionsutövning som ska anses
              utgöra personalvårdsförmån är svår men behövs för att åstadkomma
              en nödvändig avgränsning mellan vad som ska vara personalvård
              i förhållande till personliga levnadskostnader.
            </seg>
            <seg xml:id="i-69678ad57aca9cdd-0">
              I 2003 års proposition gjorde regeringen bedömningen att gränsen
              skulle bestämmas till att det ska vara fråga om enklare motionsidrott
              som kan utövas av i stort sett var och en. Sporter som kräver
              dyrbarare anläggningar, redskap och kringutrustning har därvid
              inte ansetts utgöra enklare slag av motion. Inte heller har exklusiva
              sporter eller sporter som inte innebär motion i betydelsen fysisk
              träning ansetts som enklare slag av motion. I denna gränsdragning
              ligger att inslaget av rekreation inte får vara för stort.
            </seg>
            <seg xml:id="i-cd09490b672bcc71-0">
              Formerna för motion utvecklas, och sättet att utöva motion förändras.
              Populariteten av olika sporter och motionssätt varierar även över
              tiden. Detta får naturligtvis effekter på vilken typ av friskvård
              som arbetsgivaren från en tid till annan erbjuder sina anställda.
              Mot bakgrund av syftet med undantaget bör dock den gränsdragning
              som jag nu redogjort för vara vägledande även i framtiden. Jag
              avser därför inte att ta några initiativ för att ändra bestämmelserna.
            </seg>
          </u>
          <note type="speaker" xml:id="i-ef1884415e82757f-0">
            Anf. 101 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-0">
            <seg xml:id="i-471f8cf27cd1f870-0">
              Fru talman! Pär Nuder har fått frågan tidigare under riksdagens
              frågestund. Nu har vi möjlighet att lägga ut texten ytterligare.
              Det är bra. Statsrådet får möjlighet att ändra uppfattning. I
              det fallet han inte gör det får han möjlighet att lägga ut texten
              eftersom det är många som inte förstår vad som nu sägs.
            </seg>
            <seg xml:id="i-b305c9f0636833e6-0">
              Jag ska börja med att säga att jag delar statsrådets uppfattning
              om att man inte ska blanda ihop personliga levnadsomkostnader
              med personalvårdsförmåner. Jag delar också hans uppfattning att
              det ligger i arbetsgivarens och verksamhetens intressen även i
              personalens intresse att man får vara i god fysisk och psykisk
              balans. Därför är friskvård bra.
            </seg>
            <seg xml:id="i-e2ed7f072c9a9e02-0">
              Vad vi inte är överens om gäller punkten varför just vissa idrotter
              pekas ut som personliga levnadsomkostnader medan andra utgör personalvårdsförmåner.
              Jag har valt golf just därför att det är så slående att de rekvisit
              som har räknats upp i svaret på interpellationen, de krav som
              ställs, de facto inte verkar stämma överens just på idrotten golf.
            </seg>
            <seg xml:id="i-585ea6bc54b0722b-0">
              Jag vill också tillägga att jag själv inte spelar golf så att
              jag inte hamnar i en diskussion där den svarande kan hävda att
              jag ägnar mig åt egenintresse. Det gör jag inte. Men det är så
              pass slående.
            </seg>
            <seg xml:id="i-16f3ff5c51ea8e95-0">
              Det har räknats upp rekvisit, krav för att just den här idrotten
              ska anses vara en personalförmån. Det är först att det ska vara
              enklare motionsidrott. Jag vill nog påstå att det är lätt att
              hävda att det gäller golf.
            </seg>
            <seg xml:id="i-4303e9f402c4c0a5-0">
              Det får inte vara fråga om dyrbara anläggningar, redskap och
              kringutrustning. Jag vill nog hävda att det är svårt att diskriminera
              golf just på den punkten också. Vi kan diskutera det vidare.
            </seg>
            <seg xml:id="i-df3694f9fd0963b5-0">
              Det får inte vara fråga om exklusiva sporter. Golfen har i dag
              600 000 utövare och är den näst största idrotten i Sverige. Jag
              har frågat statsrådet hur han definierar ordet exklusivitet i
              detta fall, och jag tycker inte att det har kommit ett svar. Men
              den möjligheten finns nu för Pär Nuder.
            </seg>
            <seg xml:id="i-770c33e1f88de554-0">
              Det sista rekvisitet är att sporter som inte innebär motion i
              betydelsen fysisk träning inte ansetts som enklare slag av motion.
              Jag vill hävda att golf klarar sig bra även här.
            </seg>
            <seg xml:id="i-d15447116032bb3f-0">
              Den sista gången som det antogs nya lagförslag var det på grund
              av en proposition, 2002/03. Lagstiftningen förändrades. Den här
              uppräkningen fanns inte med. Den förre finansministern har tidigare
              hävdat att i takt med att intresset förändras, precis som nämns
              i svaret, måste rättstillämpningen kunna hantera frågan om vad
              som anses som personalvårdsförmån eller inte.
            </seg>
            <seg xml:id="i-69d1647c80db91ee-0">
              Problemet är att rättstillämpningen inte fungerar som det är
              meningen. Den 29 augusti försökte man väcka frågan i skatterättsnämnden
              och försökte få ett förhandsbesked. Ärendet togs inte upp till
              prövning över huvud taget. Det enda sättet i detta fall är att
              något företag vågar ta risken, både för sig själv och för sina
              anställda, väcka ett skattemål och riskera skattetillägg och arbetsgivaravgifter.
              Det här känns inte tillfredsställande.
            </seg>
            <seg xml:id="i-02a8738b9612039b-0">
              När rättstillämpningen inte fungerar brukar politiken gå in och
              korrigera, markera och tala om vad som är rätt och inte rätt.
              Det är så vi arbetar i Sveriges riksdag, både genom lagar och
              genom uttalanden. Jag har svårt att se att det inte skulle vara
              fallet i detta nu.
            </seg>
            <seg xml:id="i-5bce585d67a6528b-0">
              Jag skulle vilja ställa följande frågor till finansministern.
              Jag skulle vilja att han förklarar om golf faller på begreppet
              enklare motionsidrott och om det är kostnaderna som är för höga
              för utövarna när det gäller golfen. Jag skulle vilja be honom
              definiera ordet exklusivitet och förklara om det inte handlar
              om fysisk träning eller enklare slag av motion.
            </seg>
            <seg xml:id="i-5e591afcafc3163e-0">
              Jag och, tror jag, landets golfare skulle gärna vilja ha svar
              på dessa frågor.
            </seg>
          </u>
          <note type="speaker" xml:id="i-eceb3c2d2af5fabe-0">
            Anf. 102 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-5">
            <seg xml:id="i-8fdaac4ce34fe477-0">
              Fru talman! Jag måste säga att jag blev provocerad av finansministerns
              svar, när han talade om dyrbara anläggningar och exklusivitet.
              Det finns en gammaldags bild av golfsporten som en överklassport
              den kallades ibland moderatbandy. Det där är ju, som den tidigare
              talaren har sagt, väldigt orättvist och oriktigt.
            </seg>
            <seg xml:id="i-650c6397a8c0818c-0">
              Vi har många fördelar i vårt land, och en är att det är ganska
              låga markpriser. En annan är att vi har lagt ned en stor del av
              vårt jordbruk. Detta i kombination har gjort att det är relativt
              billigt att anlägga en golfbana. Därmed är inte medlemsavgifterna
              särskilt höga jämfört med många andra sporter som får bidrag och
              som är avdragsgilla.
            </seg>
            <seg xml:id="i-da1a35e563bcdc43-0">
              Jag tror att det helt enkelt är så att finansministern är ideologiskt
              blockerad. Jag tror att det grundar sig i det. Om man tittar på
              den här sporten är, som jag sade, medlemsavgifterna inte särskilt
              höga jämfört med andra sporter. Det kan vara mellan 2 500 och
              5 500 kr beroende på var i landet man bor. Utrustningen, med den
              globalisering som vi har, är otroligt billig jämfört med bara
              för 1520 år sedan. Man kan få ett utmärkt golfset för en tusenlapp.
              Och så vidare.
            </seg>
            <seg xml:id="i-760e54b8af0ddf3f-0">
              Jag skulle vädja till finansministern att se över den här frågan
              en gång till, måhända efter valet, och verkligen gå igenom huruvida
              detta är en sport som karakteriseras av dyrbara anläggningar och
              exklusivitet. När det är omkring 600 000 personer som utövar den
              här sporten är det inte bara eliten inom Moderata samlingspartiet,
              utan det är en folksport.
            </seg>
          </u>
          <note type="speaker" xml:id="i-a0f0cdfa67eb4933-0">
            Anf. 103 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-29">
            <seg xml:id="i-0f0d9b1b1a1de985-0">
              Fru talman! Till att börja med noterar jag att Carl B Hamilton
              utgår från att jag ska fortsätta som finansminister även efter
              valet och att jag då ska ta initiativ till olika typer av översyner.
              Jag förstår att det i den borgerliga alliansen börjar sprida sig
              insikten att valet kanske går just såsom vi socialdemokrater tror,
              nämligen att vi får förnyat förtroende. Väldigt mycket talar ju
              för det mer och mer, skulle jag vilja säga.
            </seg>
            <seg xml:id="i-c8d8a71d6d2b94ff-0">
              Så till själva sakfrågan. Jag har angett i mitt svar att kostnaderna
              för att utöva olika idrotter eller annan motion normalt sett är
              personliga levnadskostnader. Att utvidga denna möjlighet medför
              att skattebetalarna skulle få betala för anställdas utövande av
              olika fritidsaktiviteter i större utsträckning än i dag, och det
              anser inte jag vara lämpligt.
            </seg>
            <seg xml:id="i-1bf51d6187e64349-0">
              Grunden i interpellantens fråga är om anställda bör kunna ägna
              sig åt personliga fritidsaktiviteter på skattebetalarnas bekostnad.
              Gränsdragningen mellan vad en arbetsgivare bör kunna bekosta för
              sina anställdas räkning utan att dessa förmånsbeskattas och vad
              som är personliga levnadsomkostnader kommer man inte ifrån.
            </seg>
            <seg xml:id="i-bb755d01dac27755-0">
              Jag tycker att det är olämpligt att i lagen särskilt ange vilka
              sporter eller aktiviteter som ska vara skattefria. Den lagstiftning
              som vi har på det här området fungerar trots allt väl.
            </seg>
            <seg xml:id="i-7ee8d14cf5bd381f-0">
              Jag anser att det är nödvändigt att slå vakt om likformigheten
              i beskattningen, såsom vi socialdemokrater tillsammans med Folkpartiet
              en gång i världen i samband med den stora skattereformen kom överens
              om, så att vi undviker snedvridningar i ekonomin. Vi vill därför
              vara återhållsamma med undantag från denna princip.
            </seg>
            <seg xml:id="i-f297a8ab30cabb52-0">
              Vad gäller min syn på golfsporten som sådan är jag, i likhet
              med Krister Hammarbergh, inte utövare av denna sport, men jag
              har inga som helst ideologiska blockeringar kring en sport. Jag
              har däremot mycket starka ideologiska uppfattningar i andra frågor.
              Men att det skulle finnas färg på olika sporter i politiskt hänseende
              är en villfarelse som jag omedelbart kan ta ur Carl B Hamilton.
              Det finns inte blå och röda sporter.
            </seg>
          </u>
          <note type="speaker" xml:id="i-d415f64062708c86-0">
            Anf. 104 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-1">
            <seg xml:id="i-063746a41d6c199b-0">
              Fru talman! Jag försökte ställa ett antal frågor så att vi skulle
              komma lite närmare in på sakområdet. Det gick uppenbarligen inte,
              därför att finansministern låter bli att svara på frågorna. Det
              kan finnas två skäl till det.
            </seg>
            <seg xml:id="i-4fa9df67e79a6b3d-0">
              Carl B Hamilton säger att han skulle vara ideologiskt blockerad.
              Nu tror inte jag att det är fallet. Jag har sett ett uttalande
              i Dagens Industri där finansministern säger att han känner flera
              golfare själv och därför är tveksam till att golfen skulle vara
              exklusiv. Jag tror snarare att han inte har läst på frågan, och
              det är lite allvarligare.
            </seg>
            <seg xml:id="i-79cd1906857ca042-0">
              Jag tror att vi ska lämna valdebatten i övrigt. Det här var möjligen
              en chans för finansministern att rädda en del av sina tappade
              väljare och därför få en möjlighet att lyfta fram frågan efter
              valet. Nu finns det en stor risk att många av dem som spelar golf
              inte alls är beredda att ge honom det fortsatta stödet.
            </seg>
            <seg xml:id="i-237792c75b975c95-0">
              Låt oss i alla fall gå igenom kostnaderna och vad exklusivitet
              är.
            </seg>
            <seg xml:id="i-3906b01b043d75b5-0">
              Ett medlemskap i exempelvis Söderköping kostar 475 kr per år.
              Det går att få ett medlemskap i Helsingfors för 1 000 kr. Man
              kan spela för en greenfee , en banavgift det är väl i så fall
              sådant som arbetsgivaren skulle kunna hjälpa till med gentemot
              de anställda från 100 kr. Det kostar lika mycket för mig när jag
              går på ett gym varje gång. Gym är tillåtet men inte golf. Var
              är rättvisan i det hela? Eller snarare: Varför har vi detta godtycke?
            </seg>
            <seg xml:id="i-1ae07cb2c3a00226-0">
              Man behöver inte ens vara medlem för att spela. Man kan gå på
              en bana som kallas pay and play , och det kostar 150200 kr. På
              många ställen kan man hyra utrustning. Man behöver inte ha någon
              heller. Vari består exklusiviteten i detta? Vad kostar en utrustning?
              En större kedja här i landet annonserar i dag på nätet ut en utrustning,
              ett halvset, för 999 kr. Men jag kan förvisso köpa det begagnat
              och få det billigare.
            </seg>
            <seg xml:id="i-3e0758fbf286df6e-0">
              Man kan jämföra det här med en idrott som löpning, som inte brukar
              anses exklusiv. Ett par sjysta löparskor kostar exakt lika mycket
              på samma företag på nätet i dag.
            </seg>
            <seg xml:id="i-d325054476987dfb-0">
              Man kan jämföra kostnaden när det gäller ungdomsidrotten. Riksidrottsförbundet
              har gjort den jämförelsen. Vad är kostnaden för ungdomarna? Det
              visade sig att den totala snittkostnaden för ungdomar som utövar
              golf var 3 200 kr medan snittet för de idrotter som jämfördes
              totalt var 4 510 kr. Det är faktiskt så att basket visade sig
              vara dyrare för ungdomarna som utövare än vad golfen var.
            </seg>
            <seg xml:id="i-f8b4d8ae7eda23d0-0">
              Då faller vi återigen tillbaka till detta: Vi har ett antal rekvisit.
              Golfen uppfyller vart och ett av dessa, men av gamla skäl och
              gammal hävd tillåter inte skattemyndigheten företagen att låta
              dessa 600 000 människor välja den typen av friskvårdsförmån. Ändå
              innebär ju golf motion. Normalt sett är det en mils promenad.
              Det innebär att man är ute i luften och stärker sig fysiskt, vilket
              var syftet med personalvårdsförmånerna. Det är inte heller särskilt
              dyrt utan leder snarare till en bättre hälsa och därmed också
              till lägre skattekostnader.
            </seg>
            <seg xml:id="i-76fb85dbb173f4c6-0">
              Frågan till statsrådet kvarstår alltså fortfarande. I min uppslagsbok
              står det att något exklusivt är något som är till för ett fåtal.
              Detta är finansministern och jag överens om att det inte är fråga
              om längre. Varför kan inte detta uppenbara misstag och detta politiska
              godtycke korrigeras? Är det verkligen som Carl B Hamilton säger,
              att vissa idrotter av gammal hävd inte är tillräckligt fina eller
              att vissa idrotter anses så fina att det inte är meningen att
              alla ska få vara med och utöva dem?
            </seg>
            <seg xml:id="i-022b0c173283a506-0">
              Jag tycker att det är ett godtyckligt regelverk. Jag tycker att
              det är diskriminerande. Det är vår roll att se till att förändra
              det.
            </seg>
          </u>
          <note type="speaker" xml:id="i-6b23c79f5e6178bd-0">
            Anf. 105 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-30">
            <seg xml:id="i-3e423b8dda31fb09-0">
              Fru talman! När det först gäller sporten som sådan har ju golfen
              under senare år expanderat mycket kraftigt. Antalet utövare har
              stigit väldigt kraftigt. Golfförbundet är i dag med sina närmare
              600 000 medlemmar ett av de största specialidrottsförbunden. Jag
              kan inte annat än notera att denna explosionsartade utveckling
              har skett under det senaste decenniet, under den tid då Sverige
              haft en socialdemokratisk regering. Nu skulle jag kanske inte
              vilja hävda att detta beror på att vi haft en socialdemokratisk
              regering, men vi har åtminstone inte satt några käppar i hjulet
              för denna utveckling såsom Carl B Hamilton försökte göra gällande
              i sitt tidigare inlägg.
            </seg>
            <seg xml:id="i-d38825f2c4c2a021-0">
              Grundfrågan, återigen, i Krister Hammarberghs interpellation
              är om anställda bör kunna ägna sig åt personliga fritidsaktiviteter
              på skattebetalarnas bekostnad eller inte. Vi måste dra gränsen
              någonstans för vad en arbetsgivare bör kunna bekosta för sina
              anställdas räkning utan att dessa förmånsbeskattas för vad som
              är personliga levnadsomkostnader. Man kommer inte ifrån den gränsdragningen.
            </seg>
            <seg xml:id="i-fbf5ee2990d7b1d1-0">
              Jag har förstått att Krister Hammarbergh vill att golf ska befinna
              sig på den ena sidan av staketet. Jag konstaterar att han omedelbart,
              om vi skulle göra denna förändring, kommer att konfrontera oss
              med andra sporter som i dag likställs med golf och som också ska
              skärskådas. Det gäller segling, ridning och utförsåkning på skidor
              sporter som många gånger kräver dyrbara anläggningar, redskap
              och kringutrustning och, inte minst, som utövas skilt från arbetet
              i både tid och rum.
            </seg>
            <seg xml:id="i-4e410d811182a043-0">
              Vi får följa utvecklingen på det här området. Jag står dock fast
              vid det besked som jag har lämnat: För dagen tycker jag att den
              ordning som vi har är lämplig.
            </seg>
          </u>
          <note type="speaker" xml:id="i-5c0898c4d56fe689-0">
            Anf. 106 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-2">
            <seg xml:id="i-f10b60fcac5a6681-0">
              Fru talman! Om man ska vara teknisk kan man notera att Pär Nuder
              nämner orden tid och rum, vilket var det den tidigare lagstiftningen
              som sedan har tagits bort.
            </seg>
            <seg xml:id="i-da44569d361b1cfe-0">
              Jag kan bara konstatera, tyvärr, att finansministern nu anser
              att det är okej för personalen att gå på taiji, massage, gym,
              badminton och tennis eller att sparka boll, men om däremot de
              anställa skulle vara intresserade av golf är inte det okej eftersom
              golf ligger bakom ett slags hemlig gränsdragning. Vad som är beklämmande,
              fru talman, är att statsrådet inte har velat förklara den gränsdragningen.
              Inte med ett ord har han gått in på rekvisiten och förklarat varför
              golf inte skulle vara kvalificerat. Han nämner nu i slutet andra
              idrotter. Interpellationen handlade inte om det. Den handlade
              just om golf, just därför att det där är så uppenbart.
            </seg>
            <seg xml:id="i-320ed699c28713c3-0">
              Inte heller har finansministern definierat ordet exklusivitet,
              kommenterat de låga kostnaderna för utövandet eller kommenterat
              huruvida golf är bra motion eller bra idrott i likhet med det
              som vi i dag tillåter.
            </seg>
            <seg xml:id="i-5c7d47e5778cc0e6-0">
              Det är inte fråga om att försvåra för de anställda. Det är en
              möjlighet att förbättra för de anställda. Det leder rimligtvis
              inte till högre skattekostnader. De anställda som vill utnyttja
              friskvårdsförmånen har begränsad möjlighet och begränsad tid och
              får därför välja just vilken idrott man vill utöva. Varför får
              de inte välja golf?
            </seg>
            <seg xml:id="i-b609330930b3e2d7-0">
              Jag är rädd, fru talman, att det trots allt är så att socialdemokratin
              i det stora hela bara är väldigt obenägen till förändringar. Det
              kanske är dags att göra slut på de där tio åren.
            </seg>
          </u>
          <note xml:id="i-b76b9c8832a118a5-12">
            Överläggningen var härmed avslutad.
          </note>
          <note xml:id="i-6df4683d16f689b7-0">
            15 § Svar på interpellation 2005/06:452 om beskattning av pensioner
            i Sverige och Finland
          </note>
          <note type="speaker" xml:id="i-775116f6299110d2-0">
            Anf. 107 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-31">
            <seg xml:id="i-504fb310d49d22f9-0">
              Fru talman! Krister Hammarbergh har frågat vilka konkreta åtgärder
              jag avser att vidta för att få en harmonisering till stånd mellan
              de nordiska länderna när det gäller tillämpningen av beskattning
              av pensioner.
            </seg>
            <seg xml:id="i-7a5639c543d4c63b-0">
              I interpellationen beskriver Krister Hammarbergh den situation
              som uppstår då en person som är bosatt i Finland får pension från
              Sverige.
            </seg>
            <seg xml:id="i-bcca9323e4439486-0">
              Mellan Sverige och Finland gäller det nordiska skatteavtalet
              (SFS 1996:1512). Enligt detta avtal ska pension som betalas ut
              från ett nordiskt land till en person med hemvist i ett annat
              nordiskt land beskattas endast i utbetalarlandet. Det innebär
              att svensk pension beskattas endast i Sverige. Avtalet innehåller
              emellertid även en bestämmelse om progressionsuppräkning som ger
              Finland rätt att inräkna pensionsinkomsten i beskattningsunderlaget.
              I denna situation ska Finland sätta ned sin skatt genom avdrag
              med den del av skatten som belöper på den svenska pensionen. Eftersom
              Finland tillämpar en progressiv skatteskala leder detta till att
              en person som är skattskyldig i Finland beskattas med en högre
              procentsats på övriga inkomster på grund av den svenska pensionen.
              Skatten i Finland blir dock inte högre än vad den hade varit om
              pensionen i stället betalats ut i Finland och beskattats där.
              En finsk pensionär med pension från Sverige får alltså inte högre
              skatt än en finsk pensionär med inkomster uteslutande från Finland.
              Det är inte fråga om någon dubbelbeskattning av pensionsinkomsten.
            </seg>
            <seg xml:id="i-fc385cb0e2c7b988-0">
              Principen att ett land har rätt att beakta utländska inkomster
              vid beräkningen av beskattningsunderlaget eller fastställandet
              av skattesatsen är internationellt vedertagen. I förhållandet
              mellan de nordiska länderna följer detta direkt av det nordiska
              skatteavtalet. Även i den modell för skatteavtal som Organisationen
              för ekonomiskt samarbete och utveckling, OECD, har antagit finns
              motsvarande bestämmelse.
            </seg>
            <seg xml:id="i-8f4a1a82933ce662-0">
              Jag vill understryka att det är upp till varje land att avgöra
              om denna progressionsuppräkning ska göras. Progressionsuppräkning
              innebär också att beskattningen blir mer likformig än om sådan
              uppräkning inte sker. Den enskilde får utan progressionsuppräkning
              en viss rabatt på skatten genom att inkomst förvärvas från två
              eller flera länder i stället för från bara ett land. Att övriga
              nordiska länder vill motverka denna effekt genom att tillämpa
              progressionsuppräkning är inget som vi i Sverige kan ha några
              invändningar emot.
            </seg>
            <seg xml:id="i-3303c60ef6e92541-0">
              Jag kan alltså konstatera att den ordning med progressionsuppräkning
              som Finland tillämpar på svenska pensioner är helt i enlighet
              med internationellt vedertagna principer. Även Sverige har möjlighet
              att tillämpa en motsvarande ordning beträffande pensioner från
              Finland. Vi har dock av förenklingsskäl, sedan 1987 års nordiska
              skatteavtal ingicks, som enda nordiskt land valt att inte utnyttja
              denna möjlighet. Detta innebär också minskad administration för
              Skatteverket.
            </seg>
            <seg xml:id="i-c26d196823039f65-0">
              I detta sammanhang vill jag uppmärksamma att frågan tagits upp
              inom ramen för arbetet i nordiska ministerrådet, vilket även Krister
              Hammarbergh påpekar. I en rapport till de nordiska finansministrarna
              sägs att det är den stat där en person är bosatt som avgör hur
              dubbelbeskattning ska undanröjas och att detta även omfattar frågan
              om en utländsk pension ska påverka skatteuttagen på andra inkomster.
              Det är alltså upp till varje enskilt land att avgöra om och i
              så fall hur möjligheten till progressionsuppräkning ska användas.
              I rapporten konstateras också att de nordiska länderna, med undantag
              för Sverige som helt avstår från progressionsuppräkningen, utformat
              sina interna ordningar för detta på skilda sätt.
            </seg>
            <seg xml:id="i-eb409a39b96c7f3f-0">
              Den konkreta åtgärd som Sverige kan vidta för att få en harmonisering
              till stånd mellan Sverige och Finland när det gäller beskattningen
              av pensioner är att införa progressionsuppräkning på pensioner
              från Finland. Detta har jag inte för avsikt att göra, och jag
              tänker därmed inte vidta några konkreta åtgärder i detta avseende.
            </seg>
          </u>
          <note type="speaker" xml:id="i-59f342604bd89142-0">
            Anf. 108 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-3">
            <seg xml:id="i-92ace6190e427e49-0">
              Fru talman! Jag vet inte om den här interpellationsdebatten behöver
              bli särskilt lång. Precis som i den förra konstaterar finansministern
              att han inte tänker göra någonting. Han har inga större ambitioner.
            </seg>
            <seg xml:id="i-d37db4fa3b316b65-0">
              Jag är från Norrbotten. I Norrbotten har vi just ett gränsområde
              mot Finland, och den gränsproblematik som finns är väldigt viktig
              för människor. Det här är en del av den. Det finns en lång rad
              hinder när det gäller att kunna flytta och arbeta vid gränserna.
              Det handlar om arbetsmarknad. Pensionerna är en del den fråga
              jag valt att ta upp i dag men det finns problem även när det gäller
              utbildning och mycket annat. Jag tror att vi får återkomma till
              de delarna.
            </seg>
            <seg xml:id="i-6dde0be03822a2c3-0">
              I veckan ska Pär Nuder på valturné i Norrbotten. Jag får väl
              hälsa honom välkommen till Norrbotten. Tyvärr kommer han inte
              att besöka Tornedalen och gränsområdet utan håller sig till det
              moderatstyrda Boden, vilket jag hoppas kommer att bli ett givande
              studiebesök. Om han hade velat besöka Tornedalen hade han tydligt
              fått klart för sig att gränsproblematiken är viktig för befolkningen
              där. Svårigheterna att kunna verka är alldeles för stora.
            </seg>
            <seg xml:id="i-fc96259aa75903b3-0">
              Det finns inte mycket att säga om svaret på interpellationen.
              Svaret är egentligen detsamma som frågeställningen, men i form
              av fler ord. Jag har i frågan pekat på progressiviteten, och det
              svarar finansministern också på. Vi har en generös tillämpning
              i Sverige helt enkelt av rent förnuftsmässiga skäl, vilket även
              finansministern tar upp. Det skulle bara bli dyrare att försöka
              administrera och hålla reda på detta.
            </seg>
            <seg xml:id="i-b4bc52bcb1f81a7a-0">
              Jag är fullt medveten om att det naturligtvis är Finland som
              måste ändra sin tillämpning, och här blir jag lite förvånad. Statsrådet
              säger nämligen att det enda han skulle kunna tänka sig är att
              Sverige tillämpade samma regler som Finland, det vill säga att
              vi skärpte beskattningen, vilket vi alltså valt att inte göra.
              Det förvånar mig lite grann, för ett statsråd med ambitioner om
              nordiskt samarbete och bättre samarbetsklimat skulle väl snarare
              försöka driva på den politiska processen och se till att göra
              det bättre för de nordiska medborgarna när de flyttar över gränserna.
            </seg>
            <seg xml:id="i-d56103dd0bafcbd4-0">
              I det arbetet ingår, precis som inom det europeiska arbetet,
              att försöka påverka andra regeringar att ha regelverk som just
              gör flytten över gränserna lättare. I min enfald trodde jag kanske
              att åtminstone delar av regeringen hade större ambitioner just
              när det gällde det nordiska samarbetet. Därför kan jag bara tacka
              för svaret och samtidigt beklaga.
            </seg>
          </u>
          <note type="speaker" xml:id="i-37812b66b9070319-0">
            Anf. 109 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-32">
            <seg xml:id="i-491ecd8d618a960f-0">
              Fru talman! Jag kan lugna interpellanten med att vi från regeringens
              sida ägnar mycket tid och kraft åt att överbrygga olika typer
              av gränshinder, särskilt för de människor som lever i de områden
              där man färdas och befinner sig på olika sidor om våra nordiska
              gränser. Bland annat har den förre danske statsministern Poul
              Schlüter lagt fram en rapport till de nordiska finansministrarna
              om en översikt av gränshinder på skatteområdet. Sammanfattningsvis
              innebär slutsatsen i hans rapport dock inte som en god partivän
              till Krister Hammarbergh att det nordiska skatteavtalet ger möjlighet
              till progressionsuppräkning, men det är varje hemstats interna
              regler som avgör om denna möjlighet till progressionsuppräkning
              ska utnyttjas.
            </seg>
            <seg xml:id="i-6e30ec4735e2d098-0">
              Om jag förstår Krister Hammarbergh rätt så vill han att jag ska
              försöka övertyga Finland om att Finland inte ska tillämpa det
              som är internationellt vedertaget och som tillåts av det nordiska
              skatteavtalet. Det vore rätt klargörande om det är vad som åsyftas,
              eftersom det vore något radikalt nytt att Sverige skulle försöka
              få ett nordiskt grannland att inte tillämpa internationellt vedertagna
              skatterättsliga principer, eller, för den delen, att inte tillämpa
              den möjlighet som det nordiska skatteavtalet som vi bägge varit
              överens om innehåller.
            </seg>
            <seg xml:id="i-eb4f68bc2129bfd5-0">
              Vi har avstått från att utnyttja den möjlighet till progressionsuppräkning
              som ges i skatteavtalet för att minska bördan för skattemyndigheterna
              och förenkla regelsystemet. Nu pågår ju diskussioner hela tiden
              mellan våra nordiska länder. För närvarande pågår diskussioner
              om att göra vissa förändringar i det nordiska skatteavtalet. Under
              2005 har det varit föremål för tre förhandlingsrundor, och förhandlingarna
              avses fortsätta under 2006.
            </seg>
            <seg xml:id="i-dbf31afd46771939-0">
              Jag är inte alls främmande för att olika typer av frågor, som
              beskattningen av pensioner, tas upp, men att hävda att ett enskilt
              land inte ska tillämpa de möjligheter som internationellt vedertagen
              praxis ger vid handen ställer jag mig mycket tveksam till. Vi
              måste i stället fortsätta att enträget, och på det sätt som sker
              i den nordiska kretsen, påvisa de olägenheter som det innebär
              när vi har olika skatteregler. Vi har i många stycken likartade
              system och delar ofta varandras uppfattningar, men att utvidga
              det till att ställa krav på harmoniserade bestämmelser, som efterlyses,
              är att gå betydligt längre än vad som redan i dag krävs av oss.
              Det är dessutom att gå utöver vad som krävs i och med vårt medlemskap
              i EU.
            </seg>
            <seg xml:id="i-68c00e798355dd1d-0">
              I de diskussioner som jag har med mina nordiska kolleger kommer
              jag naturligtvis att påvisa de olägenheter som finns, men vilka
              slutsatser de nordiska länderna drar av det är faktiskt upp till
              dem. Att genom påtvingande argumentation få dem att inte utnyttja
              det som internationellt vedertagen praxis och det nordiska skatteavtalet
              ger vid handen tänker jag inte medverka till.
            </seg>
          </u>
          <note type="speaker" xml:id="i-9a166d68d18a9c29-0">
            Anf. 110 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-4">
            <seg xml:id="i-1382f4fdf665d84d-0">
              Fru talman! Det är ett retoriskt knep att försöka hävda att jag
              på något sätt skulle skriva våra finska kamrater på näsan. Det
              är inte fråga om det, utan jag har frågat vilka konkreta åtgärder
              statsrådet tänkt vidta. Lite förvånad blir jag eftersom det i
              det skriftliga svaret klart och tydligt sägs att statsrådet inte
              tänker vidta några konkreta åtgärder. Nu säger han i talarstolen
              att han visst kan tänka sig att göra precis det som jag har gjort
              genom att väcka interpellationen, nämligen försöka påtala de olägenheter
              som finns. Jag vet inte om vi ska se det som ett fall framåt.
            </seg>
            <seg xml:id="i-981d0a9d3c996f31-0">
              Det är väl så man gör när man ser den här typen av problem. Man
              vill förändra avtal. Man sätter sig ned, diskuterar och påtalar
              de olägenheter som finns och försöker sedan få till stånd en bättre
              ordning. Därför blev jag förvånad när finansministern i det skriftliga
              svaret sade att han inte tänkte göra någonting alls. Nu var det
              dock, i slutet av svaret, uppenbarligen ett annat budskap. Det
              är lite svårt att veta hur man ska tolka finansministern.
            </seg>
            <seg xml:id="i-d2bbee164d2e40ba-0">
              Det vore fel att ha harmoniserade bestämmelser, säger finansministern.
              Är det inte det som vi försöker åstadkomma inom det nordiska samarbetet,
              och många gånger även inom EU-kretsen? Vi försöker få harmoniserade
              bestämmelser just för att medborgare lättare ska kunna flytta
              över gränserna, kunna söka jobb i ett grannland, kunna utbilda
              sig.
            </seg>
            <seg xml:id="i-c7e792d51c7fa829-0">
              Fru talman! Jag tror att interpellationsdebatten för min del
              är avslutad. Jag gör den tolkningen att finansministern nu, till
              skillnad från när svaret skrevs, insett problemet eftersom han
              i slutet av sitt förra inlägg från talarstolen faktiskt sade något
              annat än det som sägs i det skriftliga svaret.
            </seg>
          </u>
          <note type="speaker" xml:id="i-27d7bae511568f01-0">
            Anf. 111 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-33">
            <seg xml:id="i-1693705bd2933878-0">
              Fru talman! Jag har fått frågan vilken konkret åtgärd jag vill
              vidta, med anledning av tillämpning och beskattning av pensioner,
              för att få till stånd en harmonisering mellan Sverige och Finland.
              Jag har svarat att det vi kan göra för att få en harmonisering
              till stånd är att införa progressionsuppräkning på pensioner från
              Finland. Det tänker den svenska regeringen emellertid inte föreslå.
              Vi har inte ambitionen att genom progressionsuppräkning åstadkomma
              en harmonisering mellan Sverige och Finland. Däremot diskuterar
              vi ständigt och jämt de olägenheter som finns, som människor upplever,
              över gränserna.
            </seg>
            <seg xml:id="i-33c65b56adb7be44-0">
              Om jag kan påverka den finska regeringen att ändra sig är jag
              den förste att försöka göra det, men jag tror inte att jag kommer
              att lyckas. De följer, som jag sade, internationellt vedertagna
              skatterättsliga principer samt det nordiska skatteavtalet som
              tillåter dem att progressionsbeskatta.
            </seg>
            <seg xml:id="i-3d9c62620e854af1-0">
              Vi får väl se vad den finska regeringen har att säga.
            </seg>
          </u>
          <note type="speaker" xml:id="i-cf94050d981964f0-0">
            Anf. 112 KRISTER HAMMARBERGH (m):
          </note>
          <u who="krister_hammarbergh_d1f5c2" xml:id="i-bbfe0ded2207f549-5">
            <seg xml:id="i-08cee481df6e957a-0">
              Fru talman! Jag får önska Pär Nuder lycka till. Samtidigt får
              jag önska det svenska folket en finansminister som vill lite mer,
              har lite större självförtroende och tror att man faktiskt kan
              utveckla det nordiska samarbetet bland annat genom harmonisering
              av bestämmelser, oavsett vilka som ska förändras.
            </seg>
          </u>
          <note xml:id="i-b76b9c8832a118a5-13">
            Överläggningen var härmed avslutad.
          </note>
          <note xml:id="i-0a644b234cc31676-0">
            16 § Svar på interpellation 2005/06:467 om börsfrossa, dollarfall
            och stigande räntor nya förutsättningar för den ekonomiska politiken
          </note>
          <note type="speaker" xml:id="i-4a0f4afd75769d2e-0">
            Anf. 113 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-34">
            <seg xml:id="i-09ad009842135fe3-0">
              Fru talman! Carl B Hamilton har frågat mig vilka anpassningar
              jag finner för gott att vidta i den ekonomiska politiken och prognoserna
              för de offentliga finanserna mot bakgrund av riskerna för utvecklingen
              i den amerikanska ekonomin, på olje- och räntemarknaderna samt
              på börserna.
            </seg>
            <seg xml:id="i-c96ac5538fdaf86f-0">
              De risker Carl B Hamilton tar upp är utförligt analyserade i
              den ekonomiska vårpropositionen. Riskbilden för den svenska ekonomin
              bedöms i vårpropositionen i huvudsak vara balanserad. Det betyder
              att en utveckling som är starkare än enligt prognos bedöms vara
              ungefär lika sannolik som en utveckling som är svagare än prognos.
            </seg>
            <seg xml:id="i-2097b592d4719188-0">
              Å ena sida kan efterfrågan utvecklas starkare än väntat och föra
              med sig en ännu starkare sysselsättningstillväxt. Å andra sidan
              finns de globala riskerna knutna till fastighetspriser och oljepriser.
            </seg>
            <seg xml:id="i-6eb73e5a088042d5-0">
              Min bedömning är att riskbilden för den svenska ekonomin är likartad
              den som gjordes i samband med vårpropositionen. Den starka tillväxt
              som förutsågs i prognosen stöds av de preliminära nationalräkenskaper
              för det första kvartalet 2006 som SCB nyligen publicerat.
            </seg>
            <seg xml:id="i-c8e03c33508a2db9-0">
              Tillväxten första kvartalet blev 5,6 % eller 4,1 % kalenderkorrigerat.
              Det är en god tillväxt i såväl ett historiskt som internationellt
              perspektiv. Jämfört med USA och alla EU-15-länder har Sverige
              starkare tillväxt.
            </seg>
            <seg xml:id="i-6cc3da132ed894c0-0">
              Därutöver vill jag göra några kommentarer relaterade till oljepriset,
              valuta- och ränteutvecklingen, hushållens konsumtion, investeringarna
              och exporten.
            </seg>
            <seg xml:id="i-b35d995dd3a63c3d-0">
              Oljepriset har inte fallit tillbaka såsom bedömdes i vårpropositionen.
              Den främsta anledningen är konflikten kring Irans kärnutvecklingsprogram
              som drivit upp riskpremien på olja. Finansdepartementet räknar
              med att det höga oljepriset kommer att dämpa efterfrågan på olja
              i och med att substitut till olja blir relativt billigare samtidigt
              som det blir mer intressant att bygga ut produktionskapaciteten.
              Utbudet av olja väntas därmed på sikt växa snabbare än efterfrågan
              vilket innebär att reservkapaciteten förväntas öka. Det ger förutsättningar
              för ett lägre oljepris.
            </seg>
            <seg xml:id="i-f7acbc777bac76bb-0">
              Det är dock svårt att förutsäga hur oljepriset utvecklas framöver.
              Flera internationella oroshärdar gör att det finns en risk för
              ytterligare uppgång i oljepriset. Som diskuterades i regeringens
              vårproposition är detta dock inte huvudscenariot.
            </seg>
            <seg xml:id="i-b29904852334da88-0">
              Valutautvecklingen följer i stort prognosen i vårpropositionen.
              Dollarförsvagningen beror till stor del på förväntningar om en
              minskad ränteskillnad internationellt. Minskade ränteskillnader
              bidrar också till ökat fokus på obalanserna i den amerikanska
              ekonomin. Utvecklingen av obligationsräntorna följer också i stort
              prognosen i vårpropositionen.
            </seg>
            <seg xml:id="i-61f879c3493af6a7-0">
              Den starka tillväxten i kombination med den förbättring på arbetsmarknaden
              som har skett kan innebära att hushållens konsumtion utvecklas
              i en snabb takt under 2006 och 2007. En mer osäker utveckling
              på börsen kan dock dämpa konsumtionsutvecklingen.
            </seg>
            <seg xml:id="i-9cb3c574ab3250b7-0">
              I vårpropositionen gjordes bedömningen att de offentliga finanserna
              i år skulle visa ett överskott på 2,0 % av bnp. Sedan 2000 ligger
              därmed det genomsnittliga finansiella sparandet på 1,9 % av bnp.
              Därmed klaras överskottsmålet på 2 % av bnp i genomsnitt över
              en konjunkturcykel.
            </seg>
            <seg xml:id="i-c1b08dbe27bd3646-0">
              Den information som har inkommit sedan april har bekräftat de
              starka offentliga finanserna. ESV räknar med ett betydligt starkare
              finansiellt sparande för staten än vad regeringen räknade med
              i vårpropositionen. Även Riksgäldskontoret gör en bedömning som
              är betydligt starkare än regeringens från april.
            </seg>
            <seg xml:id="i-ef881069010b6829-0">
              Sammantaget innebär det att den ekonomiska politiken är framgångsrik
              och att det inte finns skäl att vidta förändringar i detta nu.
            </seg>
          </u>
          <note type="speaker" xml:id="i-26cbf15c222a7432-0">
            Anf. 114 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-6">
            <seg xml:id="i-f7b3764b6a58333f-0">
              Fru talman! Jag tackar finansministern för svaret. Bakgrunden
              till den här interpellationen var delvis en frustration över att
              det finns en ekonomisk debatt som pågår i Dagens Industris något
              kvällstidningsartade börs- och valutasidor, i A-ekonomi och i
              näringslivsbilagor som inte alls verkar ha någon kontakt med de
              delar av medierna som sysslar med ekonomisk politik eller politik
              i allmänhet. Som en illustration talar K.-G. Bergström i Rapport
              i SVT om landets politiska utveckling och kommenterar där, men
              han verkar inte någonsin ha någon kontakt med vad till exempel
              Johan Schück skriver på Dagens Nyheters ekonomisidor. Det där
              tycker jag är ett problem i den svenska debatten.
            </seg>
            <seg xml:id="i-3a8c0d643a9b6694-0">
              I själva svaret vill jag börja med att säga att det är viktigt
              att notera att Göran Persson, Pär Nuder och regeringen möter väljarna
              med en dopad svensk ekonomi. Den är dopad av internationellt sett
              historiskt väldigt låga räntor, en kronkurs som är och under lång
              tid, sedan 70-talet, har varit låg. Nu är den fallande. Det blåser
              upp Sveriges export till nivåer som jag bedömer som ohållbara
              på sikt. Varken arbetsmarknaden eller investeringarna har egentligen
              påverkats av det högre oljepriset och den pågående börsoron. Till
              detta kommer att regeringen driver en finanspolitik som är expansiv
              på ett sätt som inte skulle godkännas i de ekonomiska läroböckerna.
              Det kan vara ett viktigt kriterium, för snart stiger räntorna
              inte bara i USA och i Europa utan naturligtvis också i Sverige,
              och det blir en extra stark ränteuppgång i Sverige just därför
              att finanspolitiken är så expansiv.
            </seg>
            <seg xml:id="i-f0679b53c6befbb1-0">
              Det som jag tror är det mest bekymmersamma i det ekonomisk-politiska
              landskapet är dollarkursen: Dollarn faller, och den svenska kronan
              blir allt starkare. Det är ju så att eftersom dollarn är knuten
              till de asiatiska valutorna så måste den anpassning av dollarkursen
              som måste komma på grund av de stora amerikanska budgetunderskotten
              i bytes- och budgetbalans tas ut. Det måste ta vägen någonstans,
              och då sker det egentligen mot de valutor som är flytande gentemot
              den amerikanska dollarn. Det gör att det finns ett orosmoln här.
              Växelkursen mot dollarn kommer att förändras med kanske 2030 %,
              kanske 40 %, på relativt kort tid, och detta ska man komma ihåg
              i en situation då Förenta staterna faktiskt i dag är Sveriges
              största exportmarknad, större än till exempel Tyskland.
            </seg>
            <seg xml:id="i-a468fcb635fdeeda-0">
              Oljepriset ligger högre än prognostiserat, och det är svårt att
              tro att det kommer att falla i närtid. Det som är obehagligt med
              det priset är ju att det inte bestäms så mycket av ekonomiska
              faktorer. Vi kan sitta och diskutera utbud, efterfrågan och investeringar,
              men det är oron i Mellanöstern som är drivande. Till detta kommer
              nu en frossa på aktiebörserna, och det finns särskilt mycket av
              denna oro på den svenska börsen.
            </seg>
            <seg xml:id="i-2fc74f015cfb87a1-0">
              Pär Nuder hänvisar till det första kvartalets bnp-tal. Ja, men
              jag tittar framåt. Det är hela poängen. Då är det inte så intressant
              trots allt att diskutera hur bnp utvecklades under det första
              kvartalet i år. Jag anser att de talen är överspelade när man
              diskuterar vad som ligger framför oss, vare sig finansministern
              heter Pär Nuder eller något annat under nästa år. Det är nästa
              mandatperiod som väljarna har att ta ställning till, och vi kan
              se att under nästa mandatperiod går vi in i en situation med de
              orosmoment som jag pekade på och en allmänt skakig konjunktur.
              Jag ska återkomma till det.
            </seg>
          </u>
          <note type="speaker" xml:id="i-d510754c39646afe-0">
            Anf. 115 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-35">
            <seg xml:id="i-0d2f32838091cc2e-0">
              Fru talman! Jag förstår att Carl B Hamilton inte vill ta tempen
              på den svenska ekonomin här och nu som Statistiska centralbyrån
              gjorde förra veckan, därför att den temperaturangivelsen visar
              ju att Sverige mår väldigt bra just nu. Hela den svenska ekonomin
              växer kraftigt. Om Carl B Hamilton inte vill titta på det gångna
              kvartalet, första kvartalet i år, så kan han ju titta varje vecka
              som det inflyter ekonomisk statistik om här och nu, det vill säga
              hur det förhåller sig med svensk ekonomi.
            </seg>
            <seg xml:id="i-2423030afdcfb87f-0">
              Saken är ju den att Sverige inte har haft en bättre ekonomisk
              utveckling på många år. Man får gå elva år tillbaka i tiden för
              att hitta en lika snabb investeringsutveckling, man får gå sex
              år tillbaka för att hitta lika stark bnp-utveckling som första
              kvartalet i år, och man får gå fem år tillbaka för att hitta en
              lika snabb sysselsättningsutveckling. Det finns inga skäl att
              tro att den här utvecklingen inte skulle fortsätta. Tvärtom är
              det så att den svenska ekonomin är robust, betydligt mer robust
              än vad Carl B Hamilton ger vid handen.
            </seg>
            <seg xml:id="i-5c9c32a2ec751b12-0">
              Jag ska göra ett nedslag det är ju en så brokig interpellation
              som spänner över så väldigt mycket och kommentera dollarförsvagningens
              effekt på den svenska exporten. Det är ju så att sedan den starkaste
              dollarnoteringen under sommaren 2001 har dollarn försvagats ca
              34 % mot kronan. Eftersom ungefär 2030 % av den svenska varuexporten
              säljs till USA och länder vars valuta är kopplad till dollarn
              eller säljs i konkurrens med företag som huvudsakligen har sina
              kostnader i dollar på andra marknader så är det här naturligtvis
              väldigt viktigt. Det är också så som Carl B Hamilton sade att
              drygt 10 % av varuexporten går till USA.
            </seg>
            <seg xml:id="i-20f7f851dcedf53f-0">
              Det märkliga är att dollarförsvagningen inte har haft de effekter
              som Hamilton nu tror att de kommer att få, inte i går, inte i
              dag, men väl i morgon. Den dollarförsvagning som har varit sedan
              2001 har mer än väl kompenserats av en stark utveckling av efterfrågan
              på svensk export. Det beror på att världsmarknadstillväxten har
              varit, och alltjämt är, väldigt hög, och det finns ingenting som
              tyder på att den är i kraftigt avtagande. Dessutom har vi haft
              en hög efterfrågan på varor som Sverige producerar relativt mycket
              av samt att de svenska företagarna har haft ett fortsatt starkt
              konkurrensläge, inte minst till följd av produktivitetsutveckling
              i den tillverkande industrin.
            </seg>
            <seg xml:id="i-7f7e37efe1edf414-0">
              Vi tror att dollarförsvagningen får en marginell effekt på varuexportens
              utveckling för i år. Däremot väntas krondeprecieringen under nästa
              år i större utsträckning än tidigare bidra till att svensk export
              blir något mindre, men det är ändå på marginalen.
            </seg>
            <seg xml:id="i-3531a146ef10f22e-0">
              Samtidigt som detta sker utvecklas den inhemska ekonomin väldigt
              väl. Jag har ingen anledning att tro att den optimism som svenska
              företag och svenska hushåll nu visar på något sätt skulle vara
              avklingande. Tvärtom visar olika typer av undersökningar att vi
              har ett mycket, mycket optimistiskt svenskt folk och mycket optimistiskt
              svensk näringsliv som nyanställer. Och de nya jobben kommer ju
              följdriktigt, vilket vi har kunnat konstatera i dag när Ams redovisar
              att den öppna arbetslösheten är nere i ett så lågt tal som 4,2
              %.
            </seg>
          </u>
          <note type="speaker" xml:id="i-b00ec9474c5d5767-0">
            Anf. 116 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-7">
            <seg xml:id="i-b9558d19464c60a5-0">
              Herr talman! Jodå, jag är gärna med och tar tempen här och nu.
              Men ska man ta tempen här och nu, Pär Nuder, ska man ju inte göra
              det med siffror som är från första kvartalet i år, utan då ska
              man ta de som är nu. Det är det som jag gör. Jag försöker att
              blicka framåt och diskutera. Då kan vi konstatera att nu kommer
              räntorna att gå upp, därför att regeringen har drivit en expansiv
              finanspolitik och därför att räntorna internationellt går upp.
            </seg>
            <seg xml:id="i-b20590ee22430ba9-0">
              Jag tycker att det är väldigt viktigt att understryka att när
              räntorna nu går upp är ansvaret för detta att söka hos Pär Nuder
              och Göran Persson, inte hos Riksbanken. Orsakssambandet går från
              en alltför expansiv finanspolitik till stigande räntor.
            </seg>
            <seg xml:id="i-0203ced58b1aa870-0">
              Pär Nuder säger i sitt interpellationssvar att politiken är framgångsrik
              optimismen blommar här från talarstolen och att vi har en bättre
              ekonomisk utveckling, att den ska fortsätta och att den är robust.
              Då måste jag ändå påpeka att arbetslösheten är väldigt hög. Den
              förändring som har skett, och som rapporteras i dag, är trots
              allt marginell. Om man lägger ihop den öppna arbetslösheten med
              dem som är i åtgärder och de ungefär 2 % som är studenter och
              som brukar inkluderas internationellt, är man uppe i mellan 7,5
              och 9,5 %. Det är väldigt högt.
            </seg>
            <seg xml:id="i-7f93e1e259c1180f-0">
              Då måste jag fråga Pär Nuder, som tycker att politiken är framgångsrik:
              Vid vilket arbetslöshetstal upphör politiken för en socialdemokrat
              att vara framgångsrik, är det vid 12, 15, eller 20 % arbetslöshet
              totalt, när man lägger ihop de olika kategorierna? Svara på det,
              Pär Nuder: Vid vilket arbetslöshetstal upphör er politik att vara
              framgångsrik?
            </seg>
            <seg xml:id="i-bfb4d3130aaf3c43-0">
              Sedan är det naturligtvis så att den svenska situationen ingalunda
              är robust. Det var en häpnadsväckande och närmast sensationell
              karakterisering av den svenska ekonomin. Annars brukar man säga
              att det är en liten öppen ekonomi, att den är öppnare än de flesta.
              När den internationella konjunkturen går upp, går den svenska
              konjunkturen upp ännu mer, och när den internationella konjunkturen
              går ned, går den svenska konjunkturen ned ännu mer. Vi har alltså
              en instabil ekonomi jämfört med andra länder i vår omvärld.
            </seg>
            <seg xml:id="i-9fdce1a5614fbbec-0">
              Det som dessutom är karakteristiskt för den svenska ekonomin
              är att vi har instabila offentliga finanser, det vill säga att
              när konjunkturen går upp blir de offentliga finanserna bättre
              än i andra länder, medan när det däremot vänder och går nedåt
              i Sverige är de offentliga finanserna extra konjunkturkänsliga
              och går ned i källaren.
            </seg>
            <seg xml:id="i-9a5db59949edd617-0">
              Det är den bilden som är den korrekta. Det finns ju en lång erfarenhet
              av att motsatsen gäller för svensk ekonomi. Den är inte robust
              i konjunkturhänseende. Den är synnerligen instabil. Det är därför
              som Pär Nuder och hans företrädare på finansministerposten, med
              stöd av bland annat Folkpartiet, har velat ha 2 % överskott. Det
              är just därför att man erkänner att den svenska ekonomin inte
              är robust. Så det är ett självmål av sällan skådat slag när Pär
              Nuder påstår att den svenska ekonomin är robust.
            </seg>
            <seg xml:id="i-c10e39205fedf4b7-0">
              Sedan tycker jag inte att man ska underskatta börsfrossan. Den
              sänker ju tillväxten. Börsen är vår allra mest pålitliga leading
              indicator , framåtsyftande indikator, på den ekonomiska utvecklingen.
              Därmed inte sagt att börsen alltid har rätt. Men det stämmer ändå
              till eftertanke när vi under ganska många veckor nu har haft en
              instabil börsutveckling. Det visar att situationen i den svenska
              ekonomin nog inte alls är robust på det sätt som Pär Nuder vill
              ge intryck av.
            </seg>
          </u>
          <note type="speaker" xml:id="i-10c4dcb6dc8b84af-0">
            Anf. 117 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-36">
            <seg xml:id="i-e7910f3d1c3239e6-0">
              Herr talman! Först om arbetsmarknaden. Det har, som jag sade
              i mitt tidigare inlägg, i dag kommit glädjande nyheter från Arbetsmarknadsstyrelsen,
              Ams, som konstaterar följande: Arbetsmarknaden fortsätter att
              stärkas. Det visar Ams månadssiffror för maj. Antalet varslade
              minskar och de lediga platserna ökar kraftigt. Arbetslösheten
              är nu 4,2 %, den lägsta sedan 2002. Andelen arbetslösa och programdeltagare,
              det så kallade obalanstalet, minskar och är nere på 7,4 %, den
              lägsta siffran på två år. Särskilt glädjande är naturligtvis att
              arbetslösheten bland unga, framför allt långtidsarbetslösheten,
              endast uppgick till ca 1 500 personer. Det är, som Ams skriver
              i sitt pressmeddelande, den lägsta majsiffran sedan 1990 och en
              av de lägsta siffrorna för en enskild månad sedan 1990.
            </seg>
            <seg xml:id="i-fa002cc0a345d4b9-0">
              Jag förstår att Carl B Hamilton är frustrerad över den goda ekonomiska
              utveckling som Sverige just nu har. Hela den alternativa politiken
              som den borgerliga alliansen har presenterat bygger ju på att
              ni skulle möta väljarna i dåliga tider, för i dåliga tider kan
              man kanske på sin höjd motivera att man måste göra kraftiga försämringar
              för vissa grupper, till exempel de sjuka, de arbetslösa, de arbetsskadade,
              de förtidspensionerade och de föräldralediga. Ni pratar inte längre
              så mycket om Bankeryd i den borgerliga alliansen och de försämringar
              som ni vill åstadkomma, för som sagt, den ekonomiska politik som
              ni står för var utformad för en helt annan situation.
            </seg>
            <seg xml:id="i-ef40e53497315f55-0">
              Ibland säger man när man ändå vidgår att det går hyfsat för Sverige,
              för man kan ju inte säga annat än att det går ganska bra för Sverige
              när vi har en tillväxt på 4,1 %, att det är internationellt betingat.
              Det märkliga är att samma dag som SCB presenterade att vi hade
              haft en tillväxt det första kvartalet på 4,1 % presenterade man
              i Bryssel en siffra på 0,6 % för euroområdets tillväxt under första
              kvartalet. Carl B Hamilton och jag var på samma linje i euroomröstningen,
              och Carl B Hamilton kan ju inte gärna hävda att det beror på euron
              att det i euroland går så mycket sämre än vad det gör i Sverige.
              Det måste i stället bero på någonting annat, det vill säga att
              det beror på den politik som vi för här i Sverige i motsats till
              den man för i euroområdet. Vi befinner oss i precis samma internationella
              konjunkturmiljö som euroländerna, men vi har en betydligt starkare
              ekonomisk tillväxt, starkare offentliga finanser, bättre utveckling
              på arbetsmarknaden och lägre inflation, även om priserna ökat
              liksom de gjort på euroområdet där man precis nyligen höjde räntan
              till följd av en ökad aktivitet.
            </seg>
            <seg xml:id="i-3321c6179172536d-0">
              Det är ett naturligt beteende, Carl B Hamilton, av centralbanker
              att de tittar på utvecklingen framöver och tar tempen på ekonomin
              för att se om räntan behöver justeras. Vi får se vilka slutsatser
              den svenska riksbanken drar här framöver.
            </seg>
            <seg xml:id="i-b293ff8500395c57-0">
              När det så gäller de offentliga finanserna måste jag säga att
              jag inte kan annat än beundra Carl B Hamilton för hans mod att
              våga tala om offentliga finanser, med tanke på att han ju är den
              i Sveriges riksdag som väl bär störst ansvar för och har kommit
              närmast det misslyckande som den borgerliga regeringen satte Sverige
              i mellan 1991 och 1992 vad gäller just offentliga finanser.
            </seg>
            <seg xml:id="i-20b6d0c95ca6fc20-0">
              Jag har roat mig med att ta fram siffror. Den 21 januari 1992
              trädde Carl B Hamilton in i Finansdepartementet som politisk sakkunnig.
              Han lämnade det den 8 oktober 1994. Under de åren utvecklades
              de offentliga finanserna från minus 5,6 till 11,1.
            </seg>
            <seg xml:id="i-81f29d74c92e42eb-0">
              De läroböcker som Carl B Hamilton brukar hänvisa till hade han
              ju möjlighet att tillämpa i praktiken, men resultatet förskräcker.
            </seg>
          </u>
          <note type="speaker" xml:id="i-2cb72f0c8e5b5420-0">
            Anf. 118 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-8">
            <seg xml:id="i-bae2740ddfbaf146-0">
              Herr talman! Jag ska gärna diskutera ekonomisk historia, men
              åhörarna brukar tycka att det blir träigt. Vi kan göra det sedan.
            </seg>
            <seg xml:id="i-58d60992f6199ec9-0">
              Jag blir förvånad när Pär Nuder drar de här talen. Enligt mina
              uppgifter har euroländerna en tillväxttakt på 2,4 och USA på 5,1.
              Pär Nuder nämner helt andra siffror. Det är något som inte stämmer.
            </seg>
            <seg xml:id="i-66c67dcb72c9495a-0">
              Det är viktigt när räntorna går upp att vara tydlig med att det
              är framdrivet och framprovocerat av en expansiv finanspolitik.
              Jag tycker att det är viktigt att säga att vi inte har sett någon
              signifikant jobbtillväxt i svensk ekonomi. Nu står regeringen
              med 4,2 % öppen arbetslöshet. 7,4 % i öppen arbetslöshet, plus
              åtgärder. Det är ungefär 9,5 % enligt gängse åtgärder.
            </seg>
            <seg xml:id="i-593f7cd052a065ae-0">
              Pär Nuder är så optimistisk och säger att detta är en så framgångsrik
              politik. När upphör politiken att vara framgångsrik för en socialdemokrat?
              Vid vilken procentsats? Ni säger att 7,4 % arbetslöshet vi kan
              ta den siffran som det inte råder någon diskussion om för en socialdemokrat
              innebär en framgångsrik ekonomisk politik. När upphör den politiken
              att vara framgångsrik? Är det vid 10,4, 15,4 eller 20,4? Hur kan
              en socialdemokrat som på sin partikongress har fått höra att det
              överskuggande målet för Socialdemokraternas politik ska vara att
              bekämpa arbetslösheten vara nöjd och säga att det är en framgångsrik
              politik när arbetslösheten är så hög som vi har kunnat konstatera
              i dag?
            </seg>
            <seg xml:id="i-97940381fb7e0503-0">
              Dagens siffror och starka konjunktur är tillfälliga och flyktiga.
              Det vill jag att väljarna ska vara mycket medvetna om när de bedömer
              den ekonomiska politiken.
            </seg>
          </u>
          <note type="speaker" xml:id="i-62b5cf34057441cc-0">
            Anf. 119 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-37">
            <seg xml:id="i-b65693ad6511e0e6-0">
              Herr talman! Jag är inte nöjd. Däremot är jag stolt över Sverige.
              Jag är stolt över att fler och fler får jobb i Sverige. Det är
              precis det som inträffar just nu. Det märker de svenska hushållen.
              Köpkraften är god. Man har råd att investera. Man kan åka till
              vilket byggvaruhus som helst och känna hur det växer i Sverige
              i dessa dagar. Detaljhandeln nyanställer. Fler och fler får arbete.
              Vi är inne i en starkt positiv spiral.
            </seg>
            <seg xml:id="i-24c70800a2da1ea7-0">
              Just i det läget måste man inrikta politiken mot de grupper som
              har det allra sämst, de som inte med automatik får del av uppgången
              av den ekonomiska utvecklingen, de långtidsarbetslösa. Därför
              riktar vi i den socialdemokratiska regeringen insatserna mot dem
              som står längst ifrån arbetsmarknaden. De får möjlighet att göra
              ett extra handtag i vården och omsorgen som plusjobbare. De funktionshindrade
              får gå till jobbet tack vare att de får ett lönebidrag som gör
              att de blir attraktiva på arbetsmarknaden. Det är 25 000 människor
              vars arbetsgivare får en skatterabatt som lite fyrkantigt kallas
              för anställningsstöd. Alternativet för dem är att vara helt öppet
              arbetslösa.
            </seg>
            <seg xml:id="i-e71bc1aa51521928-0">
              Så arbetar vi för att fånga upp de grupper som inte med automatik
              får del av den ekonomiska uppgången.
            </seg>
            <seg xml:id="i-9e739a9ca318318f-0">
              Jag kan glädja Carl B Hamilton. Han verkar vara lite surmulen
              över att det går så pass bra för Sverige som det gör nu. Vi kommer
              att ta hand om dem som inte automatiskt får del av uppgången.
              Det är så socialdemokratisk politik fungerar.
            </seg>
            <seg xml:id="i-3eab273df177944f-0">
              Jag är stolt över utvecklingen i Sverige, men jag är långtifrån
              nöjd. Vi ska pressa tillbaka arbetslösheten ytterligare. Det kommer
              vi att klara.
            </seg>
          </u>
          <note xml:id="i-b76b9c8832a118a5-14">
            Överläggningen var härmed avslutad.
          </note>
          <note xml:id="i-8a3e7c94cdf9418a-0">
            17 § Svar på interpellation 2005/06:468 om McKinseyrapportens
            rekommendationer
          </note>
          <note type="speaker" xml:id="i-fa32fa1a700f9fdf-0">
            Anf. 120 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-38">
            <seg xml:id="i-4272185c136f531f-0">
              Herr talman! Carl B Hamilton har frågat mig
            </seg>
            <seg xml:id="i-9f14dd96f06f0140-0">
              Carl B Hamilton hänvisar till den nyligen presenterade McKinseyrapporten
              om Sveriges ekonomiska utveckling. I rapporten konstateras att
              ekonomin i Sverige utvecklats starkt under den senaste tioårsperioden.
              Denna bild av svensk ekonomi stämmer väl överens med de positiva
              omdömen som svensk ekonomi fått i rapporter från till exempel
              OECD.
            </seg>
            <seg xml:id="i-6aefd90f0c385cee-0">
              Samtidigt ger dock rapporten en mörk bild av utvecklingen av
              sysselsättningen i Sverige. Här finns det anledning att ifrågasätta
              hur rapporten valt att redovisa statistiken. Av någon anledning
              har man valt 1992 som startår för jämförelserna, vilket innebär
              att det kraftiga sysselsättningsfallet 1993 inkluderas. Om man
              i stället väljer 1994 som startår, ges en helt annan bild. Med
              McKinseys val av startår har sysselsättningen i den privata tjänstesektorn
              ökat med 4 % under den redovisade perioden. Väljer man i stället
              1994 som startår är sysselsättningsökningen i den privata tjänstesektorn
              runt 20 %. Slutsatserna som dras i rapporten om utvecklingen på
              arbetsmarknaden vilar på bräcklig grund.
            </seg>
            <seg xml:id="i-49c38e952486889c-0">
              Rapportens rekommendation om minskade skattekilar på arbete bygger
              också på denna beskrivning av sysselsättningen i tjänstesektorn.
            </seg>
            <seg xml:id="i-dbf1d040f1f48000-0">
              Skattekilar i form av en skillnad mellan det pris inklusive skatten
              som en köpare betalar och det pris exklusive skatten som säljaren
              erhåller är en naturlig konsekvens vid beskattning. Carl B Hamilton
              vill att skattesänkningar ska riktas till arbetskraftsintensiva
              branscher för att inte försämra de offentliga finanserna. Men
              särskilda skatteregler för vissa branscher eller sektorer leder
              till snedvridningar i ekonomin och avgränsningsproblem. När det
              gäller skattesystemets utformning är regeringens huvudlinje att
              stimulera arbetsmarknadsdeltagande, arbetsutbud och sysselsättning
              med generellt gynnsamma regler. Ett exempel är kompensationen
              för den allmänna pensionsavgiften som har sänkt marginalskatten
              med cirka fem procentenheter och samtidigt lett till minskade
              skattekilar.
            </seg>
            <seg xml:id="i-f86d086db227a713-0">
              Så till frågan om att öka konkurrensutsättningen i offentlig
              sektors produktion av tjänster.
            </seg>
            <seg xml:id="i-71de2bfdef3c76a1-0">
              Den största delen av de offentliga tjänsterna avser vård, skola
              och omsorg för vilka kommunerna har huvudansvaret. Det finns inga
              hinder för de kommuner som så önskar att konkurrensutsätta produktionen.
              Många kommuner har också valt att öka inslaget av konkurrens genom
              upphandlingar eller valmöjligheter för brukarna.
            </seg>
            <seg xml:id="i-87b037fc5c09ca43-0">
              Så gäller det ökad konkurrens inom byggbranschen.
            </seg>
            <seg xml:id="i-6bdd0802012aef60-0">
              Konkurrensproblem inom byggsektorn förekommer och karteller har
              avslöjats. Konkurrensverket konstaterar dock i sin senaste årsrapport
              att konkurrensen ökat och att byggpriserna de senaste åren inte
              längre ökar snabbare än konsumentprisindex. Trots detta är det
              viktigt att främja ökad konkurrens i sektorn. Utöver en kontinuerlig
              utveckling av Konkurrensverkets instrument, har regeringen inrättat
              en byggsamordnare med uppgift att tillsammans med aktörer på byggmarknaden
              genomföra ett utvecklingsprogram för samhällsbyggnadssektorn där
              förbättrad konkurrens ingår som en viktig del. En översyn pågår
              av plan- och bygglagen. Häromveckan beslutade riksdagen om omvänd
              skattskyldighet inom byggbranschen. Skattefusk leder till snedvriden
              konkurrens där seriösa företagare riskerar slås ut av fuskande
              företag.
            </seg>
            <seg xml:id="i-3989f0b092ceddb2-0">
              Slutligen har Carl B Hamilton frågat vilka åtgärder jag avser
              att vidta för att ändra trygghetsbegreppet på arbetsmarknaden
              från fokus på trygghet i befintligt jobb till trygghet i förändringen
              till nytt jobb.
            </seg>
            <seg xml:id="i-3fc65934d2708898-0">
              Det system och paket av åtgärder som finns i dag syftar just
              till att skapa trygghet i förändring till ett nytt jobb, frågan
              är därför märkligt ställd.
            </seg>
            <seg xml:id="i-4222770ac3c3f4c3-0">
              Den ökande internationella konkurrensen öppnar nya möjligheter.
              Det bästa sättet att tillvarata dessa är att främja trygghet i
              förändring. Omstrukturering av företag är en både naturlig och
              nödvändig förutsättning för ett konkurrenskraftigt näringsliv
              och en fortsatt god tillväxt i Sverige. Samtidigt är det viktigt
              med system som minskar omställningskostnaderna för individer när
              de påverkas av neddragningar i företagen. Sverige har tillsammans
              med Storbritannien tagit fram en rapport om sociala broar som
              beskriver sådana system.
            </seg>
            <seg xml:id="i-2142a8a929d2f618-0">
              Tre typer av broar kan exemplifieras. För det första handlar
              det om livslångt lärande. För det andra handlar det om aktiv arbetsmarknadspolitik.
              För det tredje handlar det om bra ersättning i arbetslöshetsförsäkringen
              som kan fungera som en brygga mellan två jobb.
            </seg>
          </u>
          <note type="speaker" xml:id="i-3bf6f9ff4314a9c8-0">
            Anf. 121 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-9">
            <seg xml:id="i-1f4aa03626ebb5c2-0">
              Herr talman! Jag ber att få tacka finansministern även för detta
              svar.
            </seg>
            <seg xml:id="i-7b179de53196fcac-0">
              Den här rapportens styrka ligger i branschstudierna. Den förra
              interpellationen var mer makroinriktad. Den här är mer inriktad
              på olika branscher. Fokus ligger på utvecklingen av produktivitet
              och sysselsättning. Pär Nuder säger att han tycker att det är
              en alldeles för mörk bild av sysselsättningen som ges i denna
              rapport och att valet av startår är en bov i dramat.
            </seg>
            <seg xml:id="i-60b85aba01b9788f-0">
              Jag håller med om att man kan diskutera exakt vilket år som är
              lämpligast. Det är alltid så i dessa tidsstudier. Men i huvudsak
              menar jag att denna dystra bild av sysselsättningsutvecklingen
              är korrekt. Det är ju därför som vi har en hög arbetslöshet i
              Sverige i dag. Och det har vi redan diskuterat.
            </seg>
            <seg xml:id="i-e1f41e7cdff1cf5b-0">
              Man ska lägga märke till att det som tas upp i McKinseyrapporten
              är frågan om den totala sysselsättningsökningen 19922003. Hade
              andelen sysselsatta varit lika stor i Sverige som i till exempel
              Norge, Storbritannien och Frankrike skulle antalet sysselsatta
              i Sverige ha varit 400 000500 000 fler.
            </seg>
            <seg xml:id="i-bbcbf989fb65f6b7-0">
              Pär Nuder kontrar då med att Sverige har haft en hög tillväxt
              i privat tjänstesektor. Men det är ju bara en av fyra sektorer,
              om man nu börjar göra denna uppdelning. Vi har privat och offentligt,
              och vi har varuproduktion och tjänsteproduktion. Vi kan då titta
              på de andra tre. När det gäller privat varuproduktion är det ostridigt
              att vi har en väldigt låg och negativ sysselsättningsökning. Och
              andra sidan av det här myntet är en mycket hög produktivitet,
              och det är denna del av ekonomin som driver export och bnp, men
              som inte skapar några jobb.
            </seg>
            <seg xml:id="i-098ebbcadf353a65-0">
              Då kommer vi till den offentliga varuproduktionen, men det är
              en så obetydlig sektor, så den kan vi bortse från i detta sammanhang.
            </seg>
            <seg xml:id="i-808a52e668579947-0">
              Då kommer vi i stället till den offentliga tjänsteproduktionen.
              Genom uteslutningsmetoden är det denna sektor som har släpat efter
              och som inte anställer lika många människor i Sverige som i andra
              länder.
            </seg>
            <seg xml:id="i-82761f9d9f5d643e-0">
              Alltså: I McKinseyrapporten talas det om den totala sysselsättningen.
              Det är också den som är politikens mål. Jag återvänder till detta.
              Det allt överskuggande målet enligt den socialdemokratiska kongressen
              är den totala sysselsättningen. Det är ju inte sysselsättning
              inom en viss sektor. Och det kan det ju inte vara för Sveriges
              riksdag heller, alltså att man skulle fokusera på sysselsättning
              i vissa sektorer.
            </seg>
            <seg xml:id="i-735a189f1d868b3f-0">
              Men vad man kan konstatera är att sysselsättningsutvecklingen
              i offentlig tjänsteproduktion är mycket svagare i Sverige än i
              andra länder.
            </seg>
            <seg xml:id="i-9c6ee46450855a2d-0">
              Regeringen gör ingenting åt den ekonomiska strukturen utan tar
              den för given, och tar den arbetslöshet för given som denna struktur
              ger upphov till. Men man skulle kunna ändra förutsättningarna
              för den tjänsteproduktion som i Sverige sker i offentlig regi.
              Då kanske man skulle få fler jobb. Enligt min mening skulle man
              definitivt få fler jobb i ekonomin på det sättet. Man kan också
              använda skatteinstrumentet för att få fram fler jobb. Man kan
              alltså använda den ekonomiska politiken för att påverka den ekonomiska
              strukturen så att man kommer till rätta med den arbetslöshet som
              finns i Sverige. Det gör man ju i andra länder, och man gör det
              delvis i Sverige men inte på det sättet som jag här förespråkar.
            </seg>
            <seg xml:id="i-e3b7cb3a7fe4343b-0">
              Jag tycker att det är viktigt att notera att i ekonomier som
              den svenska och de europeiska är det så att med stigande inkomster
              efterfrågar människor mer vård och omsorg, framför allt.
            </seg>
            <seg xml:id="i-669e3c7f9825965f-0">
              När vi nu har gått igenom denna sysselsättningsutveckling tycker
              jag att det är otroligt viktigt att man inte stryper verksamheterna
              i dessa två sektorer genom att envisas med att produktionen ska
              ske i offentlig sektor. Ta bort stopplagar och stryp inte tillväxten
              och tillgängligheten i denna sektor, alltså den offentliga tjänsteproduktionen,
              utan se till att släppa in andra alternativ också. Det är det
              som människor, när inkomsterna stiger, vill ha.
            </seg>
          </u>
          <note type="speaker" xml:id="i-c258b73d28bf671d-0">
            Anf. 122 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-39">
            <seg xml:id="i-38250e1734b2dae5-0">
              Herr talman! Först och främst är det en illusion att tro att
              sysselsättningen skulle öka dramatiskt om vi privatiserade de
              stora sjukhusen. Det var ju det som Carl B Hamilton landade i,
              att han var emot den så kallade stopplagen, den som Sveriges riksdag
              har fattat beslut om och som innebär att vi inte ska utsätta de
              största sjukhusen som har byggts upp under generationer, under
              decennier, med skattebetalarnas pengar för marknadskrafterna.
            </seg>
            <seg xml:id="i-782547dc1238f449-0">
              Sedan vet vi ju att offentlig varuproduktion i övrigt i dag i
              betydligt större utsträckning är utsatt för konkurrens. Vi har
              entreprenader i äldreomsorgen och i barnomsorgen. Många kommuner
              upphandlar tjänster från privata tjänsteföretag. Men vi sätter
              en gräns. De stora offentliga sjukhusen ska inte säljas ut. Det
              är socialdemokratisk politik. Men att tro att detta skulle vara
              en lösning på sysselsättningsfrågan är minst sagt att överdriva.
            </seg>
            <seg xml:id="i-496d4f07f6da0586-0">
              Jag vill ta fasta på två saker i det som Carl B Hamilton säger.
              Först och främst vill jag återigen säga att sysselsättningen nu
              ökar. Som jag sade ökar sysselsättningen kraftigt just nu. Enligt
              SCB ökade den med 1,1 % under det första kvartalet, vilket är
              den största ökningen sedan 2001. I näringslivet ökade antalet
              sysselsatta med 1,6 % och i de offentliga myndigheterna med 0,4
              %. Antalet arbetade timmar i hela ekonomin ökade med 1,8 %. Även
              denna parameter visar att Sverige går åt rätt håll.
            </seg>
            <seg xml:id="i-4552426d2bc07ebd-0">
              Det som dock bekymrar mig är att Folkpartiet har övergett det
              som vi tidigare har varit ense om, nämligen den generella välfärdspolitiken,
              att vi ska ha trygghetssystem som garanterar just trygghet i förändring.
              När man står för en politik, som Folkpartiet numera gör, där man
              vill försämra villkoren för de arbetslösa så går man i rakt motsatt
              riktning. Man vill öka otryggheten i förändringstider. Man ska
              tvinga de arbetslösa att ta jobb med låga löner. Det är själva
              tanken bakom de låga ersättningsnivåerna i a-kassan.
            </seg>
            <seg xml:id="i-bfff2d985293aee7-0">
              Än mer förvånande är det att Folkpartiet har gått med på att
              från den 1 juli i år försämra sjukförsäkringen. Då förbättrar
              vi nämligen sjukförsäkringen genom att vi höjer taket i sjukförsäkringen.
              Fler omfattas av denna generella försäkring. Fler får känna trygghet
              i förändringstider. Men sedan ska uppenbarligen Folkpartiet efter
              det att man har genomfört denna försämring, om man kommer i regeringsställning,
              göra en återställare i fråga om höjningen av taket. Först ska
              riksdagen höja taket, och sedan ska den borgerliga alliansen sänka
              det. Och sedan ska Folkpartiet försöka övertyga sina regeringsbröder
              om att man på nytt ska höja sjukförsäkringstaket.
            </seg>
            <seg xml:id="i-6112a9d20e6b1b04-0">
              Det var någon som sade: Att vara liberal är att vara kluven.
              Jag skulle vilja säga: Att vara liberal är att vara velig. Och
              detta är i grund och botten väldigt allvarligt eftersom det skapar
              en otrygghetskänsla hos väldigt många människor.
            </seg>
            <seg xml:id="i-f5af97f285538136-0">
              Det som gör att den nordiska välfärdsmodellen röner så stor uppmärksamhet
              just nu delegationer kommer till Sverige från hela världen för
              att fråga vad vi gör men som man inte gör i övriga Europa har
              väldigt mycket att göra med att vi har stabila sociala broar för
              människor att gå på, från gamla förutsättningar som inte längre
              är konkurrenskraftiga till nya villkor. Ni vill försämra denna
              sociala bro genom att göra det otryggare att gå på den. Det kommer
              att innebära att människor inte i lika stor utsträckning kommer
              att bejaka nödvändiga strukturomvandlingar. Och det kommer att
              försämra Sveriges konkurrenskraft.
            </seg>
            <seg xml:id="i-df35cd6fed42e51c-0">
              Er politik är inte bara orättvis. Den är dessutom kontraproduktiv
              för konkurrenskraften.
            </seg>
          </u>
          <note type="speaker" xml:id="i-8f5f87d3f86d40b7-0">
            Anf. 123 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-10">
            <seg xml:id="i-2ccdfe22ea978f71-0">
              Herr talman! Om man lyssnar på Pär Nuder tror man att man lever
              i ett lyckorike, särskilt som regeringen har som främsta mål att
              bekämpa arbetslösheten. Men i själva verket är arbetslösheten
              väldigt hög i Sverige. De data som har kommit fram i dag visar
              på en marginell förbättring, och det är i en situation med en
              dånande högkonjunktur, exceptionellt låga räntor och en väldigt
              expansiv finanspolitik. De sysselsättningstal och arbetslöshetstal
              som har publicerats i dag är föga märkvärdiga.
            </seg>
            <seg xml:id="i-9d138f17e11e5d04-0">
              På det sätt som Pär Nuder blåser på här så skulle man tro att
              arbetslösheten var nere på 2 % och att tryggheten var maximal
              på det sättet. Men så är inte alls fallet, utan den politik som
              ni har drivit för att få ned arbetslösheten är ju inte framgångsrik.
              Man satsar väldigt mycket på offentliga platser och offentligfinansierade
              insatser, och det är inte framgångsrikt. Därför menar vi från
              alliansens sida att man måste se till företagens och företagarnas
              situation och bejaka att det är de som har beslutet att anställa
              fler och se till att de gör det genom att man skapar sådana förutsättningar
              och sådana incitament att de faktiskt också gör det.
            </seg>
            <seg xml:id="i-c9e73c2458288e05-0">
              Det gäller då ändringar i skattesystem och till exempel medfinansieringsfrågan
              som vi tidigare i dag diskuterade här.
            </seg>
            <seg xml:id="i-68d9d70d32d2d20c-0">
              För att återgå till tjänstesektorn så visar den här studien att
              tillväxten i offentlig tjänstesektor i Sverige är väldigt låg.
              Det är klart att frågan om det strukturella underskottet i sysselsättningen
              i tjänstesektorn inte löses genom att man säljer några stora sjukhus.
              Däremot måste man konstatera att med växande inkomster i alla
              länder efterfrågar människor mera vård och mera omsorg. Det behöver
              inte nödvändigtvis vara fråga om sjukvård. Om staten, Socialdemokraterna,
              låser in denna sektor i att tjänsterna ska utföras i offentlig
              produktion kommer både tillgängligheten och sysselsättningen att
              bli sämre.
            </seg>
            <seg xml:id="i-4e286d007ef9c0c4-0">
              Låt mig ägna den sista talarminuten här åt en av sektorsstudierna
              i McKinseyrapporten som är otroligt intressant. Man konstaterar
              att inom byggsektorn är 2030 % av byggkostnaderna slöseri. Det
              är fel. Det är stöld. Det är slöseri med arbetstid. Det är dåligt
              maskinutnyttjande. Det är spill av material. Det beror på att
              man i Sverige gör alldeles för många uppdelningar av arbetet i
              olika moment det står om detta på s. 35 som är alldeles för detaljerade.
              Det sänker produktiviteten. Dessutom finns det ett skråtänkande
              som präglar organisationen av arbetet. Det är en struktur där
              fack och arbetsgivare har bestämt att vissa moment kan utföras
              enbart av en viss typ av arbetare. Det är alldeles för många överlämningar
              i byggprojekten. Det kan krävas så mycket som 20 överlämningar
              från en typ av arbete till nästa för att bygga ett badrum i Sverige.
              Även ackordssystemet leder till låg produktivitet i motsats till
              vad man skulle kunna tro.
            </seg>
            <seg xml:id="i-e66ede1ca2c6a9a8-0">
              På s. 43 står det: Mätningar har visat att ackordslöner i byggsektorn
              driver upp kostnaden med ca 11 kr per arbetad timme, vilket är
              78 % av lönekostnaden.
            </seg>
            <seg xml:id="i-a771317803b4b26b-0">
              Det här slår naturligtvis igenom både i bostadskostnader och
              i hyror men också i kommersiella fastigheter som får en sämre
              konkurrenskraft genom att de har onödigt höga hyror och kostnader
              för sina fastigheter.
            </seg>
            <seg xml:id="i-05f9a7e67477cad0-0">
              Sedan har jag en avslutande fråga till finansministern. Det räcker
              inte med byggsamordnare. Det är för tamt, eller hur, Pär Nuder?
            </seg>
          </u>
          <note type="speaker" xml:id="i-804712ef16dfde8a-0">
            Anf. 124 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-40">
            <seg xml:id="i-b112c845f3dd4f01-0">
              Herr talman! Jag tar först byggsektorn. Även den nattsvarta bild
              som målas upp i rapporten på den här punkten kan nyanseras. Hade
              McKinsey borrat lite djupare i offentlig statistik hade man bland
              annat kunnat läsa att Konkurrensverket i sin senaste årsrapport
              konstaterar att byggprisindex efter millennieskiftet slutat öka
              snabbare än kpi samt att konkurrensen ökat när det gäller marknaden
              för byggmaterial. Dessutom är ett ökat antal byggföretag verksamma
              över gränserna inom EU därmed inte sagt att det är problemfritt
              inom byggsektorn, men utvecklingen går även på den punkten åt
              rätt håll.
            </seg>
            <seg xml:id="i-7eaaf2d0e45a18d4-0">
              Sedan säger Carl B Hamilton att vi befinner oss i en dånande
              högkonjunktur. Carl B Hamilton är gubevars professor i ekonomi.
              Är det någon i Sveriges riksdag som borde veta hur man definierar
              en dånande högkonjunktur så är det professorn i nationalekonomi.
              Med den lilla teoretiska kunskap som jag har på området är konjunkturläget,
              det har jag fått lära mig, detsamma som nivån på dagens ekonomiska
              aktivitet jämfört med jämviktsnivån.
            </seg>
            <seg xml:id="i-272d45c471b17780-0">
              Hade vi haft en dånande högkonjunktur skulle vi ha haft en bra
              bit över de stipulerade 2 % inflation som Riksbanken har satt
              upp. Det vore intressant att veta hur professorn definierar en
              högkonjunktur eftersom han anser att vi har en dånande högkonjunktur.
            </seg>
            <seg xml:id="i-9f12067e3fbebcf9-0">
              Den lilla teoretiska exercisen må vara. Det viktiga i sammanhanget
              är att den ekonomiska situationen i Sverige vad vi nu än vill
              kalla den är betydligt mycket bättre än omvärldens, än euroområdets
              och än den i EU i övrigt. Vi i Sverige lever i en ekonomi som
              är en av de ekonomier som är mest beroende av omvärlden. Vi har
              ju inte någon egen liten internationell konjunkturmiljö i Sverige
              så bevisligen gör vi någonting annorlunda, någonting som gör att
              det går bättre för Sverige.
            </seg>
            <seg xml:id="i-4cb967da4ed7aebe-0">
              Ett av de skäl som jag tror är helt avgörande för att det går
              bättre för Sverige är att vi är mer omställningsbenägna. Vi är
              redo att bättre än många andra länder och folk möta strukturomvandlingar
              beroende på de sociala trygghetssystem som vi har.
            </seg>
            <seg xml:id="i-d328472267eccb28-0">
              Just därför blir jag så förvånad. Det är ju just de trygghetssystemen
              som ni vill attackera genom försämringar för de arbetslösa, de
              sjuka, de förtidspensionerade och de föräldralediga. I detta läge
              med stora överskott i de offentliga finanserna vill ni försämra
              villkoren för dem som redan har det allra sämst. Det kommer att
              öka otryggheten. Det kommer att minska graden av vilja att anpassa
              sig till nya förutsättningar. Det kommer att göra att Sverige
              i framtiden är mindre konkurrenskraftigt.
            </seg>
            <seg xml:id="i-0f19b0e78d017de2-0">
              Vår politik betalar sig alltså i form av hög tillväxt, en stigande
              sysselsättning och en fallande arbetslöshet.
            </seg>
          </u>
          <note type="speaker" xml:id="i-36c6fe97b23dcd8d-0">
            Anf. 125 CARL B HAMILTON (fp):
          </note>
          <u who="carl_b_hamilton_f03c03" xml:id="i-543840ebc560ed48-11">
            <seg xml:id="i-3fdd52cbba75fc15-0">
              Herr talman! Jag vill nog understryka detta med byggsektorn.
              På det området finns det väldigt många mycket konkreta påpekanden
              i rapporten. Jag tycker inte att det räcker att säga att Konkurrensverket
              har funnit att konkurrensen förbättrats och att prisindex går
              i en lugnare takt än tidigare.
            </seg>
            <seg xml:id="i-1dd623605aac42f2-0">
              Här är det alldeles uppenbart att det är en dålig konkurrens,
              att det finns en sammansättning av arbetsgivare och arbetstagare,
              mellan företag och löntagare, som gör att den ene får högre vinst
              och den andre får högre lön. De som betalar är konsumenterna,
              hyresgästerna. Det är dålig konkurrens.
            </seg>
            <seg xml:id="i-bcd9c74d9e383118-0">
              I princip har vi samma situation på banksidan. Men jag tror inte
              att Pär Nuder eller regeringen skulle tillsätta en banksamordnare
              som skulle sitta ned med branschens företrädare och gulla med
              dem, utan man ser till att Finansinspektionen och andra får tuffare
              redskap för att ta hand om det hela.
            </seg>
            <seg xml:id="i-efe8873740699d3a-0">
              Jag vågar påstå att anledningen till att regeringen är så flegmatisk
              och inte ingriper mot den dåliga konkurrensen i byggsektorn är
              att man inte vill stöta sig med Byggnadsarbetareförbundet som
              är en god finansiär av de socialdemokratiska valrörelserna om
              jag minns rätt var det förra gången med 56 miljoner. Men det är
              klart att det Byggnads får tillbaka är väl att regeringen är passiv
              när det gäller att se till att det blir ordentlig konkurrens i
              byggsektorn.
            </seg>
            <seg xml:id="i-f2f981666c5eb4de-0">
              Herr talman! Min definition av högkonjunkturen inriktas framför
              allt på bnp. Det är riktigt jag är tacksam för att Pär Nuder påpekade
              det att vi inte har en högkonjunktur på arbetsmarknaden. Arbetslösheten
              ligger på, som jag noterat här, 7,59,5 %, så det är klart att
              det inte är någon högkonjunktur.
            </seg>
            <seg xml:id="i-d3a5f92218e86691-0">
              Det hävdas här att den svenska ekonomiska utvecklingen är robust,
              och det hänvisas till att den är mera robust än omvärldens, men
              det är inte sant. Den svenska ekonomin är mera utsatt och skakigare
              till sin karaktär. Det beror på att vi är en liten öppen ekonomi.
              Det har sina fördelar och nackdelar.
            </seg>
          </u>
          <note xml:id="i-b76b9c8832a118a5-15">
            Överläggningen var härmed avslutad.
          </note>
          <note xml:id="i-ef093ef74b803ef0-0">
            18 § Svar på interpellation 2005/06:434 om flygskattens effekter
            på sysselsättningen i Skåne
          </note>
          <note type="speaker" xml:id="i-ab44356d97b95869-0">
            Anf. 126 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-41">
            <seg xml:id="i-197e518750ad7501-0">
              Herr talman! Lars Lindblad har frågat mig om jag är medveten
              om de negativa effekter flygskatten kommer att få på sysselsättningen
              i Skåne samt om jag är redo att göra förändringar i flygskatten
              för att dämpa de negativa effekterna för Skåne.
            </seg>
            <seg xml:id="i-c6b691fba25e967f-0">
              Riksdagen har nyligen beslutat om en skatt på flygresor som ska
              träda i kraft den dag regeringen bestämmer. Lagen innebär att
              flygskatt ska betalas för passagerare som reser från en svensk
              flygplats i ett flygplan som är godkänt för fler än tio passagerare.
              I lagen har regionalpolitisk hänsyn tagits genom att flygresor
              till stödområde A eller till Hagfors är undantagna från skatteplikt.
              Även flygresor till en destination inom Europa från stödområde
              A och B eller från Gotland är undantagna från skatteplikt.
            </seg>
            <seg xml:id="i-30812031fd3d9482-0">
              Såsom Lars Lindblad anför ska flygskatten tas ut med 94 kr per
              passagerare som reser till en destination inom Europa och med
              188 kr per passagerare som reser till en annan destination. Eftersom
              flygskatten inträder när flygplanet lyfter från en svensk flygplats
              tas det inte ut någon svensk flygskatt för resor från ett annat
              land till Sverige. En flygresa mellan Sverige och ett utomeuropeiskt
              land tur och retur kommer därför vanligtvis att beskattas med
              188 kr och inte med 376 kr såsom Lars Lindblad anför.
            </seg>
            <seg xml:id="i-ac63e3412e644d11-0">
              För Öresundsregionens del förväntas flygskatten ha störst betydelse
              när det gäller Sturups flygplats, som har störst andel resenärer.
              Sturups flygplats är sedan invigningen av Öresundsbron utsatt
              för konkurrens från Kastrups flygplats i Köpenhamn. Mot den här
              bakgrunden, och införandet av flygskatten, finns det skäl att
              noga följa utvecklingen för flygplatserna och sysselsättningen
              i Skåne.
            </seg>
          </u>
          <note type="speaker" xml:id="i-eb48cb2d212fef60-0">
            Anf. 127 LARS LINDBLAD (m):
          </note>
          <u who="lars_lindblad_d93ce9" next="cont" xml:id="i-20d80356cd100558-0">
            <seg xml:id="i-508a903f6cab2f86-0">
              Herr talman! Först vill jag tacka finansministern för svaret
              på min interpellation.
            </seg>
            <seg xml:id="i-13ba9497e1ff9c70-0">
              Flygskatten har debatterats mycket under våren, och därför har
              jag valt att fokusera på Skåneproblematiken, som är lite speciell.
            </seg>
            <seg xml:id="i-0eafc49c577525f5-0">
              Vi kan börja med att utgå från att konsekvensen på individplanet
              för passagerarna är att det blir dyrare. Det är också meningen
              med flygskatten om jag har förstått det rätt. Den påverkar resandet.
              Den gör flygtrafiken mindre lönsam. Därmed är konkurrenssituationen
              bättre för tågtrafiken på några linjer. Som jag har förstått är
              det i viss mån en önskad effekt. I praktiken finns det för utrikes
              trafik inga eller få alternativ. Det leder till att det bara blir
              dyrare. Det leder till mindre resande, sämre lönsamhet för svenskbaserade
              flygbolag och så vidare. Alternativet är att människor med svag
              ekonomi, barn, ungdomar, långinkomsttagare, arbetslösa med flera,
              får dyrare biljetter. Affärsresenären skickar vidare kostnaden
              till företaget eller till kunden. Pär Nuder, när han åker med
              regeringsplanet, slipper betala avgiften helt.
            </seg>
            <seg xml:id="i-3950cdd9aff7223d-0">
              94 kr kanske inte låter så mycket, men för Ryanair, som säljer
              biljetter från 1 kr, är det en kraftfull ökning procentuellt.
            </seg>
            <seg xml:id="i-86a57a53d15dd510-0">
              Låt oss titta på miljöeffekten. Det är den effekt som jag har
              förstått att regeringen och samarbetspartierna vill ha. Det är
              en liten effekt. Om man väljer tåg blir det en liten effekt om
              de drivs av el producerat från vatten, vind eller kärnkraft men
              inte producerat av kolkondens. Om det blir ett faktum att planen
              flyttar, såsom Fritidsresor, Ryanair med flera har sagt att de
              ska göra, från Sturup till Kastrup kan man konstatera att miljöeffekten
              blir ingen alls. Om samma flygplan lyfter från Kastrup i stället
              för Sturup blir det ingen miljöeffekt.
            </seg>
            <seg xml:id="i-008b3d94b390396c-0">
              Det som framför allt är problematiskt ur ett miljöperspektiv
              är att man tjänar ingenting på att flyga bränslesnålare, så kallad
              eco flying , eller att köpa flygplan med bränslesnålare motorer.
              Det lönar sig inte i det systemet. Vår modell är i stället att
              föra in flyget i handeln med utsläppsrätter för koldioxid. Då
              får man flygskatter som styr mot mindre bränsleanvändning men
              inte mot minskat resande. Vi är överens om att flyget har en rad
              miljöproblem som vi måste komma åt. Det här systemet är inte effektivt.
            </seg>
            <seg xml:id="i-01bab7e865b2ed74-0">
              Jag har valt att fokusera på sysselsättningseffekten. Den tror
              jag blir allra mest dramatisk i Skåne. Luftfartsverket har sagt
              att man räknar med att nationellt förlora i storleksordningen
              tusen arbetstillfällen i Sverige, varav regionalt i Skåne hundratals
              jobb. Det är framför allt Sturup det gäller. Finansministern har
              i sitt svar erkänt att det finns ett särskilt problem för Skåne
              i och med den nära gränsen till Danmark. Öresundsbron har tillkommit,
              och vi har Kastrup som för skåningarna på många sätt är en lika
              regional flygplats som Sturup.
            </seg>
            <seg xml:id="i-4d331c74f0f38db4-0">
              Sammanfattningsvis för skåningarna innebär detta givetvis dyrare
              resor, eftersom alla resor från Sturup, Ängelholm och Kristianstad
              kommer att beskattas. Vi kan konstatera att om planen lyfter från
              Köpenhamn i stället för Sturup uteblir miljöeffekten helt. Kastrup
              är lika mycket en regional flygplats för skåningarna som Sturup.
              Därför slår sysselsättningsffekten hårdast i Skåne om planen flyttar
              över.
            </seg>
            <seg xml:id="i-cd8e4d08ac5fcc00-0">
              Jag har en konkret fråga till finansministern. Skåne får inget
              undantag från flygskatten, men det får flygplatser inom stödområdena
              A och B, det vill säga delar av Norrland samt Hagfors och Gotland.
              Vad är filosofin bakom undantagen enligt stödområdesmodellen?
              Varför valde regeringen och samarbetspartierna just dessa områden
              för undantagen? Vad är det för effekter man vill nå med dessa
              undantag?
            </seg>
          </u>
          <note xml:id="i-46954ab60bb1e756-0">
            Anf. 128 GUNNAR ANDRÉN (fp):
          </note>
          <u who="lars_lindblad_d93ce9" prev="cont" xml:id="i-1d0741b2ef6c7bcd-0">
            <seg xml:id="i-1cb7ca0b71e07f2f-0">
              Herr talman! Jag vill börja med att tacka Lars Lindblad för att
              han ställde interpellationen och naturligtvis statsrådet för svaret.
            </seg>
            <seg xml:id="i-130562a35bcf06be-0">
              Jag noterade att i ett tidigare svar diskuterade finansministern
              med en professor. Jag är inte professor, ej heller docent. Men
              jag är däremot fil. kand. från Lund. En tidigare kurator vid Värmlands
              nation i Lund har sagt vid något tillfälle att man aldrig vet
              vad en sådan examen kan sluta med. Jag hoppas att finansministern
              är beredd att diskutera med mig.
            </seg>
            <seg xml:id="i-9be1132a974c0ec3-0">
              Jag vill också säga en annan sak, nämligen att det var många
              tokiga beskrivningar i den tidigare debatten av fp-politiken,
              men vi får väl lämna det därhän eftersom vi nu ska behandla flygskatten.
            </seg>
            <seg xml:id="i-fb78fa33197b7733-0">
              Det första jag vill säga är följande. Finansministern minns säkert
              att den regering han var biträde till införde något som heter
              omsättningsskatt på aktier vid något tillfälle i mitten på 90-talet.
              Den kallades av Stig Malm mycket träffande valpskatt. Den skatten
              finns inte längre. Anledningen var och likheten är påtaglig att
              i stort sett hela aktiehandeln försvann utomlands till börsen
              i London. Regeringen gjorde det enda förnuftiga i den situationen,
              nämligen att avskaffa skatten. Helt plötsligt kom arbetstillfällena
              och allting tillbaka till Sverige.
            </seg>
            <seg xml:id="i-b90c05f8ad945c24-0">
              Den skatt som man nu inför, och som Lars Lindblad så riktigt
              påpekar, och som tidigare socialdemokratiska ledamöter av riksdagen
              i andra interpellationsdebatter med finansministern påpekat, har
              liknande effekter, nämligen att den flyttar bort jobb från Sverige.
              Det betyder inte att vi som tycker att skatten är tokig är mot
              alla former av beskattning av flyget. Tvärtom. Precis som Lars
              Lindblad påpekar borde den inlemmas på europeisk nivå genom utsläppshandel
              eller allmän beskattning. Nu kan man inte göra detta eftersom
              det då sker tankning på annat håll. Hela införandet är, som statsrådet
              själv har sagt, ett provisorium i avvaktan på något annat. Härtill
              är man tvingad av Miljöpartiet att införa en skatt som man över
              huvud taget inte vill införa.
            </seg>
            <seg xml:id="i-543621c6ec439fda-0">
              Herr talman! Jag vill ta upp en annan sak i sammanhanget. Det
              är informationen till riksdagen på den punkten. När skatten aviserades
              i budgetpropositionen omkring den 10 oktober eller 17 september
              förra året jag kommer inte ihåg exakt datum kunde vi vanliga riksdagsmän
              läsa att denna skatt skulle träda i kraft den 1 maj 2006. Senare
              fick vi besked i skatteutskottet som jag råkar tillhöra att den
              skulle träda i kraft den 1 juli 2006. Ännu senare fick vi besked
              om att den skulle träda i kraft den 1 januari 2007. Slutligen
              har vi i skatteutskottet, i ett betänkande som har godkänts av
              riksdagen, beslutat att den ska träda i kraft den dag regeringen
              beslutar.
            </seg>
            <seg xml:id="i-f3e7cd563b9e7adc-0">
              Nu har vi fått fyra olika besked. Jag förstår att om man har
              ett så dåligt underlag blir det många olika besked. Jag anser
              inte att det är tillfredsställande för vare sig riksdagen eller
              för framför allt dem som drabbas av skatten, nämligen flygbolagen
              och flygplatserna. I dagens tidningar ser vi exempel på att en
              av de viktigaste orsakerna till att ett annat flygbolag, nämligen
              Ryanair, förbereder en flytt är att man inte kan överblicka konsekvenserna
              av när skatten ska träda i kraft.
            </seg>
            <seg xml:id="i-6e9da505ea58569a-0">
              Herr talman! Detta är ett bedrövligt aktstycke. Härtill är regeringen
              nödd och tvungen. Jag har aldrig trott ett ögonblick på att regeringen
              vill ha den här skatten. Man vill säkert ha, som Folkpartiet,
              Moderaterna och många andra partier, en ordentlig flygskatt byggd
              på utsläppsrättigheter.
            </seg>
          </u>
          <note type="speaker" xml:id="i-bae71bc0e63210a5-0">
            Anf. 129 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-42">
            <seg xml:id="i-d9872a063c613cf9-0">
              Herr talman! Det låter sig sägas vad man vill ha. Nu gör vi den
              bedömningen att miljön inte kan vänta på att vi får ett system
              på europeisk nivå. Det skrevs härförleden en artikel av två forskare
              i Svenska Dagbladet, den 27 april 2006. Där skriver Jonas Åkerman
              och Stefan Gössling följande:
            </seg>
            <seg xml:id="i-b6a4b9c89cb5f269-0">
              Att inlemma flyget i EU:s system för handel med utsläppsrätter
              kan vara en del av en lösning. Men flyget kan troligen inte komma
              med i systemet förrän 2013.
            </seg>
            <seg xml:id="i-c275aa509d4d8fe0-0">
              Om dagens utveckling fortsätter opåverkad kommer flygets utsläpp
              år 2013 att vara 25 procent högre än år 2006. Enbart denna ökning
              motsvarar utsläppen från allt personbilsresande i Storstockholm
              under ett år.
            </seg>
            <seg xml:id="i-593bf572b326b864-0">
              Det som kommer bort i den här diskussionen är just miljökonsekvenserna
              som flyget har. Vi har olika typer av ekonomiska styrmedel för
              andra transportslag, inte minst riktat mot bilismen därför att
              bilarna har uppenbara miljökonsekvenser. Vi har inte något motsvarande
              för flyget, och fler och fler blir medvetna om att flyget i stor
              utsträckning fördärvar vår miljö. Att bara sticka huvudet i sanden
              och säga att vi väntar på EU tycker inte jag är särskilt heroiskt.
            </seg>
            <seg xml:id="i-07e9198b1ad9c4aa-0">
              När det gäller situationen i Skåne är den speciell. Den var speciell
              långt innan vi började diskutera flygskattens införande, därför
              att det har hänt någonting radikalt nytt för flygplatserna i Skåne.
              Vi har byggt en bro över Öresund, och det har förändrat konkurrenssituationen
              för de många flygplatser som finns inom ett tämligen begränsat
              geografiskt område, nämligen Skåne. De som nu försöker ge vid
              handen att införandet av flygskatten på 94 kr är det som gör att
              Sturup står och faller i förhållande till byggandet av Öresundsbron
              gör det svåra mycket enkelt för sig.
            </seg>
            <seg xml:id="i-13c44295c5d9c79c-0">
              Det är klart att flygbolagen passar på i den här situationen,
              med tilltagande konkurrens och när en ny bro har byggts som radikalt
              ändrar konkurrensförutsättningarna, att peka finger åt Sveriges
              riksdag som vill införa 94 kr i skatt på en biljett, att säga
              att det är det som gör att man drar ned sina ambitioner och sina
              investeringar. Jag tror att företag styrs av betydligt mer noggranna
              kalkyler än det politiska spel som en del PR-firmor ägnar sig
              åt gentemot medierna på uppdrag av flygbolagen.
            </seg>
            <seg xml:id="i-760b358351c1f90f-0">
              Nej, flygskatten tydliggör för konsumenterna att även flyget
              har miljökonsekvenser. Jag är den förste att vilja ha ett alleuropeiskt
              omfattande system, men jag tänker inte vänta, därför att därtill
              är miljön för viktig för regeringen.
            </seg>
          </u>
          <note type="speaker" xml:id="i-44c440702446b227-0">
            Anf. 130 LARS LINDBLAD (m):
          </note>
          <u who="lars_lindblad_d93ce9" next="cont" xml:id="i-20d80356cd100558-1">
            <seg xml:id="i-e315ccdb70ed4c2e-0">
              Herr talman! Finansministern vill inte att miljön ska vänta.
              Nej, men då måste man vara övertygad om att det här ger positiva
              miljöeffekter.
            </seg>
            <seg xml:id="i-b6cd7c451e91b6ae-0">
              Problemet är att till exempel Sika har sagt att det här förslaget
              innebär en marginell positiv miljöpåverkan. Energimyndigheten
              har sagt att det kanske till och med innebär en större miljöpåverkan.
              Det finns absolut ingen positiv miljöeffekt av att samma flygplan
              med samma passagerare lyfter från Kastrup i stället för från Sturup.
            </seg>
            <seg xml:id="i-20d4a0956a153013-0">
              Vi måste hitta ett system som inte görs som skatt på biljetten
              utan som styr mot bränslesnålare användning av flygplanen. Jag
              tror att det är det som skulle leda till positiva effekter.
            </seg>
            <seg xml:id="i-404ac26b73058a97-0">
              Om vi nu är glada för den trots allt långsamma men ökade integration
              som sker mellan Danmark och Sverige jag instämmer i att den får
              olika konsekvenser, som finansministern säger är det extra problematiskt
              när Danmark halverar sin egen flygskatt just nu och ska ta bort
              den på sikt, 2007. Differenserna är därmed betydligt större än
              94 kr och än vad finansministern sade.
            </seg>
            <seg xml:id="i-2c30094c74885a91-0">
              Jag tycker inte att flygskatten är en särskilt bra lösning, vare
              sig för miljön eller för sysselsättningen eller någonting annat.
              Jag hade föredragit ett annat, mer effektivt styrmedel. Vi kan
              konstatera att det får effekter på sysselsättningen.
            </seg>
            <seg xml:id="i-8a2bb96d1f2a6d54-0">
              Om vi då tittar på hur systemet ser ut, finns det ju någon form
              av tanke när det gäller de negativa sysselsättningseffekterna,
              kring det här att undanta svaga regioner. Man pekar ut stödområde
              A och B, Hagfors och Gotland. Men resonemanget håller inte riktigt,
              därför att det bygger på en bild av att Skånes utveckling är oerhört
              positiv.
            </seg>
            <seg xml:id="i-7b31540200d94dda-0">
              Jag har tagit del av den senaste statistiken från SCB och Arbetsmarknadsstyrelsen
              som visar att Skånes position sysselsättningsmässigt är under
              riksgenomsnittet. När man tittar på den öppna arbetslösheten,
              som finansministern gärna tittar på, ser man att Skåne ligger
              under Gotlands län, under Västra Götalands län, under Västmanlands
              län, under Dalarna och tangerar Västerbottens län, det vill säga
              alla län som har någon typ av undantag från flygskatten.
            </seg>
            <seg xml:id="i-b107138e8360f8d3-0">
              Jag hörde inte att Pär Nuder nämnde anledningen, men jag utgår
              från att undantagen har kommit till på grund av att det här är
              regioner som har en svag tillväxtutveckling och som har en problematisk
              arbetsmarknadssituation. Då är det fascinerande att en region
              som har ett extra konkurrenstryck med sin närhet till Danmark,
              som vi konstaterade, och som kommer att få negativa effekter på
              sysselsättningen inte finns med bland de här undantagen. Det här
              visar hur snett systemet är.
            </seg>
            <seg xml:id="i-f19034126ed01e34-0">
              Jag är inte den enda skåningen som är bekymrad. Pär Nuder har
              en partikollega i Ilmar Reepalu i Malmö som har gått ut rejält
              hårt mot den här skatten och pekat på de negativa effekterna.
              Vi är många skåningar som har varit väldigt oroade över vår arbetsmarknadsutveckling
              och som inte blir särskilt trygga i den arbetsmarknadsutveckling
              som kommer att ske kring flyget och vår flygplats Sturup. Jag
              är inte ensam, utan tunga tongivande socialdemokrater är precis
              lika oroliga för denna utveckling som jag är. Det borde väl Pär
              Nuder ta till sig av.
            </seg>
          </u>
          <note xml:id="i-3ed5c3e5eb37af49-0">
            Anf. 131 GUNNAR ANDRÉN (fp):
          </note>
          <u who="lars_lindblad_d93ce9" prev="cont" xml:id="i-1d0741b2ef6c7bcd-1">
            <seg xml:id="i-c7b0f389b0795e76-0">
              Herr talman! Ibland förundras man över argumentationen, och jag
              blev väldigt förundrad över statsrådets argumentation. Han argumenterade
              ju väldigt väl när det gällde hur man bör ta ut en skatt, nämligen
              på drivmedel, som vi gör på bilar. Det är precis det som vi vill
              ha.
            </seg>
            <seg xml:id="i-ebcd79415954ebb1-0">
              Om man omsätter systemet som vi nu har infört på flyget till
              bilar, skulle man ta ut skatt per plats i bilen på grund av hur
              många gånger den startade. Om en fyrsitsig bil startar 35 gånger
              om dagen blir det en väldig summa, men inte beroende på hur långt
              den kör eller hur mycket bensin den förbrukar. Det blir helt tokigt
              om man gör på detta sätt. Tänk om SJ de kör ju mestadels på elektricitet
              skulle betala på samma sätt för alla sina biljetter!
            </seg>
            <seg xml:id="i-a54d81cb3d094f02-0">
              Regeringen har i grund och botten en annan åsikt än de företräder.
              Därför blir det här så konstigt. Det är precis som Lars Lindblad
              säger, att vi flyttar egentligen jobben någon annanstans.
            </seg>
            <seg xml:id="i-e817e5b9c9845ace-0">
              Jag tyckte att det var klokt av statsrådet att undvika två punkter.
              Han undvek att kommentera valpskatten, när vi flyttade tillbaka
              den så småningom, när vi flyttade ut jobben och omsättningen där.
              Det var det ena han undvek, mycket systematiskt, och det var klokt.
              Det andra som var väldigt klokt var att han helt och hållet undvek
              att kommentera tre olika besked och senare riksdagsbeslut om när
              den här skatten skulle införas. Det var också väldigt klokt. Det
              är väldigt svårt att försvara bristen på information om när en
              sådan här skatt ska inträffa.
            </seg>
          </u>
          <note type="speaker" xml:id="i-2135683f3c37a487-0">
            Anf. 132 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-43">
            <seg xml:id="i-675d6b72394d67a5-0">
              Herr talman! Jag ska först ta upp Skåne. Arbetsmarknadsstyrelsen
              har i dag meddelat att den öppna arbetslösheten i Skåne län under
              det senaste året har sjunkit från 5,2 till 4,4 %. Utvecklingen
              i Skåne går med andra ord även där åt rätt håll.
            </seg>
            <seg xml:id="i-35bfe5bbf682ae33-0">
              Jag vidhåller att det radikalt nya för Skånes många flygplatser
              är Öresundsbrons byggande. Det vore klädsamt om det erkännandet
              kunde ges från dem som ifrågasätter flygskatten. Det är inte flygskatten
              som avgör Sturups framtid utan det helt nya konkurrensförhållande
              som råder beroende på Öresundsbron. Eftersom vi är angelägna om
              en fortsatt stark utveckling i Skåne kommer vi dock det har jag
              sagt i mitt svar, och det står jag för att noggrant följa utvecklingen
              i Skåne vad gäller de skånska flygplatserna.
            </seg>
            <seg xml:id="i-57b456f2cb671940-0">
              Sedan var frågan varför vi inte inför en bränsleskatt i stället.
              Det måste ju vara mer miljöstyrande. Först och främst är det så
              att om en medlemsstat i EU inför beskattning av inrikes flygbränsle
              så kan konkurrensförhållandena komma att påverkas. Samtidigt kvarstår
              förutsättningarna för ekonomitankning, det vill säga att flygbolagen
              bunkrar bränsle i ett land där skattebefrielse råder. Dessutom
              krävs det för att införa beskattning av flygbränsle på en bredare
              front att ett stort antal bilaterala luftfartsavtal omförhandlas.
            </seg>
            <seg xml:id="i-b7e48480aeead42f-0">
              Icke förty tycker regeringen att detta är intressant. Det kan
              vara ett möjligt styrmedel för att komma till rätta med flygets
              klimatpåverkan. Därför avser regeringen att tillsätta en utredning
              med uppgift att utreda förutsättningar, lämplighet och utformning
              av en skatt på flygbränsle för inrikes flygning i Sverige samt
              mellan medlemsstater på grundval av bilaterala avtal.
            </seg>
            <seg xml:id="i-6c2a3ea05a5af8cd-0">
              Det kommer dock att ta tid innan en sådan flygbränsleskatt är
              på plats. Under den tiden tänker vi inte göra ingenting, utan
              vi tänker tydliggöra för konsumenterna att flyget har en kostnad
              på miljön. De vita streck som vi ser i skyn är inte så ofarliga
              och vackra som man kan tro utan har en direkt inverkan på vårt
              och naturens sätt att vara här nere på jorden. Därför behöver
              vi tydliggöra detta för dem som flyger.
            </seg>
            <seg xml:id="i-de5b36524ab8dfdd-0">
              Men interpellationen handlar om Skåne. Jag gläder mig åt att
              utvecklingen i Skåne går åt rätt håll. Samtidigt är jag bekymrad
              över att konkurrensförhållandena har ändrats, vilket framför allt
              beror på byggandet av den fantastiska Öresundsbron. Det gör att
              det finns skäl att följa utvecklingen där särskilt noga.
            </seg>
          </u>
          <note type="speaker" xml:id="i-3955ad49044a16bd-0">
            Anf. 133 LARS LINDBLAD (m):
          </note>
          <u who="lars_lindblad_d93ce9" xml:id="i-5b697c688782366a-0">
            <seg xml:id="i-d7a8c49890040baa-0">
              Herr talman! Vi skulle kunna debattera flygskattens positiva
              eller negativa effekter länge. Jag håller inte med om finansministerns
              beskrivning kring detta.
            </seg>
            <seg xml:id="i-6ade9f159b1e771b-0">
              Det bekymmersamma är ju att finansministern har fångats av den
              här något rosenskimrande bilden av Skånes utveckling. Samtidigt
              som vi konstaterar att den öppna arbetslösheten har sjunkit i
              Skåne har ju faktiskt också delvis åtgärderna ökat enligt samma
              undersökning jag har också den statistiska undersökningen från
              den 9 juni 2006.
            </seg>
            <seg xml:id="i-f1b257d0bc93d936-0">
              Jag vill säga att om man nu undantar ett antal regioner från
              flygskatt beroende på deras utveckling men inte Skåne så är det
              en missuppfattning. Samma typ av förändringar har ju skett i de
              andra regionerna. Vi har färre och färre öppet arbetslösa men
              fler och fler i olika typer av åtgärder. Vi kan träta om statistikens
              nivåer det gör vi också, och det kommer säkert valrörelsen att
              handla om i huvudsak men om vi bara tittar på det som finansministern
              gärna pratar om, nämligen den öppna arbetslösheten, är det ett
              faktum att Skåne har 4,4 % öppen arbetslöshet. Gotland har 4,3
              %, Västra Götaland 4,3 %, Värmland 3,2 %, Västmanland 4,3 %, Dalarna
              4,1 %, Västerbotten 4,4 % och riket som helhet 4,2 % öppen arbetslöshet.
            </seg>
            <seg xml:id="i-fa34a8200daf24ad-0">
              Skåne har alltså en högre arbetslöshet än samtliga dessa områden,
              som ligger inom de undantag från flygskatten som jag uppfattar
              att man gör just för den regionala utvecklingens möjligheter.
              Det visar att detta slår väldigt snett. Vi kan konstatera att
              det får effekter för sysselsättningen. Det är ju det man gör;
              annars skulle man inte ha undantag. Men varför har då Skåne den
              här rosenskimrande bilden kring sig när det gäller dess utveckling?
              Det går inte så pass bra i Skåne som man hade trott och som man
              kunde ha förväntat sig.
            </seg>
            <seg xml:id="i-f5f5e9e7e8e71ef0-0">
              Det är därför jag blir lite förvånad och bestört. Flygskattens
              effekter kommer att vara mycket negativa, inte minst för Skåne.
            </seg>
          </u>
          <note type="speaker" xml:id="i-d912cca88cbccbe3-0">
            Anf. 134 Finansminister PÄR NUDER (s):
          </note>
          <u who="unknown" xml:id="i-cb4187ca47a2b4cf-44">
            <seg xml:id="i-54532d11928188a4-0">
              Herr talman! Än en gång vill jag säga att den öppna arbetslösheten
              har minskat från 5,2 % till 4,4 %. Samtidigt har antalet deltagare
              i arbetsmarknadspolitiska program gått upp från 3,1 till 3,4 %.
            </seg>
            <seg xml:id="i-adc8cb19007e02c5-0">
              Det låter lite fyrkantigt med arbetsmarknadspolitiska program.
              Vad det i grund och botten handlar om nuförtiden, med den moderna
              arbetsmarknadspolitiken, är att människor har möjlighet att gå
              till jobbet. Det är det som de långtidsarbetslösa får möjlighet
              till när deras arbetsgivare får en skatterabatt som vi kallar
              för anställningsstöd. Det är det som plusjobbarna har möjlighet
              till när de i stället för att vara långtidsarbetslösa får en möjlighet
              att göra en insats i vården, skolan och omsorgen. Det är det som
              de 60 000 funktionshindrade får möjlighet till genom att deras
              arbetsgivare får ett så kallat lönebidrag.
            </seg>
            <seg xml:id="i-ea5f89f3592086d7-0">
              Den moderna arbetsmarknadspolitiken innebär att människor går
              till jobbet, går i utbildning eller går i praktik i stället för
              att vara öppet arbetslösa. Vi är stolta över den svenska arbetsmarknadspolitiken.
              Att åtgärderna ökar i samma läge som den öppna arbetslösheten
              sjunker i Skåne visar att politiken fungerar.
            </seg>
            <seg xml:id="i-cf270de292b76763-0">
              Sedan har vi frågan om Skånes situation. Den är speciell. Flygplatsernas
              situation i Skåne är speciell. Det finns mycket starka skäl att
              noggrant följa denna utveckling eftersom konkurrensförhållandena
              har ändrats så radikalt genom Öresundsbrons byggande. Det är inte
              flygskatten som har gjort att de skånska flygplatserna har kommit
              i ny dager utan Öresundsbrons byggande. Därför kommer regeringen
              att följa den utvecklingen noggrant.
            </seg>
          </u>
          <note xml:id="i-b76b9c8832a118a5-16">
            Överläggningen var härmed avslutad.
          </note>
          <note xml:id="i-6e81abdea17f4218-0">
            19 § Svar på interpellation 2005/06:403 om regeringens ungdomspolitik
          </note>
          <note type="speaker" xml:id="i-056f36c25061c54f-0">
            Anf. 135 Statsrådet LENA HALLENGREN (s):
          </note>
          <u who="unknown" next="cont" xml:id="i-abbb5de1d3e497da-2">
            <seg xml:id="i-e6b567ea90026739-0">
              Herr talman! Axel Darvik har frågat mig vilka åtgärder jag avser
              att vidta för att de viktiga politiska målen för ungdomar ska
              uppnås.
            </seg>
            <seg xml:id="i-8cb115d45f5827e7-0">
              För att den nationella ungdomspolitiken ska få genomslag i samhället
              är det viktigt att alla statsråd ser ungdomsfrågorna som ett gemensamt
              ansvar. I enlighet med detta föreslog regeringen därför i den
              ungdomspolitiska propositionen Makt att bestämma rätt till välfärd
              (2004/05:2) att den nationella ungdomspolitiken skulle utgå från
              varje politikområdes egna mål. Detta innebär att varje politikområde
              ansvarar för att förverkliga och följa upp de av riksdagen beslutade
              övergripande ungdomspolitiska målen inom ramen för sin ordinarie
              verksamhet.
            </seg>
          </u>
          <note xml:id="i-2464a3e6ad294a7c-0">
            Riksdagen beslutade också att anta regeringens förslag om ett
            ungdomspolitiskt handlingsprogram. I handlingsprogrammet identifierade
            regeringen vissa områden där insatser för ungdomars levnadsvillkor
            var särskilt viktiga. Dessa områden var utbildning, arbetsmarknad,
            bostad, hälsa och trygghet, inflytande och delaktighet samt kultur
            och fritid.
          </note>
          <u who="unknown" prev="cont" xml:id="i-a4793102059ed177-2">
            <seg xml:id="i-f2ee613cbed20c75-0">
              Det är glädjande att nästan alla av de presenterade satsningarna
              på dessa olika områden antingen är avklarade eller pågående. Det
              är dock viktigt att regeringen fortsätter att satsa på ungdomar
              och som tidigare gör detta med åtgärder på bred front. Regeringen
              vill därför nu också, utöver de konkreta åtgärder som redan initierats,
              vidta ytterligare åtgärder.
            </seg>
            <seg xml:id="i-a3517a44603fee54-0">
              Dessa åtgärder, som presenterades i den ekonomiska vårpropositionen
              2006, omfattar över 6 miljarder kronor och följer de redan identifierade
              områden där ungdomar i dag är i störst behov av insatser. Till
              exempel föreslås fler jobb och tryggare anställningar för unga,
              satsning på barn- och ungdomspsykiatrin och insatser för att öka
              ungas delaktighet. Vidare föreslås även att det ska investeras
              i fler resurspersoner i skolan, fler utbildningsplatser och höjt
              studiebidrag.
            </seg>
            <seg xml:id="i-05b355cd9a10e718-0">
              Jag vill särskilt nämna att regeringen i denna satsning föreslår
              att 80 miljoner kronor per år, under en treårsperiod, används
              för att främja utvecklingen av stimulerande fritidsverksamheter
              och mötesplatser för unga. Jag kan också berätta att regeringen
              i denna satsning föreslår att ett statligt bidrag om 100 miljoner
              kronor per år från och med 2007 införs till kommuner som vill
              använda sig av hyresgarantier för att underlätta för bland annat
              ungdomar att etablera sig på bostadsmarknaden. Ytterligare föreslagna
              insatser är att 15 miljoner kronor per år under 2006 och 2007
              avsätts för att ge kommuner möjlighet att erbjuda sommarkurser
              till elever som ligger efter i skolan och att 10 miljoner kronor
              per år avsätts under 2007 och 2008 för att öka kvaliteten i skolans
              studie- och yrkesvägledning.
            </seg>
            <seg xml:id="i-483073679668489c-0">
              Med denna satsning har vi kommit ännu ett steg längre i vårt
              viktiga arbete med att uppnå de politiska målen för ungdomar.
            </seg>
          </u>
          <note xml:id="i-57e02756fd16bf1c-0">
            Då Axel Darvik, som framställt interpellationen, anmält att han
            var förhindrad att närvara vid sammanträdet medgav talmannen att
            Martin Andreasson i stället fick delta i överläggningen.
          </note>
          <note type="speaker" xml:id="i-b1a0e12d242c9c09-0">
            Anf. 136 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-0">
            <seg xml:id="i-406cabcdac311ad3-0">
              Herr talman! Jag vill tacka statsrådet för svaret.
            </seg>
            <seg xml:id="i-9a6fc48f98b83bec-0">
              Den här tiden på året går tiotusentals ungdomar ut gymnasiet,
              sjunger Den ljusnande framtid är vår och tar steget ut i livet
              som unga vuxna. För mig och statsrådet, som båda är 70-talister,
              är det några år sedan som vi själva stod där och sjöng. Man kan
              fråga sig vad det är för värld som möter dem som i dag är på väg
              ut som unga vuxna. Vilka möjligheter har de att styra sina liv?
              Och framför allt: Går utvecklingen åt rätt håll?
            </seg>
            <seg xml:id="i-9dc39afd521c0c3e-0">
              Axel Darvik skrev interpellationen och pekade på ett antal områden
              där man inte kan se någon positiv utveckling. Tvärtom ser vi att
              utvecklingen är djupt oroande. Jag ska inte räkna upp alla de
              saker som han pekar på utan bara nämna de två mest grundläggande,
              nämligen att man ska ha tillräckliga kunskaper med sig när man
              lämnar skolan samt ha möjlighet att genom eget arbete kunna försörja
              sig. Det handlar alltså om kunskap och jobb.
            </seg>
            <seg xml:id="i-432a9c65bd061a1d-0">
              Vi ser att utvecklingen för dem som i dag lämnar skolan, eller
              för dem som är på väg ut i vuxenlivet efter att ha hoppat av skolan,
              är mycket oroande. Om vi börjar med grundskolan ser vi att avhoppen
              de senaste tio åren fördubblats. Det är dubbelt så många elever
              i dag jämfört med för tio år sedan som inte fullföljer den obligatoriska
              grundskolan.
            </seg>
            <seg xml:id="i-c88d177ae28e7e9a-0">
              Vi ser också att det finns en oerhört stark klassaspekt i detta.
              I fjol var nästan var tredje elev av dem som kom från hem där
              båda föräldrarna endast gått grundskolan inte behörig att söka
              till gymnasiet. Nästan var tredje elev! Det som är särskilt oroväckande
              är att det skett en kraftig ökning bara under de senaste åren.
              1999 var siffran 22 % vilket var oroväckande. Nu är den siffran
              över 30 %.
            </seg>
            <seg xml:id="i-9e12a8fc17aa210c-0">
              Om vi sedan går över till försörjningsfrågorna kan vi, när det
              gäller jobb, se att arbetslösheten bland unga fortsätter att vara
              ett stort problem i en galopperande högkonjunktur. Så sent som
              i dag kom de senaste siffrorna från Arbetsmarknadsstyrelsen. Visserligen
              hade den öppna arbetslösheten bland unga minskat med 5 000 de
              senaste tolv månaderna, men det berodde helt och hållet på att
              man plussat på 5 000 i olika arbetsmarknadspolitiska åtgärder.
              Vi lever alltså i ett samhälle med den perfekta nolljobbskapande
              tillväxten.
            </seg>
            <seg xml:id="i-2855ebfdfe1a6b74-0">
              Socialdemokraterna talade för tio år sedan om oron för tvåtredjedelssamhället.
              Jag vill säga att vi i dag lever i ett tvåtredjedelssamhälle där
              många ungdomar förvisso klarar sig hyggligt men där alldeles för
              många lämnar skolan utan de kunskaper de behöver och utan möjlighet
              att skaffa sig jobb. De frågor som Axel Darvik ställde handlade
              om just dessa viktiga politiska mål. Statsrådet svarar att hon
              är glad över utvecklingen. Hon är glad över att man kommit ytterligare
              ett steg framåt när det gäller att uppnå de politiska målen för
              ungdomarna.
            </seg>
            <seg xml:id="i-6599b06ffe7a44e0-0">
              Därför vill jag, herr talman, fråga statsrådet: Om den här utvecklingen
              gör statsrådet glad, hur ser då utvecklingen ut när statsrådet
              är orolig?
            </seg>
          </u>
          <note type="speaker" xml:id="i-38764569e317be14-0">
            Anf. 137 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-45">
            <seg xml:id="i-473905f8f9b44aa1-0">
              Herr talman! Jag vill börja med att säga, också för att få det
              till protokollet, att det var lite synd att Axel inte var här.
              Jag hade tänkt tacka honom, för han har haft ett stort engagemang
              när det gällt ungdomsfrågor. Det är viktigt att många har det,
              för ungdomsfrågor är, precis som jag nämnde i mitt svar, något
              som faller under allas ansvar. De diskuteras naturligtvis ständigt
              bland utbildningspolitiker, bland dem som jobbar med sysselsättningsfrågor,
              näringslivsfrågor, och bland dem som jobbar med bostadsfrågor.
              Det är dessa tre grundläggande frågor vi bygger ungdomspolitiken
              på. En bra utbildning ger möjlighet att få arbete. Arbete ger
              egen inkomst, möjlighet till försörjning, vilket innebär att man
              kan flytta hemifrån, bilda familj och bli en oberoende och självständig
              vuxen.
            </seg>
            <seg xml:id="i-4d8356f1d4371bb3-0">
              Om vi ska börja med utbildning vill jag säga att man naturligtvis
              kan visa mycket med statistik. Ungefär 10 % av eleverna har inte
              godkänt i alla kärnämnen när de slutar grundskolan. Den siffran
              kan vi vara överens om, och den är ganska konstant. Något som
              Folkpartiet ganska ofta glömmer i debatten är den grupp ungdomar
              som kommer till Sverige under sin grundskoletid. De har det naturligtvis
              mycket svårare. De har inte fått fem år i förskolan och nio år
              i grundskolan för att kunna uppnå målen. De har fått betydligt
              kortare tid än så, och därför behöver det göras särskilda satsningar
              för dem. De behöver lite längre tid för att nå målen.
            </seg>
            <seg xml:id="i-7c86340aa8eeaf5b-0">
              Vi ska komma ihåg att Sverige är det land där drygt 85 % av 22-åringarna
              har en treårig gymnasieutbildning. Det är en väldigt hög siffra.
              Men mycket mer kan göras, och jag tror att Martin Andreasson är
              väl medveten om de förändringar som görs i gymnasieskolan från
              och med nästa sommar. Jag vill i det sammanhanget särskilt nämna
              de val man gör när man börjar gymnasiet. Vi säger många gånger
              att man inte ska bygga in återvändsgränder, att man alltid ska
              ha en andra chans, men faktum är att när man går i grundskolan
              kan det vara ganska enkelt att välja bort en jobbmöjlighet genom
              att välja ett studieförberedande program. Samtidigt är man inte
              riktigt beredd på vad det innebär för vidare studier.
            </seg>
            <seg xml:id="i-38037ccfe73e2892-0">
              Jag har mött lite för många ungdomar som helst av allt velat
              jobba efter gymnasiet men hade valt studieförberedande program.
              Då är möjligheterna naturligtvis mycket mindre. Den som gått ett
              yrkesförberedande program har betydligt större möjligheter att
              få ett arbete. Det har tagits fram siffror som visar att elektriker,
              fordonstekniker, transportare och flera andra från yrkesförberedande
              program har mycket goda förutsättningar att få arbete. Det handlar
              alltså om att göra rätt val efter grundskolan.
            </seg>
            <seg xml:id="i-32ae8e45fa0d3388-0">
              Sysselsättningen bland ungdomar har ökat sedan 1994. När det
              gäller möjligheter till utbildning blir resultatet av den borgerliga
              ekonomiska motionen 17 500 färre högskoleplatser. Att säga nej
              till den utbyggnad som Socialdemokraterna föreslår innebär nämligen
              ganska stora konsekvenser. Av dem som är födda 1980, lite senare
              än jag och Martin, gick 46 % vidare till högskolan. Om vi inte
              gör en utbyggnad går 38 % vidare. Också det säger något om vilka
              möjligheter vi ger till de unga när det gäller att konkurrera
              om de jobb som finns. Det handlar alltså om en förändring av gymnasieskolan
              vad gäller utbildningssystemet men också om att fortsätta utbyggnaden
              och inse att det är kunskap som bygger framtiden.
            </seg>
            <seg xml:id="i-f2f259f94b408f0f-0">
              Jag ska väldigt kort säga något om målstyrningen och den proposition
              som jag beskrivit i mitt svar och som på ett tydligare sätt inför
              ett målstyrningssystem. Jag är mycket stolt över att vi arbetar
              med indikatorer som gör att varje politikområde bryts ned i stället
              för att bara beskriva hur många fler som ska ha ett arbete eller
              hur det ska se ut beträffande hur många som har jobb och så vidare.
            </seg>
            <seg xml:id="i-e5059ba290ac1a63-0">
              Det gäller alltså att inte bara ha en sådan generell siffra utan
              att faktiskt bryta ned den på ungdomarna samt ha specifika mål.
              Vi gör det ofta i jämställdhetssammanhang, och då inser vi vad
              det betyder om vi inte bryter ned den på män och kvinnor. Detsamma
              gäller ungdomar, vilket är en framgång, och därför kommer vi att
              lyckas mycket bättre i det fortsatta ungdomsarbetet.
            </seg>
          </u>
          <note type="speaker" xml:id="i-efb776749062eceb-0">
            Anf. 138 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-1">
            <seg xml:id="i-d1625a1a3e9bfda2-0">
              Herr talman! Jag vill först säga att ungdomspolitiken naturligtvis
              kan och ska ses som ett område som angår alla de olika departement
              och myndigheter som har ansvar för att inom sina verksamhetsområden
              se vilka speciella villkor som kan gälla för just ungdomar och
              hur de i så fall ska beaktas.
            </seg>
            <seg xml:id="i-908803478f5e13fc-0">
              Jag lyssnade väldigt noga men kunde inte höra något svar på min
              direkt ställda fråga.
            </seg>
            <seg xml:id="i-f5cfb227f8a9788e-0">
              Jag ställde en tydlig fråga om det är så att vi trots en galopperande
              högkonjunktur ser att ungdomar i dag har lika svårt som tidigare
              att få ett riktigt jobb och att vi ser att resultaten i skolan
              faktiskt är på väg i fel riktning. Nog är väl statsrådet i så
              fall beredd att medge en betydande oro, eller menar statsrådet
              verkligen allvar med att hon är nöjd?
            </seg>
            <seg xml:id="i-f728d371df3dd5f0-0">
              Jag tyckte att statsrådet visade bort verkligheten lite väl enkelt
              när hon sade: Ja, man kan visa mycket med statistik.
            </seg>
            <seg xml:id="i-ae2390819322dc61-0">
              Men det är ju faktiskt så att på punkt efter punkt, inte bara
              i de svenska undersökningarna utan också i de internationella
              undersökningar som görs, så visar det sig att utvecklingen i den
              svenska skolan har gått åt fel håll. I matematik och naturvetenskap
              ligger Sverige numera på undre halvan av tabellerna när vi får
              våra skolresultat jämförda med dem i andra länder. Skolverket
              självt har pekat på att det har skett en markant försämring för
              svensk del vad gäller både matematik, naturvetenskap och läsförståelse
              grundläggande kunskaper som vi alla behöver, oavsett vad vi sedan
              tänker göra senare i livet.
            </seg>
            <seg xml:id="i-d0aed0c9a07307ad-0">
              Sedan är det naturligtvis så att statsrådet har helt rätt i att
              beroende på vilket program man har valt kan det vara mer eller
              mindre lätt att hitta ett jobb direkt efter gymnasiet. Visst är
              det så. Men då undrar jag återigen vilken verklighet vi lever
              i, därför att det är ju just de yrkesförberedande programmen som
              har de stora problemen med avhopp under gymnasieutbildningen.
              Jag möter många företagare runtom i landet som svarar samma sak
              när jag frågar dem, nämligen att de som lämnar gymnasiet i dag
              inte har de yrkeskunskaper som behövs.
            </seg>
            <seg xml:id="i-38fbc27b50c04658-0">
              Det är därför, herr talman, som det är så nödvändigt att vi får
              en nystart för just gymnasieskolan med en tydlig fokusering på
              yrkeskunskaper på de yrkesförberedande programmen, där vi också
              återinför en modern lärlingsutbildning, där vi ser till att det
              inte finns några återvändsgränder, som statsrådet var inne på,
              i systemet utan vilket program eller studieväg man än har valt
              så ska man ha möjlighet att senare komplettera, läsa vidare och
              om man vill gå vidare till högskolan. Men i dag, herr talman,
              vill jag faktiskt hävda att den gymnasieskola vi har fungerar
              som en återvändsgränd för alldeles för många ungdomar. Det är
              därför jag menar att vi i dag lever i det av Socialdemokraterna
              skapade tvåtredjedelssamhället för ungdomar. Jag vill mena att
              vi också här har en nyckel till att Socialdemokraterna har så
              svårt att visa konkreta resultat när det gäller ungdomsarbetslösheten.
            </seg>
            <seg xml:id="i-f39e45ca46e8049e-0">
              Jag väntar som sagt fortfarande på statsrådets svar, herr talman.
            </seg>
          </u>
          <note type="speaker" xml:id="i-8754668e0093d7ce-0">
            Anf. 139 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-46">
            <seg xml:id="i-85bb160a2b51c71f-0">
              Herr talman! Vi återgår till det som rör utbildning och som uppenbarligen
              präglar den här interpellationsdebatten ganska mycket. Jag träffar
              också en hel del företagare, och där är man mycket bestämd med
              att man vill ha anställningsbara ungdomar, ungdomar som fixar
              jobbet, men man vill också ha utbildningsbara ungdomar utbildningsbara
              medarbetare över huvud taget, naturligtvis. Under ett arbetsliv
              händer väldigt mycket. Man måste kunna ta till sig ny kunskap.
              Av det skälet känner jag mig ännu mer styrkt i att vi inte ska
              gå på Folkpartiets linje och säga: Vi ska korta utbildningarna
              på gymnasiet. De som går på yrkesförberedande program kan väl
              strunta i kärnämnena. De kan väl strunta i svenska, engelska och
              matte så där länge. Det viktigaste är väl att de kan hantverket
              som sådant.
            </seg>
            <seg xml:id="i-7d19c4fe539b49f2-0">
              Jag tror inte att det underlättar. Jag tror inte att man med
              mindre kunskaper bättre möter behoven på arbetsmarknaden.
            </seg>
            <seg xml:id="i-a5ef41f5d90aaaa8-0">
              När det gäller lärlingsutbildningen är det faktiskt snart två
              år sedan vi fattade beslut om propositionen som gör att vi nästa
              sommar inför en lärlingsutbildning. Jag tycker det är jättebra.
              Jag har i flera andra sammanhang också sagt att det säkert är
              så att yrkesförberedande program har varit lite styvmoderligt
              behandlade. Det är väldigt klokt, tycker jag, att vi inför en
              lärlingsutbildning. 10 % av dem som går ett yrkesförberedande
              program kommer att kunna göra det i lärlingsform. Det betyder
              inte att man missar allmän behörighet till högskolan, men det
              betyder att man får mer av arbetsplatsförlagt lärande. I de kursplaner
              som arbetas om försöker man också att knyta kärnämnen och karaktärsämnen
              närmare varandra. Det tror jag är en väldigt viktig del när vi
              talar om att alla ska läsa kärnämnen och få allmän behörighet.
              Det är naturligtvis så att matematiken ser olika ut på byggprogram,
              naturprogram, omsorgsprogram och så vidare.
            </seg>
            <seg xml:id="i-06f0680af1bfdb15-0">
              Är statsrådet stolt över alla de siffror som Axel Darvik har
              plockat fram? Det är klart att jag inte är stolt över att någon
              ung människa saknar ett arbete att gå till, men jag är stolt över
              att vi har bättre siffror i dag än vad vi hade 1994. Jag skulle
              inte vara särskilt stolt om jag visste att jag kastade ut ungefär
              två tredjedelar i öppen arbetslöshet med en borgerlig politik
              som innebär att arbetsmarknadspolitiken kraftigt försämras. 100
              000 platser försvinner. Det betyder att ungdomsgarantin, kommunala
              ungdomsprogrammet, interpraktik, företagslärling och mycket annat
              försvinner och ersätts av ja, vaddå? Ingenting. Det innebär att
              de som är arbetslösa som i dag har en praktikplats och som kompletterar
              sitt gymnasium i stället blir öppet arbetslösa. Det är en utveckling
              som jag tror gynnar varken samhället eller de unga som söker arbete.
            </seg>
          </u>
          <note type="speaker" xml:id="i-bb10f54a52e6ec51-0">
            Anf. 140 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-2">
            <seg xml:id="i-094f6f37ccd3efa1-0">
              Herr talman! Jag hoppas att alla som lyssnar på den här debatten
              eller som läser den i efterhand ser vad statsrådet sade i sitt
              svar när jag frågade om statsrådet var nöjd när det gäller svårigheterna
              att hitta ett riktigt jobb. Då började statsrådet prata om arbetsmarknadspolitiska
              åtgärder.
            </seg>
            <seg xml:id="i-788e498a23c19db0-0">
              Det är här jag tycker att den grundläggande skillnaden finns
              mellan den politik för ungdomar som Folkpartiet står för tillsammans
              med Allians för Sverige och den politik som Socialdemokraterna
              står för och som jag tror att väldigt många socialdemokratiska
              väljare känner sig rätt så främmande för. Det blir en politik
              där det viktiga inte är att man ska kunna ha ett riktigt jobb
              att gå till utan att man inte ska synas i statistiken.
            </seg>
            <seg xml:id="i-2dbd65850a58554c-0">
              Jag tror att en orsak till att så många unga människor i dag
              känner sig främmande inför den politiska debatten är just att
              så mycket av de politiska åtgärderna verkar handla om inte att
              man ska få möjlighet att av egen kraft lösa de problem som man
              ställs inför i livet och få hjälp när så behövs, utan det viktigaste
              är kanske att ens problem inte ska synas. Det är därför som det
              blir så intressant för Socialdemokraterna att tala om arbetslösheten
              men inte om alla dem som göms undan från statistiken genom olika
              former av praktik och annat som gör att man inte är öppet arbetslös
              men fortfarande inte har ett jobb, en vanlig, riktig anställning
              att försörja sig på.
            </seg>
            <seg xml:id="i-ba0e3bb824423c85-0">
              Det är därför statsrådet talar om de praktiska programmen och
              kunskapsmålen i dem men inte talar om det faktum att dessa mål
              ju har lett till att just de praktiska programmen har blivit en
              utslagningsmaskin för ungdomar som i dag försvinner från gymnasieskolan
              och som inte får en fullvärdig vare sig yrkesutbildning eller
              gymnasieutbildning.
            </seg>
            <seg xml:id="i-e670da73fc12305e-0">
              Jag beklagar, herr talman, att den här debatten inte har gett
              några nya svar, men det var kanske inte så överraskande. Den har
              i alla fall tydliggjort skillnaden mellan Folkpartiet och Socialdemokraterna.
            </seg>
            <seg xml:id="i-c1f51db777f98111-0">
              Med det, herr talman, vill jag tacka för den här debatten.
            </seg>
          </u>
          <note type="speaker" xml:id="i-96f0327c88453c66-0">
            Anf. 141 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-47">
            <seg xml:id="i-3b60c5fee4780a00-0">
              Herr talman! Att gömma arbetslöshet är ju ett ständigt argument
              från de borgerliga partierna. Jag tror att den som vill mycket
              enkelt kan se hur många som är öppet arbetslösa och hur många
              som befinner sig i någon så kallad åtgärd. Det där åtgärd eller
              att någon får någon typ av praktik eller bidrag är också sådant
              som de borgerliga talar om med ganska mycket förakt, tycker jag.
              Vad handlar det om? Jo, det handlar om att arbetsgivaren får ett
              stöd, ett anställningsstöd, för att någon ska kunna gå till arbetet.
              Det handlar om att någon som är mellan 16 och 19 år går tillbaka
              till utbildning och kanske får kombinera det med praktik eller
              någonting annat för att känna att man klarar av sina studier.
            </seg>
            <seg xml:id="i-8fd7310ebc681373-0">
              Två tredjedelar av dem som i dag får sådana möjligheter skulle
              inte få det med en borgerlig regering. Det skulle betyda att 20
              000 ytterligare ungdomar blir öppet arbetslösa i stället för att
              de har ett jobb, en praktikplats eller en utbildning att gå till.
            </seg>
            <seg xml:id="i-f557c0875e366304-0">
              Jag vill också bara avsluta med att säga att den som läser protokollet
              naturligtvis alltid kan läsa själv, och kan också, tror jag, notera
              hur mycket jag har återkommit till det som faktiskt handlar om
              utbildning: att vi inte ska bygga in en återvändsgränd och att
              vi inte ska tala om för en generation unga att de behöver mindre
              utbildning och inte mer. Det gäller både högskola, vuxenutbildning
              och gymnasieutbildning.
            </seg>
          </u>
          <note xml:id="i-b76b9c8832a118a5-17">
            Överläggningen var härmed avslutad.
          </note>
          <note xml:id="i-96368394a20d5697-0">
            20 § Svar på interpellation 2005/06:414 om studiemedlets storlek
            och studenters ekonomiska situation
          </note>
          <note type="speaker" xml:id="i-a535e684276f5787-0">
            Anf. 142 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-48">
            <seg xml:id="i-b0e5237e6f5ee5ba-0">
              Herr talman! Torsten Lindström har frågat mig vad jag avser att
              göra för att ytterligare minska den andel studenter som är beroende
              av rika föräldrar för att kunna studera. Vidare har han frågat
              mig vad jag avser att göra för att höja studiemedlen till en nivå
              som ligger mer i linje med de ekonomiska behov som finns hos studenterna.
            </seg>
            <seg xml:id="i-f4f8261daeeda49a-0">
              Vi har ett generöst studiestödssystem i Sverige som gör det möjligt
              för väldigt många personer att finansiera sina levnadskostnader
              under studietiden. Under 2005 studerade nästan 430 000 personer
              med studiemedel, varav omkring 330 000 studerade på eftergymnasial
              nivå. De totala utgifterna för studiemedlen under 2005 uppgick
              till nästan 15 miljarder kronor.
            </seg>
            <seg xml:id="i-340810c8f59f3f47-0">
              Studiestödet bidrar till att undanröja ekonomiska hinder för
              studier. Stödet ska verka rekryterande och därmed bidra till ett
              högt deltagande i utbildning. Grundläggande i detta sammanhang
              är att all offentlig utbildning är avgiftsfri. En viktig omständighet
              är också att vårt studiemedelssystem är lika för alla på så sätt
              att alla har rätt till samma totalbelopp oavsett om de studerande
              bor hemma eller har egen bostad. Någon koppling till föräldrarnas
              ekonomi finns alltså inte i Sverige i motsats till vad som gäller
              i flera andra länder där de studerande som fortfarande bor hemma
              får ett mindre fördelaktigt studiestöd. Sammantaget innebär detta
              att studieförutsättningarna för landets studerande är bland de
              bästa i världen.
            </seg>
            <seg xml:id="i-b2c1da12beb9bd50-0">
              Jag har full förståelse och stor respekt för att studerande måste
              ha en fungerande ekonomisk situation för att kunna lyckas med
              sina studier. Men den som vill satsa på utbildning måste som regel
              räkna med vissa ekonomiska uppoffringar under studietiden jämfört
              med förvärvsarbetande. Studiemedlen avser att i princip täcka
              rimliga kostnader för uppehälle, bostad och andra utgifter såsom
              för läromedel. Eftersom studiemedel endast lämnas under studietid
              finns möjligheter att till exempel under ferier arbeta och tjäna
              pengar. Studiemedelssystemets fribeloppsregler erbjuder generösa
              inkomstgränser. Många studerande har under senare år rapporterat
              framför allt om ökade boendekostnader. I detta sammanhang är det
              viktigt att framhålla att studiestödssystemet är en del av trygghetssystemen
              och fungerar tillsammans med andra förmånssystem i samhället.
              Bostadsbidragssystemet är alltså centralt och tillgängligt även
              för många i studerandegruppen. Inom studiemedelssystemet finns
              också möjlighet för dem som tidigare har haft arbetsinkomst att
              utnyttja ett tilläggslån om hela 1 700 kr per månad. Denna lånemöjlighet
              kan vara särskilt värdefull om man har en tillfällig utgift, till
              exempel för tandvård. Jag anser att det är viktigt att studenterna
              tar vara på de möjligheter som samhället erbjuder för att få en
              fungerande ekonomi under studietiden.
            </seg>
            <seg xml:id="i-1012d003115f5e76-0">
              Regeringen strävar ständigt efter att utveckla studiestödssystemet
              ytterligare så att det möjliggör studier för ännu fler och så
              att det i ännu högre utsträckning bidrar till att utjämna sociala
              skillnader. Under detta år har regeringen satsat 450 miljoner
              kronor på att förbättra studiestödssystemet för studerande med
              barn. Från och med den 1 januari i år utgår ett tilläggsbidrag
              till studerande med barn. Det ger ungefär 500 kr mer för ett barn
              och 800 kr mer för två barn i månaden i bidrag. Dessutom satsas
              250 miljoner kronor per år för att möjliggöra för fler äldre att
              studera med studiemedel. Åldersgränsen för hur länge man kan få
              studiemedel höjs därför från och med den 1 juli i år från 50 till
              54 år. Dessa åtgärder är särskilt viktiga för att underlätta det
              livslånga lärandet och studier för barnfamiljer. I vårpropositionen
              har regeringen tagit ytterligare ett viktigt steg för att förbättra
              studenternas ekonomiska situation genom att föreslå en generell
              höjning av studiemedlen för alla studerande inom studiemedelsystemet
              redan från den 1 juli i år. Förstärkningen innebär att bidragsdelen
              ökar med 100 kr per månad och lånedelen med 200 kr i månaden.
              Kostnaden för denna generella förbättring av studiemedlen uppgår
              till 500 miljoner kronor årligen.
            </seg>
            <seg xml:id="i-65899a0800e139bc-0">
              Jag anser sammanfattningsvis att studenternas ekonomiska situation
              är viktig. Jag kan också konstatera att regeringens insatser är
              omfattande på detta område, vilket kommer att bidra till en ökad
              ekonomisk trygghet för studerande under studietiden.
            </seg>
          </u>
          <note type="speaker" xml:id="i-73f64243edcb5d55-0">
            Anf. 143 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-660a68d43607bc20-0">
            <seg xml:id="i-7df8710fd64a61c2-0">
              Herr talman! Inledningsvis vill jag tacka statsrådet för svaret
              på min interpellation.
            </seg>
            <seg xml:id="i-f5fbb66a05833d00-0">
              Låt mig också börja med att, föga förvånande månne, avslöja att
              det här ämnet är en hjärtefråga för mig. Den första interpellationsdebatten
              den här mandatperioden, 2002, handlade för mig om studenters sociala
              situation. Sedan har det varit minister efter minister och olika
              debatter. Då är det kanske på sätt och vis naturligt att i den
              sista interpellationen för den här mandatperioden återkomma i
              samma ämne. Det har ju inte hänt så värst mycket på de fyra ytterligare
              åren med socialdemokratiskt regeringsinnehav som förflutit.
            </seg>
            <seg xml:id="i-a150b3606833a818-0">
              För oss kristdemokrater är studenternas trygghet en av de hörnpelare
              som den högre utbildningen vilar på. Studiestödssystemet ska vara
              smart och effektivt upplagt och uppmuntra till personligt ansvarstagande,
              och det ska vara möjligt att försörja sig.
            </seg>
            <seg xml:id="i-4200628acbd4fc1d-0">
              Det senaste decenniet har glädjande nog fler studenter med icke
              traditionell bakgrund hittat till högskolan. Utifrån det måste
              systemen anpassas. Så är inte fallet.
            </seg>
            <seg xml:id="i-470206e9cc8e5a7b-0">
              Trygghetssystemen är i hög grad fortfarande formade utifrån en
              gammal stereotyp bild av studenter, inte utifrån dagens studenter.
              39 % av dagens studenter är mellan 25 och 34 år, 22 % är över
              35 år. Många jobbar för att få ekonomin att gå ihop. Var fjärde
              kvinnlig student har barn. Och av dem som jobbar är det en hel
              del som faktiskt är tvungna att jobba svart, för annars går det
              inte att försörja sig. Systemen är fortfarande riggade utifrån
              19-åringar med rika föräldrar och akademisk tradition.
            </seg>
            <seg xml:id="i-b93c8e84ea87632c-0">
              Studentbarometern, som kom nyligen, visade att många studenter
              inte skulle klara studietiden utan uppbackning hemifrån. Var tredje
              student får ekonomisk hjälp av sina föräldrar. En tredjedel av
              studenterna betalar mer än hälften av studiemedlet i hyra. Och
              hälften av studenterna har avstått från tandvård, sjukvård, kurslitteratur
              eller en försäkring för att ekonomin ska gå ihop.
            </seg>
            <seg xml:id="i-9116cfe9e60ecf97-0">
              I dag har en student, enligt Föreningssparbanken, knappt 300
              kr kvar att leva på när alla nödvändiga utgifter är betalda. När
              Socialstyrelsen och Konsumentverket hade räknat färdigt visade
              det sig att studenterna går back med 1 072 kr varje månad. Utöver
              det är studenterna inte fullt ut integrerade i trygghetssystemen.
              Till exempel finns det särregler som hindrar studenter från att
              vara deltidssjukskrivna, även om det är en del av en rehabiliteringsprocess.
              Manliga studenter som får barn straffas extra av studiemedelssystemet.
              Det skulle gå att ge många exempel.
            </seg>
            <seg xml:id="i-e4765a89015c56f5-0">
              Många av dessa problem har under åren påtalats av oss kristdemokrater.
              Vi har lagt fram förslag, men inte mycket har hänt. Jo förresten,
              barntillägget som blev av efter att vi kristdemokrater hade föreslagit
              det i vår budget.
            </seg>
            <seg xml:id="i-af51fb2e5585b142-0">
              Herr talman! Det skulle månne gå att ha något överseende med
              studenternas försämrade ekonomiska situation om det vore möjligt
              för dem att försörja sig själva genom eget arbete under studietiden.
              Men även när det gäller möjligheten till sidoinkomster finns restriktioner.
              Studenter får inte tjäna mer än en viss summa per termin, 49 000
              kr närmare bestämt, utan att studiemedlet trappas ned. Det kallar
              Lena Hallengren för generösa inkomstgränser.
            </seg>
            <seg xml:id="i-e05d2869ad9c0303-0">
              Sedan måste jag också undra var Lena Hallengren får allt ifrån.
              Hon påstår att bostadsbidragssystemet är tillgängligt. Vet hon
              inte att den övre åldersgränsen på 29 år som finns i dag stänger
              ute en tredjedel av landets studenter från bostadsbidragssystemet,
              samtidigt som alltmer av studiemedlet går åt till hyran. Den knapphändiga
              utredning som kom för några år sedan, och som kartlade detta,
              pekade också på betydelsen av att undanta studiebidraget då bostadsbidraget
              fastställs. Vad har hänt med det och andra förslag, Lena Hallengren?
            </seg>
          </u>
          <note type="speaker" xml:id="i-a0dbb552bea2b735-0">
            Anf. 144 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-49">
            <seg xml:id="i-a8d8d138bd27f760-0">
              Herr talman! Studiemedlet må vara en hjärtefråga för Torsten
              Lindström. Men det verkar inte vara en hjärtefråga för alliansen,
              för såvitt jag har sett finns det inga stora studiemedelshöjningar
              som är presenterade där. Men du kan naturligtvis rätta mig, Torsten,
              om det är så att jag har fel på den punkten och inte har läst
              den ekonomiska motionen som den borgerliga alliansen presenterade
              här gemensamt i april.
            </seg>
            <seg xml:id="i-6e9eb56956d6a3a1-0">
              Kristdemokraternas politik hur ser den ut på det utbildningspolitiska
              området?
            </seg>
            <seg xml:id="i-bd96b60740e6450d-0">
              Ja, ungefär var tredje plats ska tas bort i vuxenutbildningen.
              Då minskar man möjligheterna för den som behöver få komma igen
              senare i livet.
            </seg>
            <seg xml:id="i-d6e98587033a7a40-0">
              Nej till 17 500 nya platser på högskolan. Av dem som är födda
              1980 var det 46 % som hade plats på högskolan. Av de yngre syskonen
              som är födda 1990 kommer 38 % att ha chans att komma in på högskolan.
            </seg>
            <seg xml:id="i-d01ef341709020fa-0">
              Nej till rekryteringsbidraget som är en möjlighet just för dem
              som är arbetslösa eller håller på att bli det, de som står långt
              ifrån utbildning och arbetsmarknad. Det ska vi ta bort, säger
              Torsten Lindström och Kristdemokraterna, och det har ni fått med
              er den borgerliga alliansen på.
            </seg>
            <seg xml:id="i-f323c81cec7f5492-0">
              Bort med korttidsstödet, som möjliggör för dem som har den kortaste
              tidiga utbildningen att studera.
            </seg>
            <seg xml:id="i-9c3a31c5e103e954-0">
              Det vore intressant om Torsten Lindström kunde ägna ett inlägg
              åt att rättfärdiga den här politiken. Tala om varför du vill ta
              bort 400 platser på Mälardalens högskola! Tala om varför du tycker
              att vuxenutbildningen i Västerås, Hallstahammar och Surahammar
              ska minska med 440 platser! Berätta för dina väljare i Västerås
              varför 490 personer ska bli av med sitt rekryteringsbidrag och
              med största sannolikhet över huvud taget inte kunna studera!
            </seg>
            <seg xml:id="i-f0c0bfd731290715-0">
              Stå inte här och tala om social snedrekrytering och möjligheten
              för alla att studera om du tar bort den för dem som är äldre och
              står längst ifrån arbetsmarknaden. Du säger att ingenting görs
              på studiestödsområdet. Då måste jag fråga om Torsten Lindström
              har varit fysiskt närvarande i kammaren under de här fyra åren
              och noterat de utbyggnader som har gjorts och de satsningar som
              det innebär med studiestödet. Har du noterat lånetrappan? Har
              du noterat tilläggsbidraget? Har du noterat tilläggsbidraget för
              studerande med barn?
            </seg>
            <seg xml:id="i-734a628ff6138ba3-0">
              Det vore intressant att få svar från Torsten Lindström som slår
              sig för bröstet för den utbildningspolitik som Kristdemokraterna
              har.
            </seg>
          </u>
          <note type="speaker" xml:id="i-9d6840d671f56393-0">
            Anf. 145 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-660a68d43607bc20-1">
            <seg xml:id="i-674606dcb104550e-0">
              Herr talman! Jag upprepar det jag sade förut: Var får Lena Hallengren
              allt ifrån? Vilken upprörd stämma och svidande kritik!
            </seg>
            <seg xml:id="i-f148e1f4e5b9ca5d-0">
              Har Lena Hallengren glömt att hon har ansvaret för studiemedelsfrågorna?
              Har Lena Hallengren glömt att hon är ansvarig för den politik
              som regeringen för? Missade Lena Hallengren den fråga jag ställde
              om bostadsbidraget? Varför har inte regeringen vidtagit de åtgärder
              som den utredning som kom 2003 visade på och som vi tidigare diskuterat?
            </seg>
            <seg xml:id="i-6bae0063808cffb9-0">
              Försök inte blanda bort korten, Lena Hallengren. Låt oss ta diskussionen
              om studenters sociala trygghet. Svara på de frågor som är ställda.
            </seg>
            <seg xml:id="i-192c31d2b38b4df0-0">
              Regeringens insatser är omfattande, säger Lena Hallengren i sitt
              svar.
            </seg>
            <seg xml:id="i-97fbd50f148983f9-0">
              Sedan Socialdemokraterna tog makten 1994 har studenternas ekonomiska
              utrymme halverats. Det är fakta, Lena Hallengren. Studenterna
              har tillsammans med garantipensionärerna fått finna sig i den
              uslaste av usla utvecklingar av den egna ekonomiska situationen.
            </seg>
            <seg xml:id="i-bd5e943a118956ab-0">
              Det är facit efter tolv års ekonomisk politik från Socialdemokraternas
              sida.
            </seg>
            <seg xml:id="i-d4ba54ce8775a566-0">
              Det låter på Lena Hallengren som om hon faktiskt har presterat
              olika saker på sin statsrådspost. Jag vill inte gärna recensera
              det, men jag låter gärna studenterna själva göra det.
            </seg>
            <seg xml:id="i-fe76f3d08595dfcb-0">
              Sveriges förenade studentkårer har konstaterat att den socialdemokratiska
              studiemedelspolitiken inte ens kan vara med i något slags gradering.
              Den räcker inte ens till för att bli granskad och bedömd. Upprördheten
              från Lena Hallengren verkar tyvärr tyda på att det är en akilleshäl
              i den socialdemokratiska stöveln och att oviljan att ta diskussion
              därför blir bombastisk.
            </seg>
            <seg xml:id="i-685fd3e6d08da2c4-0">
              Herr talman! Jag konstaterar att min fråga om fribeloppet inte
              heller blev hanterad. Vi står inför en sommar. Många studenter
              räknar på om de har råd att jobba extra under de ferier som Lena
              Hallengren pratar om i sitt svar. Det låter som om det fanns jobb
              att få. Det gör det inte för väldigt många. De som får jobb räknar
              nu på om de har råd att ta jobbet eller om de på olika sätt måste
              hitta lösningar vid sidan av för att kunna behålla studiemedlen
              och samtidigt försörja sig under de sommarmånader som ligger framför
              oss. Inte heller på den punkten kom Lena Hallengren med något
              klarläggande svar.
            </seg>
            <seg xml:id="i-56f007bee92b927e-0">
              Får jag besvära statsrådet att svara på åtminstone någon av de
              konkreta frågor som ställs i interpellationen och i debatten i
              dag, om hon har tid med det mellan sina utfall? Jag vill skicka
              med ytterligare en fråga, nämligen den om studenters rehabilitering.
              I en debatt den 24 januari i år sade Lena Hallengrens kollega,
              Hans Karlsson, som tydligen ansvarar för den frågan, att han hade
              lust just det ordet använde han att göra en förändring så att
              studenter som är sjukskrivna ska kunna vara det på deltid för
              att bättre kunna komma tillbaka till sina studier. Det är nämligen
              inte möjligt i dag, vad statsrådet än säger. Det insåg Hans Karlsson
              i den debatten.
            </seg>
            <seg xml:id="i-0f414bc3b6f92104-0">
              Sedan dess har förstås ingenting hänt.
            </seg>
            <seg xml:id="i-b147c42d8fedf6de-0">
              Min fråga till Lena Hallengren är om hon i dag, till skillnad
              från i tidigare debatter, är beredd att se att det är ett problem
              och verka för att det blir en lösning.
            </seg>
          </u>
          <note type="speaker" xml:id="i-9c172f62953fbd75-0">
            Anf. 146 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-50">
            <seg xml:id="i-fd32c1d64e238212-0">
              Herr talman! Som svar på de frågor som Torsten Lindström ställer
              går det bra att läsa det svar som jag har lämnat i kammaren.
            </seg>
            <seg xml:id="i-c6fbbdb21f00a9dd-0">
              Frågan om sjukskrivning finns inte med i interpellationen. Därmed
              har Torsten Lindström inte fått svar på den. Inte heller frågan
              om fribelopp ställs i interpellationen, så inte heller där får
              Torsten ett direkt svar.
            </seg>
            <seg xml:id="i-8c03017dce22ee9e-0">
              År 2001 dubblades fribeloppet. Det är mitt senaste svar på frågan.
              Vilka reformer vi kommer att göra framöver kan jag inte svara
              på i dag.
            </seg>
            <seg xml:id="i-8283ad634ef5ec39-0">
              Torsten Lindström kanske inte har uppmärksammat att Sverige har
              världens bästa studieförutsättningar. Det är inte jag personligen
              som tycker det och säger det här i kammaren. Det amerikansk-kanadensiska
              institutet EPI, Education Policy Institute, rankar i en rapport
              15 industriländer efter deras ekonomiska förutsättningar för högre
              utbildning och tillgänglighet för studiemedel.
            </seg>
            <seg xml:id="i-ce5a8674d0d89c90-0">
              Sverige rankas som det förmånligaste landet i studien då studierna
              är gratis och studiemedlen generösa. Enligt studien får studenterna
              i Sverige ett stöd som täcker 90 % av levnadsomkostnaderna. Det
              gör att Sverige toppar studien. Efter Sverige kommer Finland,
              Holland, Belgien, Irland, USA och Storbritannien. Nya Zeeland
              hamnar längst ned på listan. Jag hittar inte på de siffror jag
              säger i talarstolen.
            </seg>
            <seg xml:id="i-dcde338ff6dd4e40-0">
              Jag har läst den borgerliga alliansens ekonomiska motion och
              inte funnit någon stor ökning av studiemedlen där. Jag ser bara
              neddragningar. Det är neddragningar av rekryteringsbidraget, borttagning
              av korttidsstödet, minskning av platser i vuxenutbildningen och
              färre platser på högskolan. Det är det som finns i den ekonomiska
              motion som de borgerliga partierna presenterar.
            </seg>
            <seg xml:id="i-7f93d616b8796688-0">
              Torsten Lindström kanske ska börja med att försöka övertyga sina
              tre borgerliga partikolleger om att göra de här satsningarna.
              Vi har inga delade meningar om att det är viktigt att satsa på
              studenter och på dem som tillhör de 120 000 fler studenterna på
              högskolan sedan 1994. 120 000 fler studenter innebär mer studiestöd.
              Vi har gjort studiestödsreformer sedan dess. För två månader sedan
              presenterade vi den senaste höjningen, nämligen 300 kr mer i månaden
              100 kr i bidrag, 200 kr i lån.
            </seg>
            <seg xml:id="i-a1960cadab204c09-0">
              Jag tycker att Torsten Lindström ska se till att ha en rejäl
              majoritet innan han kommer och talar. Det är ju lätt att tala
              och säga att man vill göra stora satsningar. Var kommer pengarna
              ifrån? Har du stöd för det du föreslår?
            </seg>
            <seg xml:id="i-0d2dab8d37841d3f-0">
              Fribeloppet dubblades 2001. Då blev studier pensionsgrundande.
              Många reformer har gjorts.
            </seg>
            <seg xml:id="i-ad81efdb8f5380b8-0">
              Det finns mycket mer att göra, men jag tycker faktiskt att vi
              har anledning att vara lite stolta över att ha världens mest generösa
              och förmånliga studiestödssystem. Jag vet inte om Torsten Lindström
              säger emot det.
            </seg>
          </u>
          <note type="speaker" xml:id="i-1ee753926e380909-0">
            Anf. 147 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-660a68d43607bc20-2">
            <seg xml:id="i-33a7bdb0c6db6e19-0">
              Herr talman! Jag kan inte svara på det i dag, säger Lena Hallengren.
              Det är tydligt. Det är väldigt tydligt för envar som följer den
              här debatten precis som tidigare debatter och läser protokollet
              att det inte är mycket på det här området som Lena Hallengren
              tycker är viktigt att debattera. Hon föredrar att tala om annat
              i stället. Hon utger sig för att vara stolt.
            </seg>
            <seg xml:id="i-2623bb354d58cfae-0">
              300 kr, är det mycket att vara stolt över? Det är som att vilja
              men inte kunna. Vad betyder det för den student som i dag behöver
              en dryg tusenlapp för att få ihop ekonomin varje månad utan att
              vara beroende av föräldrar eller svartjobb? Kristdemokraterna
              vill höja totalbeloppet med 1 000 kr mer än vad vänsterkartellen
              orkar med. Det är något som har mottagits väl av de studerande,
              precis som vårt förslag att helt ta bort fribeloppstaket. Lena
              Hallengren är nöjd med att man har höjt det, dock innan hon blev
              statsråd. Vi vill faktiskt ta bort det helt och hållet.
            </seg>
            <seg xml:id="i-d02e84021fdddbc2-0">
              Alla ska med, brukar det heta från den socialdemokratiska propagandamaskinen.
              Frågan är varför inte alla får vara med i studiesystemet och varför
              inte alla får en chans att försörja sig. Det handlar kortsiktigt
              om ett antal insatser som skulle behövas och som Kristdemokraterna
              har presenterat i denna kammare. Det är en höjning av totalbeloppet,
              möjliggörande av deltidssjukskrivning och utredning av rättssäkerhetsfrågorna.
              Kom gärna tillbaka till bostadsbidragsfrågan också, Lena Hallengren.
            </seg>
            <seg xml:id="i-3bcffe64e100cdb9-0">
              Det handlar också om att långsiktigt se över hela studiemedelssystemet
              och studenternas trygghet. Det är ett beslut som riksdagsmajoriteten
              har ställt sig bakom. Lena Hallengren får gärna i sitt slutinlägg
              berätta hur det går med tillsättandet av den utredningen.
            </seg>
            <seg xml:id="i-3cd6c0f3e3a45379-0">
              Herr talman! Droppen lär urholka stenen, har jag hört. Kanske
              blir stenen någon gång våt också i den här frågan så att det blir
              en och annan förändring, annars lär studenterna få vänta på en
              helt ny regering för att något ska hända över huvud taget.
            </seg>
          </u>
          <note type="speaker" xml:id="i-de4a15633318101c-0">
            Anf. 148 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-51">
            <seg xml:id="i-c3eb57e07a92079d-0">
              Herr talman! Jag vet inte vilken regeringskonstellation som Torsten
              Lindström tänker på. Det är i alla fall inte den borgerliga högeralliansen
              som kommer att höja med några större summor. Torsten Lindström
              har ju inte med sig de andra partierna på att höja studiemedlen
              med 1 300 kr. Då står han här och talar om 1 000 kr mer i bidrag.
              Det är klart att du kan få många stjärnor i kanten av studenterna
              för det. Men du ska verkställa det också, Torsten Lindström, och
              det gör man inte med 4,3 %.
            </seg>
            <seg xml:id="i-1ce2a691d6671ee5-0">
              300 kr är nästan ingenting. Vi hade tidigare en debatt här som
              jag bara satt och lyssnade på och som handlade om flygskatt. Man
              skrädde inte orden i fråga om vad dessa 94 kr i flygskatt skulle
              innebära för flygplatserna i Skåne. Det ansågs handla om enormt
              stora summor. Men 300 kr är ingenting.
            </seg>
            <seg xml:id="i-f6d3c7b5b37a0d01-0">
              Om man tittar på den kalkyl som finns för studenters levnadsomkostnader
              så är 300 kr mycket pengar. 300 kr är mycket pengar för en ensamstående
              mamma som får höjt barnbidrag. 300 kr är mycket för pensionärer
              som får 300 kr. 300 kr är också mycket för en student.
            </seg>
            <seg xml:id="i-7a1554d412e591fb-0">
              När det handlar om fribeloppet måste jag ändå säga att det väl
              är rimligt att staten ger bidrag och lån till dem som behöver.
              Kristdemokraterna brukar annars vara väldigt noggranna med att
              gå till attack mot alla dem som är bidragsberoende, som lever
              på bidrag och som inte skulle behöva det. Men i detta fall är
              det tydligen helt okej att ge ett bidrag till den som arbetar
              och tjänar så mycket, nämligen 200 000 kr om året. Då försvinner
              rätten till studiebidrag och studiemedel.
            </seg>
            <seg xml:id="i-3bc059887abca524-0">
              Låt mig bara avrunda med att säga att vi gör stora satsningar
              på vårt redan generösa studiestödssystem. Och vi gör det fast
              vi har bibehållit rekryteringsbidraget. Vi bibehåller korttidsstödet.
              Vi satsar på högskolan, och vi satsar på vuxenutbildningen. Vi
              tar inte med den ena handen och ger med den andra.
            </seg>
          </u>
          <note xml:id="i-b76b9c8832a118a5-18">
            Överläggningen var härmed avslutad.
          </note>
          <note xml:id="i-9c83af543082e4a2-0">
            21 § Svar på interpellation 2005/06:432 om valfrihet inom barnomsorgen
          </note>
          <note type="speaker" xml:id="i-fad7d5988f4eca91-0">
            Anf. 149 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-52">
            <seg xml:id="i-ee3abfbe7570aff0-0">
              Herr talman! Maria Larsson har frågat mig vad jag avser att göra
              för föräldrar som efterfrågar ekonomiskt stöd för att stanna hemma
              längre med sina barn och som efterfrågar mer flexibla barnomsorgsformer
              samt för att medborgare ska bli respektfullt bemötta och få korrekta
              svar från folkvalda representanter och företrädare.
            </seg>
            <seg xml:id="i-bc5ad9b08a8dd766-0">
              Enligt min och regeringens uppfattning är ett ekonomiskt familjestöd,
              med barnbidrag, flerbarnstillägg och en generös och flexibel föräldraförsäkring
              i kombination med en fullt utbyggd barnomsorg av hög kvalitet
              präglad av valfrihet och pedagogisk mångfald, det bästa sättet
              att möta barns och föräldrars behov i det moderna välfärdssamhället.
            </seg>
            <seg xml:id="i-b39de6423a1893cc-0">
              Föräldrar måste ha tid för sina barn utan att familjens ekonomi
              äventyras. Det måste gå att vara hemma på heltid för både kvinnor
              och män när barnen är små, ta hand om dem när de är sjuka och
              gå ned i arbetstid om man så önskar. För detta finns föräldraförsäkringen,
              generös och flexibel så att föräldrar kan välja att använda den
              utifrån sina egna behov och den enskilda familjens situation.
            </seg>
            <seg xml:id="i-221593b5dfb3a84b-0">
              Familjer ordnar sitt vardagsliv på olika sätt. Med rätten att
              arbeta deltid och därmed ha kortare arbetstid, flexibla arbetstider
              eller genom andra prioriteringar kan föräldrar vara mer tillsammans
              med barnen. Det visar möjligheterna i dagens system och möjligheterna,
              för den som vill, ökar hela tiden.
            </seg>
            <seg xml:id="i-312164e2833a7b05-0">
              Föräldraförsäkringen har stegvis byggts ut och omfattar i dag
              480 dagar. Flexibiliteten i systemet har ökat, vilket gör att
              föräldrapenning kan tas ut under längre tid och som tre fjärdedels,
              halv, en fjärdedels eller en åttondels föräldrapenning. Regeringen
              har tagit initiativ till ytterligare förstärkningar av föräldraförsäkringen
              genom att såväl inkomsttaket som lägstanivån höjs från den 1 juli
              2006. Även andra delar av det familjeekonomiska stödet barnbidraget
              och flerbarnstillägget förbättras kontinuerligt.
            </seg>
            <seg xml:id="i-dd7b4683a97c0813-0">
              Föräldraförsäkringen är en stor investering för samhället, omkring
              1 ½ miljard kronor för varje månad. Den är till för barnens och
              föräldrarnas möjligheter att få tid tillsammans. Att det ska kunna
              gå att leva på föräldraförsäkringen och att både mammor och pappor
              ska kunna utnyttja den är en grundläggande tanke.
            </seg>
            <seg xml:id="i-1d937e8556453039-0">
              I ett familjevänligt samhälle är det viktigt att såväl mammor
              som pappor ska kunna dela på ansvaret för och glädjen av barnen.
              Förskolan ska komplettera hemmet; den är aldrig något som ersätter
              familjen. Föräldrar ska dock kunna välja mellan ett utbud av olika
              verksamheter som passar barnet och familjen bäst förskolor och
              familjedaghem, kommunala och enskilda, föräldra- och personalkooperativ,
              olika pedagogiska inriktningar med mera. Andra verksamhetsformer
              som öppna förskolor och nattöppen verksamhet möter föräldrars
              olika behov och ger möjlighet att välja den verksamhetsform som
              passar familjen bäst.
            </seg>
            <seg xml:id="i-6a91d35ff24b38c0-0">
              Det är självklart så att medborgare som söker svar från sina
              folkvalda representanter ska bli respektfullt bemötta och få korrekta
              svar av olika partiers företrädare. Detta kan ske genom olika
              former av direkt eller indirekt kontakt, till exempel genom uppvaktningar,
              personliga möten, skriftliga förfrågningar eller via massmedierna.
            </seg>
            <seg xml:id="i-060bf90366d44e77-0">
              Som statsråd möter jag kontinuerligt medborgare, föräldrar, yrkesverksamma
              samt olika företrädare för organisationer och kommuner. Det är
              givande möten som ger bättre underlag i olika beslutsprocesser.
            </seg>
          </u>
          <note type="speaker" xml:id="i-2e3b192528454869-0">
            Anf. 150 MARIA LARSSON (kd):
          </note>
          <u who="maria_larsson_f0b7f8" xml:id="i-17ebf6c1de546fdd-0">
            <seg xml:id="i-daf4d0580c940076-0">
              Herr talman! Det är fantastiskt att få vara i andrakammarsalen.
              Det är en liten tröst när solen nu lyser så vackert ute och vi
              äntligen borde vara där.
            </seg>
            <seg xml:id="i-e01c315050616b3d-0">
              Jag tackar Lena Hallengren för svaret, även om det i detta svar
              inte finns ett enda ord om det som många av Sveriges småbarnsföräldrar
              hade önskat att få höra när vi nu ska tala om valfrihet, nämligen
              att det också ska finnas möjlighet till ersättning för att sköta
              vård av och omsorg om egna barn.
            </seg>
            <seg xml:id="i-e56deb2b264e1c43-0">
              Ibland känns det nästan som att socialdemokratin har utfärdat
              någon form av tankeförbud. När vi nu äntligen har lyckats avskaffa
              tankeförbudsparagrafen när det gäller forskning beträffande kärnteknik
              så känns det som att Socialdemokraterna har infört en tankeförbudsparagraf
              när det gäller valfrihet inom barnomsorgen. Här finns uppenbarligen
              en avoghet mot att använda ord som vårdnadsbidrag, hemmadagis,
              barnlön eller vad man nu vill kalla det. Inget sådant andas det
              om i svaret.
            </seg>
            <seg xml:id="i-a61cc74efbc93692-0">
              Lena Hallengren kan uppenbarligen inte tänka dessa tankar. Men
              svenska folket tänker detta. Det är 64 % av svenska folket som
              tycker att det är självklart att småbarnsföräldrar ska kunna ha
              en ekonomisk ersättning till dess att barnet är fyra år. Det visar
              en färsk svensk Sifoundersökning. Bland LO-medlemmarna säger 76
              % att detta är en självklarhet. 50 000 namnunderskrifter har samlats
              in av Föräldraupproret runtom i landet. De finns i massor av kommuner.
              I 135 kommuner har någon form av initiativ tagits för en mer-tid-för-barnen-reform.
              Alla förslag och försök stängs effektivt av från den socialdemokratiska
              regeringen.
            </seg>
            <seg xml:id="i-ac4c54d7cd7f0d89-0">
              Men alla dessa människor är trötta på att bli ignorerade av en
              politisk elit. Och på läktaren sitter personer från både Haro
              och från Hemmaföräldrar, och de väntar, liksom jag, på ett svar
              på den huvudsakliga frågan.
            </seg>
            <seg xml:id="i-59dfbb0d16835821-0">
              Det väl inövade interpellationssvaret som jag kan läsa har jag
              hört förut, och jag har hört det inte bara från Lena Hallengren.
              Det är samma svar som ges från Göran Persson, från Berit Andnor
              och från socialdemokrater runtom i Sverige.
            </seg>
            <seg xml:id="i-72a0ea31c90e9c05-0">
              Föräldraförsäkringen behöver vi inte diskutera. Den har stöd
              av alla politiska partier. Och det är bra att regeringen har gjort
              det som vi kristdemokrater länge har föreslagit, nämligen höjt
              golvet och taket i försäkringen. Däremot vill vi inte tvångsdela
              den som Socialdemokraterna, Vänsterpartiet och Miljöpartiet vill.
            </seg>
            <seg xml:id="i-0c40ecbe59935f2b-0">
              Men kärnfrågan i min interpellation är fortsatt obesvarad. Det
              som Lena Hallengren beskriver som valfrihet är nämligen inte det
              som merparten av svenska folket tycker är valfrihet. Det är väldigt
              trångt, och det är väldigt lite. Och den valfrihet som Lena Hallengren
              och den socialdemokratiska regeringen står för har successivt
              krympt, ja, den har urholkats. Sedan 1994 då Socialdemokraterna
              kom till makten har 893 öppna förskolor stängt. 94 000 platser
              i familjedaghemmen har lagts ned. Socialdemokraterna säger nej
              till alla kommuner som vill bli försökskommuner för att kunna
              ge stöd till enskilda människor i form av ett vårdnadsbidrag.
              De säger nej till privata dagmammor. De säger nej till Nackamodellen.
              De säger nej till familjenätverk.
            </seg>
            <seg xml:id="i-3519513209041e09-0">
              Det som Lena Hallengren kallar valfrihet motsvarar inte föräldrars
              önskemål och svenska folkets tyckande i denna fråga. Varför detta
              hårdnackade stöd för det? Varför kan inte barnomsorgsstödet fördelas
              rättvist till alla barn? Och varför ingår inte det i Socialdemokraternas
              beskrivning av valfrihet att man ska kunna få ersättning för vård
              av eget barn? Det ska bli intressant att få svaret.
            </seg>
          </u>
          <note type="speaker" xml:id="i-6633f220b2054e9d-0">
            Anf. 151 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-53">
            <seg xml:id="i-9806c77c743489c5-0">
              Herr talman! Jag tror inte att Maria Larsson egentligen tror
              att jag i dag kommer att ha en annan uppfattning än den jag hade
              tidigare eller en annan uppfattning än vad Göran Persson, Berit
              Andnor eller någon annan socialdemokrat har.
            </seg>
            <seg xml:id="i-a1a84359bfe8bcef-0">
              Vi har helt enkelt olika uppfattningar om hur vi ska ge föräldrar
              möjlighet att vara hemma med sina små barn. Vi har valt en modell,
              föräldraförsäkringen, som ger 80 % av lönen i ersättning. Vi har
              valt en flexibel modell. Maria Larsson vet att det inte finns
              något förslag om att tvångsdela i föräldraförsäkringen. Det har
              funnits en debatt och en diskussion. Men jag tror att Maria Larsson
              är väldigt väl medveten om att det inte blev ett sådant beslut.
              Det tycker jag att det kan vara ärligt att säga.
            </seg>
            <seg xml:id="i-30a1b2c2e12d5896-0">
              Föräldraförsäkringen är generös. Den är flexibel och ger alla
              reella möjligheter att vara hemma. Det är också möjligt att dra
              ut på den under en längre tid. Jag beskrev också övriga möjligheter
              när det gäller att tillbringa tid med sina barn medan de är små.
            </seg>
            <seg xml:id="i-eca45b380a32887f-0">
              Någonstans handlar det så klart om kommunikationen dels vår ideologiska
              övertygelse, dels vår uppfattning om synen på förskolan. För mig
              är förskola ingen subvention. Det är ingen subvention att alla
              får en förskoleplats. Går de som inte har några barn miste om
              den subventionen? Och är äldreomsorgen en subvention för dem som
              bor där? Borde de som inte bor där få pengarna i handen därför
              att de klarar av att sköta sig själva eller därför att de kanske
              har anhöriga som hjälper dem med de små behov som ändå finns?
            </seg>
            <seg xml:id="i-2a4f2819f713552f-0">
              Föräldraförsäkringen är en del av våra trygghetssystem, och den
              ska utformas generellt och generöst. Förskolan är en del av de
              verksamheter som vi sedan erbjuder för att vi ska kunna ge småbarnsföräldrar
              möjlighet att arbeta och samtidigt ha familj när den dagen kommer.
            </seg>
            <seg xml:id="i-455ccc54035fc136-0">
              Jag tror att Maria Larsson också är väldigt väl medveten om att
              Sverige ligger rätt bra till när det gäller befolkningsstatistiken
              jämfört med övriga länder i Europa. Italien är ett mycket tydligt
              exempel på vad som händer när man inte bygger upp system där man
              har en generös föräldraförsäkring och framför allt har en förskola
              som kan garantera alla barn en plats.
            </seg>
            <seg xml:id="i-a5a7a701414ab521-0">
              Kvinnor väljer mellan arbete och familj. Tyvärr får jag säga
              väljer många bort familjen. Man vill ju använda den där utbildningen
              som man skaffat sig.
            </seg>
            <seg xml:id="i-209d852885f0ed4b-0">
              Det finns inte en förskola som är tillräckligt utbyggd. Då blir
              resultatet att det föds betydligt färre barn.
            </seg>
            <seg xml:id="i-8e97a700cef66632-0">
              Jag tycker inte att vi ska slå sönder den modell vi har i Sverige.
              Den fungerar mycket väl, med en föräldraförsäkring och med förskola.
              Jag antar att det är ganska hårda debatter också i den borgerliga
              alliansen. Moderaterna är ju ett parti, Maria Larsson, som faktiskt
              vill förändra i föräldraförsäkringen, som vill ta bort en månad,
              som vill ta bort 90 garantidagar och som vill sänka ersättningen
              till 75 %. Moderaterna är väl det parti av de sju riksdagspartierna
              som faktiskt har en annan uppfattning, som vill göra förändringar
              och som i stället talar om Nackamodellen, föräldralön ja, kalla
              det vad du vill. Det är olika former av vårdnadsbidrag. Man tar
              pengar från föräldraförsäkringen. I andra fall tar man pengar
              från förskolan. Jag är inte beredd att göra någotdera.
            </seg>
            <seg xml:id="i-03bbcd724eecb8c9-0">
              Vill ni införa ett vårdnadsbidrag, säg det i så fall och tala
              också om vad ett vårdnadsbidrag kostar! Ta inte pengar från föräldraförsäkringen
              eller från förskolan!
            </seg>
          </u>
          <note type="speaker" xml:id="i-de18e4eff3dcf4c4-0">
            Anf. 152 MARIA LARSSON (kd):
          </note>
          <u who="maria_larsson_f0b7f8" xml:id="i-17ebf6c1de546fdd-1">
            <seg xml:id="i-a30d805f0a38499c-0">
              Herr talman! Rättvisan har vi olika syn på; det är uppenbart.
              Rättvisa är för mig, Lena Hallengren, att barnomsorgsstödet fördelas
              till alla barn och inte som i dag så att en del får 100 000 kr
              i subvention, bidrag eller kalla det vad du vill och att de som
              gör ett annat val än vad den socialdemokratiska regeringen har
              bestämt får 0 kr. Det är inte rättvisa för mig, och det är inte
              heller vad 64 % av svenska folket anser vara rättvisa. Men detta
              är Socialdemokraternas definition av rättvisa när det gäller barnomsorgen.
            </seg>
            <seg xml:id="i-bd87483368e838dd-0">
              Ni är inte i majoritet i den frågan. Jag tycker att Lena Hallengren
              ska visa lite ödmjukhet och faktiskt lyssna in vad svenska folket
              tycker. Det finns en stor samstämmighet om att det i dag inte
              är en rättvis fördelning.
            </seg>
            <seg xml:id="i-5e57cafb686fb7fb-0">
              I Europakonventionen kan man läsa om rätten till föräldrars frihet
              att tillförsäkra sina barn en uppfostran som står i överensstämmelse
              med deras egen övertygelse. För en del betyder det att de själva
              vill svara för vård och omsorg under de första åren i barnets
              liv. Vi menar att det ska vara värt någonting att föräldrar också
              vill det detta jämte att det ska finnas en bra kvalitet i den
              förskola som jag vill ha.
            </seg>
            <seg xml:id="i-1d944e3ae2fba95c-0">
              Men barn är olika, och familjesituationer är olika. För detta
              måste det finnas en respekt bland politiska beslutsfattare.
            </seg>
            <seg xml:id="i-c67cad83c03f2907-0">
              Lena Hallengren har en dotter som är två år. Någonstans har jag
              läst att den dottern fick vara hemma i stort sett tills hon hade
              fyllt två år. Det var klokt. Lena Hallengren hade säkert lyssnat
              på en hel del forskare och kanske på Hugo Lagercrantz som är barnläkare
              och på Per Kågeson som är en socialdemokratisk debattör.
            </seg>
            <seg xml:id="i-b8822a33f8a6d644-0">
              Problemet är att till exempel det ensamstående vårdbiträde som
              jag träffade häromdagen inte har chansen att få samma tid med
              sin dotter. Varför, Lena Hallengren, ska inte alla kunna få göra
              det val som Lena Hallengren har förmånen att kunna göra utifrån
              en bra lönesituation? Varför ska bara riktigt högavlönade i dag
              ha en reell möjlighet att själva välja mer tid med sina barn inte
              medelinkomsttagare och framför allt inte låginkomsttagare?
            </seg>
            <seg xml:id="i-e61af2f660b932cb-0">
              Fråga föräldrarna! Det är så många som vill ha den här möjligheten.
              Varför har Socialdemokraterna bestämt att bara de som har en god
              inkomst ska ha möjlighet till valfrihet inom barnomsorgen? Det
              här är en besvärlig fråga. Jag vet att Socialdemokraterna sticker
              huvudet i sanden. Men jag tycker att det är lite allvarligt när
              förskoleminister Hallengren struntar i att besvara frågor från
              allmänheten. Inte heller det i min interpellation fick jag något
              bra svar på.
            </seg>
            <seg xml:id="i-55ff48974b5f85b2-0">
              När Föreningen Hemmaföräldrar skriver till statsrådet och ställer
              frågor får de svaret: Lena Hallengren hade gärna besvarat dina
              frågor om de hade varit formulerade på ett seriöst och professionellt
              sätt. Nu är de i vissa fall felaktiga och i andra fall direkt
              insinuanta.
            </seg>
            <seg xml:id="i-4d95985bf245d9de-0">
              Det handlar då om frågor om varför Socialdemokraterna är emot
              familjenätverk eller varför det blir avslag för den som vill etablera
              sig som privat dagmamma i Malmö. Det kan också handla om synpunkter
              när det gäller att de som vill ha alternativ i barnomsorgen inte
              är så många. Jag tycker inte att sådana frågor är vare sig insinuanta
              eller oprofessionella. Däremot kräver de ett svar.
            </seg>
            <seg xml:id="i-36ade7778c4ded23-0">
              Jag är förvånad över att statsrådet sätter sig på så höga hästar
              att hon dömer ut brevskrivare som söker svar. Det är näst intill
              oförskämt och vittnar, tycker jag, om en politisk elit som har
              slutat lyssna på den lilla människan. Finns det inget skäl att
              ångra sådana brev, Lena Hallengren?
            </seg>
            <seg xml:id="i-58f990aa094b756a-0">
              Med en fortsatt vänsterregering finns det uppenbarligen inga
              öppningar fastän Miljöpartiet har aviserat att de tycker att ett
              vårdnadsbidrag är en rimlig sak när det gäller att fördela barnomsorgsstödet
              rättvist.
            </seg>
          </u>
          <note type="speaker" xml:id="i-20585e59a5990059-0">
            Anf. 153 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-54">
            <seg xml:id="i-4559e440ff04c56e-0">
              Herr talman! Oförskämd är väl bara förnamnet, tycker jag, på
              det som Maria Larsson står här och läser upp. Jag har egentligen
              inte lust att ha med min dotter i protokollet. Hon var inte hemma
              tills hon var två år utan tills hon var knappt ett och ett halvt
              år. Det är en del av det oprofessionella eller felaktiga i de
              frågor och svar jag fick. I övrigt tänker jag inte ytterligare
              kommentera det.
            </seg>
            <seg xml:id="i-6d5bba2d007daac5-0">
              Jag är ute och reser och träffar väldigt många människor. Jag
              sätter en ära i att verkligen försöka ge svar på frågor. Men när
              de är direkt felaktiga Maria Larsson tog här upp den frågan tycker
              jag att jag, till skillnad från annat, inte har någon skyldighet
              att bemöta påståenden som handlar om min privata situation.
            </seg>
            <seg xml:id="i-099e4f1abefcddd1-0">
              När det handlar om mänskliga rättigheter och EU:s rekommendationer
              finns det ingen kritik riktad mot Sverige.
            </seg>
            <seg xml:id="i-afdc2787a65eb2b4-0">
              När det handlar om vilka som är nöjda med förskolan kan jag säga
              att 92 % av alla dem som har sina barn i förskolan är nöjda med
              att ha förskola, och de är nöjda med den förskola de får. Samma
              siffror ser vi vad gäller familjedaghem. 9293 % av dem som har
              familjedaghem är nöjda med att ha familjedaghem. De är också nöjda
              med den verksamhet som de erbjuds.
            </seg>
            <seg xml:id="i-af6073e2f62b7bf1-0">
              Jag vill upprepa att förskolan är ingen subvention. Förskola
              är en verksamhet som erbjuds, som ska vara av hög kvalitet och
              som ska planeras och erbjudas från kommuner eller andra anordnare.
            </seg>
            <seg xml:id="i-8bc1f7a658ae3752-0">
              Det finns inget nej till privata dagmammor. Det finns inget nej
              till familjedaghem. Varje kommun ska planera en verksamhet som
              motsvarar de behov som föräldrar har och en verksamhet som barn
              vill ha. Herr talman! När det handlar om frågan om vårdnadsbidrag
              kommer jag alltså inte heller i den här talarstolen att ändra
              mig. Jag tycker att det är viktigt att vi bygger vidare på den
              föräldraförsäkring som finns och att vi ser till att garantera
              en hög och god kvalitet i förskolan. Då får man tala om varifrån
              pengar till ett vårdnadsbidrag ska tas. Som det är i dag när det
              gäller bland annat Nackamodellen tas pengarna från förskolan.
              Det är jag bestämt motståndare till.
            </seg>
          </u>
          <note type="speaker" xml:id="i-a942bf98a1c39e4a-0">
            Anf. 154 MARIA LARSSON (kd):
          </note>
          <u who="maria_larsson_f0b7f8" xml:id="i-17ebf6c1de546fdd-2">
            <seg xml:id="i-cbda2a68eb347bf3-0">
              Herr talman! För mig är det en väldigt konstig syn att säga att
              pengarna tas från förskolan. Vad som görs är att barnomsorgsstödet
              fördelas rättvist till alla barn. Lena Hallengren vill fördela
              det på ett orättvis sätt. Det är jättebra att vi har en så stor
              procentandel nöjda användare av förskolan. Men alla är inte nöjda.
              Det finns ganska många i vårt land som önskar andra lösningar.
              De önskemålen tillgodoses inte i någon grad i dag i ett socialdemokratiskt
              Sverige.
            </seg>
            <seg xml:id="i-a2fa6085bc30eae1-0">
              Om vi vill tala verklig valfrihet ska vi göra som man har gjort
              i våra grannländer. I Norge, Finland och Danmark finns denna möjlighet.
              I flertalet fall har socialdemokratiska regeringar infört och
              medverkat till att det har kommit till stånd. Här finns en total
              ideologisk låsning hos Socialdemokraterna i Sverige. Det är därför
              jag jämför med tankeförbud.
            </seg>
            <seg xml:id="i-1536b6e55d35cd74-0">
              I dag sitter Göran Persson tillsammans med Lena Hallengren vid
              alla familjers köksbord och dikterar villkoren. Det är överförmynderi,
              och det ser uppenbarligen ut att fortsätta.
            </seg>
            <seg xml:id="i-7b2967d9bee9cb29-0">
              Kristdemokraternas utgångspunkt är att barn är olika, att familjers
              situation är olika. Att ta hand om barn, ge värme, kärlek och
              normer är ett viktigt arbete, inte bara för förskollärare utan
              också när föräldrar utför det arbetet. Också föräldrar ska ha
              ersättning för det arbetet. Här går uppenbarligen en vattendelare
              i svensk politik. Det får vara upp till väljarna att värdera vad
              de vill ha för lösningar efter den 17 september.
            </seg>
            <seg xml:id="i-f0e307b7030652fe-0">
              Alla får inte vara med i Socialdemokraternas Sverige. I Kristdemokraternas
              Sverige skulle alla de lösningar som föräldrar önskar vara möjliga.
              I dag exkluderas en stor del av önskemålen.
            </seg>
          </u>
          <note type="speaker" xml:id="i-9eccadcf05933b8c-0">
            Anf. 155 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-55">
            <seg xml:id="i-d11cdb91279f734e-0">
              Herr talman! Jag ser inte det som ett avlönat arbete att ta hand
              om sina egna barn. Jag anser att alla ska ha möjlighet att ta
              hand om sina egna barn. Därför har vi en generös och flexibel
              föräldraförsäkring. Den har vi successivt byggt ut, till exempel
              en månad precis i början av den här mandatperioden. Vi höjer nu
              också taket.
            </seg>
            <seg xml:id="i-d9a723cb96d62020-0">
              Det är viktigt att ha möjlighet att få vara hemma med sina barn
              får Maria Larsson också gärna anteckna. Naturligtvis ska barn
              och föräldrar tillbringa tid tillsammans. Men förskola och föräldrar
              har inte samma roll i den meningen att förskolan skulle ersätta
              familjen. Jag har inte hört någon säga det. Den ska komplettera
              familjen. Det är en verksamhet som erbjuds den som behöver den
              och vill ha den. Det är ingen obligatorisk verksamhet. Det är
              lika lite subvention som äldreomsorg eller annan del av den gemensamma
              välfärden.
            </seg>
            <seg xml:id="i-71fa5f6202efec92-0">
              Vi satsar på en god kvalitet i förskolan och vid sidan av den
              en generös och flexibel föräldraförsäkring. Det vill vi fortsätta
              att bygga på. Vi vill inte ta pengar från vare sig föräldraförsäkring
              eller förskolan.
            </seg>
          </u>
          <note xml:id="i-b76b9c8832a118a5-19">
            Överläggningen var härmed avslutad.
          </note>
          <note xml:id="i-cd9f0301f9741ec0-0">
            22 § Svar på interpellation 2005/06:478 om studenters sociala
            trygghet
          </note>
          <note type="speaker" xml:id="i-430f951b793193b1-0">
            Anf. 156 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-56">
            <seg xml:id="i-f1156bba529bd759-0">
              Herr talman! Mikaela Valtersson har frågat mig vilka åtgärder
              jag avser att vidta för att förbättra studenternas ekonomiska
              villkor och sociala trygghet.
            </seg>
            <seg xml:id="i-f69ad22a26e55b78-0">
              Vi har ett mycket generöst studiestödssystem i Sverige. Den socialdemokratiska
              regeringen har sedan 1994 genomfört ett antal reformer för att
              förbättra de studerandes ekonomiska villkor. 2001 infördes ett
              nytt studiestödssystem. Denna stora reform kostar årligen ca 4
              miljarder kronor. Regeringen går nu vidare. Enbart detta år faller
              reformer och förbättringar ut till ett värde av 1,2 miljarder
              kronor. Sverige rankas i en nyligen genomförd internationell studie
              som det land som erbjuder studerande de bästa ekonomiska villkoren
              i form av studiestöd. Avgiftsfria utbildningar tillsammans med
              generösa studiestöd gör att de svenska studenterna har de bästa
              förutsättningarna för att försörja sig under studietiden. Studien
              visar också att de svenska studenterna är den grupp som är minst
              beroende av familjens ekonomiska situation.
            </seg>
            <seg xml:id="i-867e7749f9cb9a1c-0">
              Vid en internationell jämförelse är Sverige unikt eftersom en
              så stor andel av det totala antalet studerande är över 25 år.
              Satsningar på det livslånga lärandet har givit utslag i svensk
              utbildning. Jag delar inte uppfattningen att trygghetssystemen
              för studerande skulle grunda sig på föreställningen om den studerande
              som en ung person utan barn och med välbeställda föräldrar som
              kan hjälpa till med försörjningen. Detta är en bild som inte stämmer
              överens med verkligheten. Tvärtom är trygghetssystemen utformade
              för att möjliggöra att även äldre studerande, med eller utan barn,
              ska kunna studera vidare. Särskilda åtgärder har också vidtagits
              för att förbättra denna grupps ekonomiska situation. Studerande
              med studiemedel som tidigare haft arbetsinkomst har till exempel
              möjlighet att utnyttja ett tilläggslån om 1 700 kr per månad.
              Från den 1 juli i år höjs åldersgränsen för hur länge man kan
              få studiemedel från 50 till 54 år. Denna satsning kostar årligen
              250 miljoner kronor. Bara under detta år har regeringen också
              satsat 450 miljoner kronor på att förbättra studiestödssystemet
              för studerande med barn. Från och med den 1 januari i år utgår
              ett tilläggsbidrag till studerande med barn, vilket ger ca 500
              kr mer i månaden för ett barn och 800 kr mer i månaden för två
              barn. För samtliga studerande med barn och låg inkomst finns också
              möjligheten att söka bostadsbidrag.
            </seg>
            <seg xml:id="i-5ca5395044a233b4-0">
              För att förbättra de ekonomiska villkoren för studerande generellt
              har regeringen tillsammans med Miljöpartiet och Vänsterpartiet
              i vårpropositionen föreslagit en höjning av studiemedlet med 300
              kr per månad redan från den 1 juli i år. Bidragsdelen ökar då
              med 100 kr i månaden och lånedelen med 200 kr i månaden. Kostnaden
              för denna generella höjning av studiemedlen är 500 miljoner kronor
              per år.
            </seg>
            <seg xml:id="i-3123b42e2d1fd5ed-0">
              Studiestödssystemet är ingen helhetslösning för studerande utan
              samverkar med andra trygghetssystem. Studiemedelssystemet innehåller
              särskilda trygghetsregler för studerande som innebär att den som
              blir helt sjukskriven under studietiden kan behålla sina studiemedel
              trots att han eller hon inte studerar. Dessutom får den studerande
              då sitt studielån avskrivet från och med den 31:a sjukdagen. De
              veckor den studerande är sjukskriven räknas inte heller in i den
              längsta tid som studiemedel kan beviljas för. Studerande som studerar
              med studiemedel utan uppehåll och som arbetat före studierna har
              rätt att behålla tidigare inarbetad sjukpenninggrundande inkomst.
              Även för studerande i de andra studiestödssystemen, till exempel
              rekryteringsbidraget, finns dessa särskilda trygghetsregler.
            </seg>
            <seg xml:id="i-205f3938488821d9-0">
              Det är riktigt att det i dag inte är möjligt att kombinera partiell
              sjukskrivning med deltidsstudier som finansieras med statligt
              stöd. Frågan om deltidssjukskrivning i kombination med studier
              har analyserats i olika sammanhang, bland annat i Utredningen
              om skyddstider för sjukpenninggrundande inkomst, SGI-utredningen.
              I linje med detta har regeringen under sommaren 2005 lämnat Försäkringskassan
              i uppdrag att, i samverkan med Centrala studiestödsnämnden, identifiera
              och lämna förslag på nödvändiga regeländringar som krävs vid ett
              eventuellt införande av möjligheten att kombinera partiell sjukskrivning
              med sjukpenning och studier finansierade med statliga medel. Uppdraget
              har redovisats till regeringen och har remissbehandlats under
              våren 2006. Frågan bereds för närvarande i Regeringskansliet.
              Bland annat behöver kontrollmöjligheterna ses över innan regeringen
              kan ta ställning. Regeringen är mån om att finna en fungerande
              lösning på denna fråga.
            </seg>
            <seg xml:id="i-0fb6c94fcab0243a-0">
              Den tidigare studiesociala utredningen gjorde en kartläggning
              av de studerandes sociala och ekonomiska situation. I utredningen
              lyftes ett antal problemområden fram. Regeringen har redan vidtagit
              åtgärder inom flera av de områden som uppmärksammades av utredningen.
              Jag anser sammanfattningsvis att de åtgärder regeringen redan
              vidtagit med anledning bland annat av det som den studiesociala
              utredningen uppmärksammat kommer att förbättra situationen för
              alla studerande och särskilt för äldre studerande och studerande
              med barn.
            </seg>
          </u>
          <note xml:id="i-3a2c45ce783547ed-0">
            Då Mikaela Valtersson, som framställt interpellationen, anmält
            att hon var förhindrad att närvara vid sammanträdet medgav förste
            vice talmannen att Mikael Johansson i stället fick delta i överläggningen.
          </note>
          <note type="speaker" xml:id="i-89e37c56215a3ed5-0">
            Anf. 157 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-4eeb69692c2fbc21-0">
            <seg xml:id="i-57966658e09e1f82-0">
              Herr talman! Jag tackar statsrådet för svaret. Lite bekymrad
              blir jag dock över statsrådets syn på studenternas nuvarande situation.
            </seg>
            <seg xml:id="i-fce80c4a4c716dc3-0">
              I svaret påpekas de positiva delar som finns i det svenska systemet.
              Visst finns det saker att vara stolt över. Men svaret rimmar lite
              illa med den socialdemokratiska parollen som ni annars brukar
              använda: Stolt men inte nöjd. I interpellationen frågas nämligen
              om brister i systemet, inte om det som fungerar. På den punkten
              ges inte mycket till svar i alla fall lite.
            </seg>
            <seg xml:id="i-577dfcc2bc51016e-0">
              Bilden av att studenten är ung och bor hemma stämmer inte längre
              med verkligheten, säger statsrådet i sitt svar. Det är just det
              interpellationen handlar om, nämligen att verkligheten stämmer
              dåligt överens med trygghetssystemens utformning. I dag är den
              ekonomiska och sociala tryggheten för studenter sämre än för de
              flesta andra grupper. I dag ser det annorlunda ut jämfört med
              förr. Studenterna är fler och äldre, och den sociala spridningen
              är större. Fler har barn, och fler vill kombinera studier, arbete
              och resor. Det är då hög tid att villkoren anpassas ytterligare
              till hur verkligheten ser ut. Vi från Miljöpartiet vill att människor
              alltid ska ha möjlighet till nya livschanser.
            </seg>
            <seg xml:id="i-bd7494e83ed53b04-0">
              Ett flertal positiva förändringar har gjorts denna mandatperiod.
              Det håller jag med om. De har gjorts tillsammans med oss. En del
              förslag har varit på initiativ av Miljöpartiet. Vi är glada för
              att vi har fått gehör för att återinföra ett barntillägg, för
              att vi gemensamt gjorde insatser för att underlätta för äldre
              att studera genom att flytta övre gränsen för studiemedel till
              54 års ålder och för att vi flyttat fram den så kallade ålderstrappan
              då möjligheterna att ta studiemedel trappas av.
            </seg>
            <seg xml:id="i-d5ce9e1189acd93e-0">
              Jag vill ändå få svar på frågorna om de brister som finns. Är
              statsrådet beredd att gå längre och tillsammans med oss arbeta
              för att till exempel avskaffa ålderstrappan helt? Är statsrådet
              beredd att vidare arbeta för en ytterligare höjning av studiemedlet
              framöver så att de studerande kan leva på en rimlig nivå?
            </seg>
            <seg xml:id="i-c5ce4babd0dcbebb-0">
              Jag tror att många av dagens studenter blir bekymrade över att
              statsrådet i sitt svar avfärdar problemen med att vi har världens
              mest generösa system. Det är inte ett argument för att titta på
              de brister som finns i dag. Det generösa systemet leder till att
              en genomsnittlig student varje månad har ett underskott på 650
              kr efter de mest nödvändiga utgifterna.
            </seg>
            <seg xml:id="i-e3b6b4a1c0b2ccb7-0">
              Vi i Miljöpartiet har åtminstone en vision om att vi ska skapa
              ett skyddsnät för studenter likvärdigt det för de förvärvsarbetande.
              Jag vill avslutningsvis fråga statsrådet, herr talman, om statsrådet
              delar den visionen och ambitionen.
            </seg>
          </u>
          <note type="speaker" xml:id="i-9038aab310011987-0">
            Anf. 158 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-57">
            <seg xml:id="i-45c47b7a8588a470-0">
              Herr talman! Vi delar den bild som Mikael Johansson ger uttryck
              för här, nämligen att studentgruppen i dag ser ganska annorlunda
              ut jämfört med för kanske 20 år sedan och för 10 år sedan. Det
              är ganska många som är en äldre grupp som inte längre bor hemma
              som studerar och har barn.
            </seg>
            <seg xml:id="i-65de0e08c48f579f-0">
              Mer än 50 % av alla som är studiemedelstagare arbetar vid sidan
              av. 5 % av samtliga studiemedelstagare har tilläggslån, som jag
              nämnde tidigare, på 1 700 kr i månaden. 7 % har merkostnadslån.
              15 % har bostadsbidrag. Det skulle kunna vara fler, men man vågar
              inte söka bostadsbidrag. Det är angeläget att fundera över vad
              det skulle kunna bero på. 25 % har tilläggsbidrag till studerande
              med barn.
            </seg>
            <seg xml:id="i-58441fe3c5cfece3-0">
              Visst ser gruppen annorlunda ut. Därför är det också svårt att
              säga hur mycket back en student går varje månad. Studenter ser
              alltså väldigt olika ut. Det finns drygt 400 000 studenter i Sverige
              i dag. Det är också en utbyggnad som vi gemensamt har gett möjlighet
              till, med 120 000 fler på högskolan. Också det ska man vara medveten
              om kostar mycket för studiestödssystemet. Vi talar om hur många
              platser och hur mycket pengar varje högskola får, men det är naturligtvis
              många miljarder när vi har byggt ut med nästan 25 %.
            </seg>
            <seg xml:id="i-ab4e29e65874f947-0">
              Det finns också många behov som vi behöver fylla det vet också
              Mikael Johansson i budgetarbetet. Hur många olika behov ser vi
              framför oss? 300 kr är ganska mycket pengar. Jag tror att de pensionärer
              som fått en påfyllnad med 300 kr hade tyckt att det var ett stort
              tillskott. De barnfamiljer som får ytterligare 100 kr i barnbidrag
              tycker att det är ett viktigt tillskott.
            </seg>
            <seg xml:id="i-51835b11e04866ad-0">
              Jag tycker att vi ska vara glada över att vi har haft möjlighet
              att prioritera studenterna så mycket som vi har gjort de senaste
              åren. Det betyder inte att vi ska vara nöjda, slå oss till ro
              och inte göra mer. Men det görs alltså satsningar på studenter
              i form av både möjligheten att över huvud taget studera och 300
              kr mer från den 1 juli i år.
            </seg>
            <seg xml:id="i-12f69139ea5e1cfb-0">
              Jag kan inte stå här i dag och diskutera vad vi kommer att satsa
              på studenter framöver. Jag kan konstatera att studenter är en
              viktig grupp i vårt samhälle, oavsett om de läser på komvux, inom
              vuxenutbildningen, på kvalificerad yrkesutbildning eller på högskolan.
              Jag skulle önska att vi fick en lite större debatt om de grupper
              som är i särskilt behov av till exempel rekryteringsbidrag och
              korttidsstöd, de som har den kortaste tidigare utbildningen, och
              att vi sätter det i relation till möjligheten att få studiemedel.
            </seg>
            <seg xml:id="i-50bc93bb54028bfa-0">
              Jag vill avsluta med att säga att det var 2001 vi reformerade
              nästan hela studiestödet. Vi i princip dubblerade fribeloppet.
              Vi gjorde studiemedlen pensionsgrundande. Vi höjde bidragsandelen.
              Det kostar ungefär 4 miljarder kronor om året. Jag nämnde tidigare
              vilka reformer som faller ut i år. Vi har gjort allt detta, och
              det är stora insatser.
            </seg>
            <seg xml:id="i-385b87819dee76b0-0">
              Vi får se vad vi har möjlighet att göra framöver. Jag tror dock
              inte att vi ska ge för stora förhoppningar om att vi ska hitta
              ett nytt studiemedelssystem, som skapar ytterligare återbetalningar
              och som gör att vi har studenter i alltför många system som skapar
              en komplexitet och gör att man känner att man inte har överblick
              över hur återbetalningen av studiestödet ska se ut.
            </seg>
          </u>
          <note type="speaker" xml:id="i-ae673546636105fb-0">
            Anf. 159 MIKAEL JOHANSSON (mp):
          </note>
          <u who="mikael_johansson_ec52c2" xml:id="i-4eeb69692c2fbc21-1">
            <seg xml:id="i-5e35d0aa40108a56-0">
              Herr talman! Ett stort antal frågor måste lösas för att vi ska
              säkra studenternas trygghet. Det kommer vi från Miljöpartiet att
              lämna besked om i valrörelsen. Det tänker vi fortsätta att arbeta
              för.
            </seg>
            <seg xml:id="i-fda03be1384b1f77-0">
              Det finns ett antal brister i systemet som gör att en student
              i Sverige befinner sig i en tämligen osäker situation, förutom
              att man tar risker med att under flera år studera och ta stora
              lån och leva på en knapp nivå. Förr var en akademisk utbildning
              ofta en garanterad biljett till ett bra jobb, men så självklart
              är det inte i dag. Arbetslösheten bland akademiker är oroväckande
              hög. Att då ställas utanför många av våra trygghetssystem innebär
              en ytterligare osäkerhetsfaktor, som kan bidra till stress och
              ohälsa i sig.
            </seg>
            <seg xml:id="i-c88c19db9f30cdf7-0">
              Jag kan förstå att statsrådet i dag inte kan ge konkreta besked
              inför framtiden om studenternas olika viktiga frågor. Jag tror
              dock att det kan vara bra att antyda lite grann om vilka idéer
              statsrådet har om framtiden. Jag tror att vi i valrörelsen kommer
              att möta de här frågorna ganska tydligt från studenterna.
            </seg>
            <seg xml:id="i-9a42385bd7f2486f-0">
              Det handlar bland annat om en ytterligare höjning av studiemedlet.
            </seg>
            <seg xml:id="i-e5d2278f0d85a746-0">
              Det handlar om att slopa 29-årsgränsen för rätt till bostadsbidrag.
              Det kommer nog en hel del att fråga om. Det gynnar också det livslånga
              lärandet.
            </seg>
            <seg xml:id="i-4c35149383909100-0">
              Det handlar om att slopa kopplingen mellan sjukpenninggrundande
              inkomst och studiemedel. Vi kanske också måste titta på frågan
              om att kombinera halvtidssjukskrivning med studier på halvtid.
              I svaret säger statsrådet att regeringen är mån om att hitta en
              lösning på denna fråga. Det kunde vara intressant att höra lite
              mer om vad det kan betyda och när initiativ kommer att tas.
            </seg>
            <seg xml:id="i-8995d95add120aca-0">
              Till sist: Är statsrådet beredd att minska karenstiden på 30
              dagar vid sjukdom, så att man inte behöver bekosta de första 30
              dagarna själv?
            </seg>
            <seg xml:id="i-9eef7b4ed67bd7fb-0">
              Några av de här frågorna tror jag att vi kommer att möta i valrörelsen,
              och studenterna kommer inte att nöja sig med att vi beskriver
              dagens läge. Vi kommer nog att ställas inför kraven att ge en
              liten skiss på vilka reformer nästa mandatperiod kommer att innehålla
              på det här området.
            </seg>
          </u>
          <note type="speaker" xml:id="i-6fd6cd1f08974726-0">
            Anf. 160 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-660a68d43607bc20-3">
            <seg xml:id="i-0ceba0f0dadc7ab0-0">
              Herr talman! Det är väldigt intressant att lyssna på meningsutbytet
              mellan två av vänsterkartellens partier. Det förefaller vara ganska
              spretigt mellan det socialdemokratiska partiet och ett av dess
              stödpartier.
            </seg>
            <seg xml:id="i-b5a3199787030b46-0">
              Samtidigt ska jag gärna tillstå att jag har en oerhörd respekt
              för det engagemang som Mikael Johansson och Miljöpartiet visar
              i den här frågan. Det är tydligt att den höjning av totalbeloppet
              med 300 kr som regeringen numer står för är ett resultat av att
              ha blivit baxade rejält under budgetförhandlingarna.
            </seg>
            <seg xml:id="i-5c19f55817f529cc-0">
              Samtidigt, herr talman, är det här ingenting som det går att
              vara nöjd med, och det är naturligtvis inte heller vi kristdemokrater.
              Vi vill mer än detta, som också har framgått tidigare under den
              här dagens debatter.
            </seg>
            <seg xml:id="i-a46fcf2c2ee60c58-0">
              Totalbeloppet behöver ses över och höjas ytterligare. 1 000 kr
              mer i månaden vill vi höja det jämfört med vad vänsterkartellen
              föreslår i sin budget.
            </seg>
            <seg xml:id="i-3edf1434e11a4e45-0">
              Deltidssjukskrivningarna, som Mikael Johansson tar upp, är en
              väldigt viktig fråga, att hitta en lösning för studenter som är
              sjuka så att de kan komma tillbaka till studierna, kan studera
              på deltid. Det är en fråga där statsrådet har visat ett ointresse
              i många tidigare debatter, men nu finns det ett förslag från Försäkringskassan
              och Centrala studiestödsnämnden. Jag hoppas verkligen att det
              är ett förslag som får bli verklighet. Det kanske till och med
              är så att nästa gång det behandlas i riksdagen kommer Miljöpartiet
              att stödja det kristdemokratiska förslaget.
            </seg>
            <seg xml:id="i-6c5cf4bdd100881d-0">
              Åldersgränsen hörde jag också statsrådet tala om här, och hon
              är nöjd kanske till och med både stolt och nöjd med att ha höjt
              den till 54 år. Jag säger bara: Välkommen efter! Vi är inte nöjda
              med det heller utan tycker fortfarande att 55 år ska vara en rimlig
              gräns. Men det är bra att den har höjts till 54 som ett första
              steg.
            </seg>
            <seg xml:id="i-4bb3d9a3178c9d5c-0">
              Karenstiden: Det är orimligt, precis som framgår i denna debatt,
              att en grupp i samhället ska ha 30 dagars karens vid sjukskrivning,
              nämligen studenterna. Det är inte rimligt. Det måste förändras.
              Det måste hända något också på den punkten.
            </seg>
            <seg xml:id="i-04ebba1598117408-0">
              Slutligen, herr talman, skulle jag vilja slänga in ytterligare
              en fråga, som jag försökte få svar på tidigare. Riksdagen har
              tagit ett beslut, tack vare en majoritet formad av Miljöpartiet,
              Kristdemokraterna och våra övriga vänner i Allians för Sverige,
              om att vi vill se en utredning som på allvar tar itu med de studiesociala
              frågorna. Det här är viktigt. Det är en utredning som tidigare
              har sjabblats bort av den socialdemokratiska regeringen, med hjälp
              av felaktiga eller, åtminstone i mitt tycke, ofullständiga utredningsdirektiv.
              Nu finns chansen att ta tag i frågorna på allvar. Det är någonting
              som behövs långsiktigt jämte de kortsiktiga insatserna, som vi
              skulle kunna bli överens om i denna kammare bara den politiska
              viljan fanns.
            </seg>
            <seg xml:id="i-24734d4fe9ba7ca9-0">
              Min fråga till statsrådet som jag vill skicka in i den här debatten
              är naturligtvis hur arbetet med den här utredningen går. När kommer
              regeringen att tillsätta utredningen? Jag förstår att statsrådet
              inte kan ge något uttömmande svar, men hon kanske kan ge oss alla
              en liten vink om när utredningen kommer och på vilket sätt den
              kommer att arbeta. Kommer regeringen denna gång att respektera
              riksdagens beslut?
            </seg>
          </u>
          <note type="speaker" xml:id="i-a2b5463d63ff648f-0">
            Anf. 161 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-58">
            <seg xml:id="i-717e6f473526ecd1-0">
              Herr talman! Torsten Lindström skräder inte orden. Jag vet inte
              vilka ord han tar till när han blir riktigt upprörd och engagerad.
              Det återstår väl att se.
            </seg>
            <seg xml:id="i-6c82b3ef7d4ff2f2-0">
              Jag ska börja med de frågor som Mikael Johansson ställde förut.
              Egentligen var det påståenden som jag i mångt och mycket delar.
              1 000 kr ytterligare i bidrag är en kostnad på 4 miljarder kronor.
              Var och en inser att det är mycket pengar, och det är klart att
              mycket ska vägas fram och tillbaka. Jag är också väl medveten
              om den situation som studenterna har när det gäller bostadsbidrag.
              Jag tror också att jag nämnde i mitt svar att detta är en fråga
              som är problematisk i den meningen att lönerna har stigit och
              därmed också bostadskostnaderna. Studiemedlet räknas upp, men
              inte med konsumentprisindex utan med pris- och löneomräkning.
            </seg>
            <seg xml:id="i-fcf87bf56fa2acdf-0">
              Visst är detta frågor som vi alla måste titta på och fundera
              på. Jag vill dock påminna om att vi precis har höjt studiemedlet
              det har inte ens trätt i kraft med 300 kr. Jag tycker inte att
              vi i denna kammare eller någon annanstans ska förkasta 300 kr
              till studenterna, tvärtom. Det är en stor satsning, och den innebär
              ½ miljard kronor för skattebetalarna.
            </seg>
            <seg xml:id="i-882ec5151d9a979a-0">
              När det gäller möjligheten att få ett arbete har Mikael Johansson
              också helt rätt när han säger att det inte finns någon garanti.
              Det finns ingen försäkran om att en högskoleutbildning ger ett
              jobb; det är helt riktigt. Däremot finns det en väldigt tydlig
              korrelation mellan arbete och utbildning. Den som har avslutat
              högskolestudier eller annan eftergymnasial utbildning har dubbelt
              så stor möjlighet att få ett arbete som den som inte har gjort
              det. Den som har fullföljt treårigt gymnasium har dubbelt så stor
              chans att få jobb som den som har oavslutade gymnasiestudier eller
              kanske bara grundskola. Det innebär som var och en förstår väldigt
              stora skillnader i möjligheter. Utbildning lönar sig med andra
              ord.
            </seg>
            <seg xml:id="i-0d0e7ed92bdf4636-0">
              Sedan har Torsten Lindström och jag ganska nyligen haft en debatt
              här om studiestödet. Eftersom Torsten Lindström passar på att
              plocka upp frågor ska jag också göra det. Det är väl lätt att
              säga att man höjer studiemedlet för studenterna om man samtidigt
              tar bort rekryteringsbidraget på 1 ½ miljard och tar bort korttidsstödet
              för dem som har den kortaste tidigare utbildningen, som kanske
              inte ens har avslutat grundskolan och som får möjlighet att läsa
              ett par timmar i veckan med förlorad arbetsförtjänst. Det är klart
              att man kan spara pengar och öka studiestödet om man tar bort
              var tredje plats i vuxenutbildningen, om man inte beviljar 17
              500 platser, vilket högeralliansen inte gör i sin ekonomiska motion.
              Man säger ju nej till detta.
            </seg>
            <seg xml:id="i-021790b6facfb346-0">
              Svara på det, Torsten Lindström! Vad är skälet till att Mälardalens
              högskola ska få 400 platser färre? Vad är skälet till att vuxenutbildningen
              i Västerås ska skära ned med 440 platser? Vad är skälet till att
              490 personer inte ska få rekryteringsbidrag? Har de inte rätt
              att få utbildning? Är det en studerandegrupp som Torsten Lindström
              över huvud taget ser?
            </seg>
          </u>
          <note type="speaker" xml:id="i-22ab430c5bcfe077-0">
            Anf. 162 TORSTEN LINDSTRÖM (kd):
          </note>
          <u who="torsten_lindstrom_23373d" xml:id="i-660a68d43607bc20-4">
            <seg xml:id="i-8c7cfaaf8d4e1f9f-0">
              Herr talman! Jag tror uppriktigt sagt inte att vi kommer så mycket
              längre i den här debatten i dag. Ändå är det naturligtvis oemotståndligt,
              när statsrådet på det här sättet går i affekt när vi nuddar vid
              akilleshälen, att mycket kort replikera på detta.
            </seg>
            <seg xml:id="i-97e0290620d9c67a-0">
              Jag tar gärna diskussionen om de här bluffplatserna som ni socialdemokrater
              slår er för bröstet för, men det är faktiskt en diskussion som
              vi får ta i ett annat forum när vi har tid för en sådan. Jag ber
              faktiskt statsrådet att respektera det.
            </seg>
            <seg xml:id="i-0b5799f749876bae-0">
              Sedan, herr talman, vidhåller jag min fråga när det gäller utredningen,
              den studiesociala utredning som riksdagen har beställt. Det har
              ju skett tidigare, och då valde regeringen att sjabbla bort utredningsdirektiven.
              Det blev en tunn sak, en kartläggning, men inte mycket till politik
              eller beslut som resultat även om det naturligtvis fanns några
              goda bitar i den utredningen.
            </seg>
            <seg xml:id="i-73c222308637da58-0">
              Min fråga som kvarstår, och som jag tror och vet att väldigt
              många i Student-Sverige ställer sig, är: Hur kommer regeringen
              den här gången att hantera kravet från riksdagen på en bred utredning
              där studentorganisationerna får finnas med och där alla politiska
              partier är representerade för att få inte bara en kartläggning
              utan också en möjlighet att hitta en samsyn när det gäller de
              förslag och beslut som behövs för att fler studenter ska kunna
              försörja sig och färre studenter trilla mellan stolarna i de olika
              trygghetssystemen?
            </seg>
            <seg xml:id="i-c067ee75700df7ce-0">
              Det vore välkommet med ett positivt besked. Annars måste vi tyvärr
              tyvärr för Lena Hallengren, herr talman, men inte tyvärr för min
              del inse att vi lär få vänta på en ny regering för att en sådan
              utredning ska komma till stånd, om nu den socialdemokratiska regeringen
              än en gång tänker sjabbla bort riksdagens beslut som var ett väl
              så behövligt initiativ för att få inte bara en översyn utan också
              de beslut som så väl behövs för att Sverige ska klara sig i det
              globala kunskapssamhället.
            </seg>
          </u>
          <note type="speaker" xml:id="i-c7159f092dff9378-0">
            Anf. 163 Statsrådet LENA HALLENGREN (s):
          </note>
          <u who="unknown" xml:id="i-cb4187ca47a2b4cf-59">
            <seg xml:id="i-ff8d84c0816311a2-0">
              Herr talman! Naturligtvis tar vi vara på det tillkännagivande
              som riksdagen har givit. Vi kommer också att hantera det.
            </seg>
            <seg xml:id="i-e0ddd8b770a511dc-0">
              Men bluffplatser jag trodde att Torsten Lindström skulle kunna
              lite bättre än så. Du skulle kunna åka till Västerås, till exempel,
              så kan du träffa 490 bluffstudenter som går där och får rekryteringsbidrag.
              Du kan också träffa 440 bluffstuderande inom vuxenutbildningen.
              Eller så kan du 2007 träffa 400 bluffstudenter. Jag tror inte
              att de själva skulle kalla sig det. De får nämligen möjlighet
              att skaffa sig en utbildning och bli det som de drömmer om. De
              får en möjlighet att få ett arbete. Detta kallar du för bluff,
              och så tar du bort var tredje plats i vuxenutbildningen och 17
              500 platser på högskolan.
            </seg>
            <seg xml:id="i-9377ad34cf2c4077-0">
              Inte en gång jag tror att han har haft möjlighet i åtminstone
              sex inlägg säger Torsten Lindström någonting om den som får rekryteringsbidrag
              eller korttidsstöd och som står långt ifrån studier. Men det är
              väl inte kd:s väljarkår, så det kanske inte är värt att tala om
              dem här. Torsten Lindström har i alla fall några månader på sig
              fram till valet att försöka förklara sig för dem som har väldigt
              kort tidigare utbildning och som undrar varför Kristdemokraterna
              vill beröva dem möjligheten till en andra chans.
            </seg>
            <seg xml:id="i-3abf8265d63fdd33-0">
              Sedan sade Torsten Lindström någonting om ny regering. Vi får
              förhoppningsvis vänta bra länge på en sådan.
            </seg>
          </u>
          <note xml:id="i-b76b9c8832a118a5-20">
            Överläggningen var härmed avslutad.
          </note>
          <note xml:id="i-b9c40f43d0d0081e-0">
            23 § Svar på interpellation 2005/06:406 om färre kvinnor inom
            försvaret
          </note>
          <note type="speaker" xml:id="i-9ec138e8a9e16e39-0">
            Anf. 164 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-60">
            <seg xml:id="i-60a958ddace155c1-0">
              Herr talman! Marietta de Pourbaix-Lundin har frågat mig vilka
              åtgärder jag avser att vidta för att
            </seg>
            <seg xml:id="i-7ce893d77b68228a-0">
              Låt mig inleda med att konstatera att det genom Försvarsberedningens
              arbete har funnits en bred politisk enighet om försvarsreformens
              målsättningar och genomförande. ÖB har sedan i sin roll som myndighetschef
              möjligheten att använda olika verktyg för att genomföra förändringar
              i syfte att nå dessa målsättningar, med beaktande av jämställdheten
              i myndigheten.
            </seg>
            <seg xml:id="i-d2bdb2a8d72e70dd-0">
              Frågan om jämställdhet inom Försvarsmakten är en prioriterad
              fråga för regeringen. Regeringen ställer tydliga krav på Försvarsmakten
              inom jämställdhetsområdet, både genom regeringens generella jämställdhetspolitik
              och genom särskilda uppdrag till Försvarsmakten.
            </seg>
            <seg xml:id="i-89d344d6dc6136b5-0">
              I syfte att ytterligare tydliggöra myndigheternas ansvar och
              möjligheter att bidra till förverkligandet av regeringens jämställdhetspolitik
              har bland annat myndigheterna inom det militära försvaret fått
              i uppdrag av Försvarsdepartementet att kartlägga och analysera
              den egna verksamheten utifrån de jämställdhetspolitiska målen
              och att i samarbete med departementet även formulera jämställdhetsintegrerade
              mål och resultatindikatorer för verksamheten. Försvarsmakten,
              Pliktverket och Försvarshögskolan har därutöver fått ett särskilt
              uppdrag av regeringen att redovisa en gemensam strategi för hur
              det militära försvaret ska motverka diskriminering och ogynnsamma
              attityder samt skapa ett ledarskap som främjar jämställdhet. I
              den redovisning av uppdraget som nyligen har lämnats föreslås
              till exempel att utbildningsplanerna vid den grundläggande officersutbildningen,
              stabsutbildningen och chefsprogrammet granskas utifrån ett jämställdhets-
              och diskrimineringsperspektiv.
            </seg>
            <seg xml:id="i-61af1633d78ce41b-0">
              Antalet kvinnor som fullgjorde värnplikt minskade under 2005.
              Men detta förhållande måste ses mot bakgrund av att de totala
              volymerna som gör sin värnplikt har minskat. Som andel av de värnpliktiga
              har kvinnorna därför ökat från ca 3,5 % till 4 % under samma period.
              Myndigheterna bör dock intensifiera sitt arbete för att ytterligare
              öka andelen kvinnor, inklusive kvinnor med invandrarbakgrund,
              som fullgör sin värnplikt.
            </seg>
            <seg xml:id="i-2d375f63cbead813-0">
              För närvarande pågår flera insatser. För det första arbetar Försvarsmakten
              och Pliktverket med särskilda informationssatsningar som riktar
              sig till kvinnor.
            </seg>
            <seg xml:id="i-17fe9b902a8fc17c-0">
              För det andra är Pliktverket på väg att införa ett nytt och delvis
              Internetbaserat system för mönstring. Regeringen har angett som
              inriktning att detta system ska utformas så att det aktivt uppmanar
              fler kvinnor att genomgå antagningsprövning. För det tredje pågår
              ett arbete för att se över befattningskraven för totalförsvarspliktiga
              som ska vara klart nästa år. Pliktverket har fått i uppdrag att
              särskilt beakta jämställdheten vid utvecklandet av dessa nya metoder
              och befattningskrav.
            </seg>
            <seg xml:id="i-e030a8834a85d090-0">
              Under perioden 19982004 har andelen yrkesofficerare som är kvinnor
              ökat något varje år. Under 2005 ligger andelen kvar på samma nivå
              som 2004, det vill säga 4,4 %. Den oro som funnits om en minskande
              andel kvinnor i officerskåren har hittills inte besannats. I dag
              har Försvarsmakten ett tiotal färre kvinnor anställda än vad man
              hade 2004. När man diskuterar dessa frågor bör man dock vara medveten
              om att avvecklingen av personal kulminerar under detta år varför
              den fulla effekten av omställningsarbetet ännu är svår att överblicka.
            </seg>
            <seg xml:id="i-7b83ddf3af03bd53-0">
              Vi har i dag ca 500 kvinnor i tjänst som yrkesofficerare, och
              det är alldeles för få. Jag anser detta inte vara tillfyllest,
              och både regeringen och myndigheterna kommer att fortsätta sitt
              arbete för få fler kvinnor in i en yrkesofficerskarriär.
            </seg>
            <seg xml:id="i-e740a53762ac1736-0">
              Slutligen vill jag påpeka att arbetet med värderingar och attityder
              är centralt vad gäller jämställdhetsfrågor. Här anser jag att
              myndighetsledningen har engagerat sig, till exempel överbefälhavaren
              i Vägen framåt i syfte att förankra myndighetens värdegrund.
            </seg>
          </u>
          <note type="speaker" xml:id="i-831bc33012cfbe0e-0">
            Anf. 165 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-4354d335f3927e13-0">
            <seg xml:id="i-f556669e8c190121-0">
              Herr talman! Leni Björklund kommer att gå till historien inte
              bara som den första kvinnliga svenska försvarsministern utan också
              som den försvarsminister under vars tid det blev färre kvinnor
              inom försvaret. Det har skett trots att regering och riksdag ja,
              alla är överens om att det ska finnas fler kvinnor i försvaret,
              inte färre. Vi har färre kvinnliga yrkesofficerare i dag än 2004.
              Jag kommer till siffrorna senare. Färre kvinnor gör i dag värnplikten
              än 2004, och det är naturligtvis anledningen till mina frågor.
            </seg>
            <seg xml:id="i-4ba9ed4988eebf26-0">
              Försvarsbeslutet i december 2004 är ett av skälen till att det
              ser ut som det gör i dag. Regeringen gav inte överbefälhavaren
              några verktyg över huvud taget för att kunna göra så att de yngre,
              och de var i många fall kvinnor, kunde vara kvar inom försvaret
              när de stora nedskärningarna skulle göras. Försvarsministern skriver
              i sitt svar att överbefälhavaren i dag har mängder med verktyg
              för att genomföra förändringar. Det vore intressant att höra vilka
              verktyg han nu fått som han inte fick 2004.
            </seg>
            <seg xml:id="i-abf192856c9125fe-0">
              Det som hände var ju att det blev intagningsstopp till yrkesofficersutbildningen
              2004. Det stoppet varade i två år. Vi vet att 60 kvinnor skulle
              bli antagna 2004, fler än någonsin, men de kom då inte in på yrkesofficersutbildningen.
              2005 vet vi inte hur många det skulle ha varit, för då kom ju
              ingen in. Man kan säga att de som lagt tid på att göra värnplikten
              och väntat på att bli yrkesofficerare i princip är blåsta på detta
              eftersom det stått stilla i två år. Nu är det väldigt få av dem
              som kommer in. De är borta ur bilden. Dessutom kom anställningsstoppet
              inom försvaret. 2005 gick 46 kvinnliga yrkesofficerare ut från
              yrkesofficersutbildningen, men de kunde naturligtvis inte få någon
              anställning inom försvaret eftersom där rådde anställningsstopp.
            </seg>
            <seg xml:id="i-8c4a35439a337c11-0">
              Vem bär ansvaret för detta? Vem har det totala ansvaret? Däri
              ligger skillnaden mellan Leni Björklund och mig, för Leni Björklund
              har ansvaret. Hon kan göra något åt det. Det är alltså den socialdemokratiska
              regeringen och försvarsministern som har hela ansvaret. Det är
              ni som har ansvaret för att situationen nu är som den är.
            </seg>
            <seg xml:id="i-52cb8376d5fe6de9-0">
              Låt oss sedan se på de svar jag fått på mina frågor. Den första
              frågan, hur det ska bli en jämnare könsfördelning inom försvaret,
              hänger naturligtvis ihop med de andra frågorna. Man kan inte på
              något sätt påstå att det blivit en jämnare könsfördelning inom
              försvaret. På frågan vilka åtgärder försvarsministern tänker vidta
              för att fler kvinnor ska göra värnplikten kan jag av svaret dra
              slutsatsen att man ska köra någon form av information. Jag återkommer
              till det i mitt nästa inlägg.
            </seg>
            <seg xml:id="i-641abfa67419bdca-0">
              När det gäller frågan vilka åtgärder försvarsministern tänker
              vidta för att det ska bli fler kvinnliga yrkesofficerare tillstår
              försvarsministern att hon inte tycker att det är bra som det är
              i dag, utan myndigheterna kommer att fortsätta sitt arbete för
              att få fler kvinnor till försvaret. På vilket sätt kommer fler
              kvinnor att kunna göra karriär som yrkesofficerare? Man kan fråga
              sig om 483 är fler eller färre än 509. Det är förstås färre. Hur
              man än vänder och vrider på det finns det färre kvinnliga yrkesofficerare
              i dag. Vidare kan man fråga sig om 400 är fler eller färre än
              562, det antal kvinnor som gjorde värnplikten 2006 respektive
              2004. Svaret är naturligtvis att det är färre.
            </seg>
            <seg xml:id="i-9d20122149a601e1-0">
              Min stora fråga till försvarsministern är: Har den totala bilden
              av försvaret enligt försvarsministern blivit mer eller mindre
              positiv för de kvinnor som önskar söka sig till försvaret?
            </seg>
          </u>
          <note type="speaker" xml:id="i-4577e39786575fc7-0">
            Anf. 166 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-61">
            <seg xml:id="i-d7003c4ecce81eb0-0">
              Herr talman! Det tycks ha undgått Marietta de Pourbaix-Lundin
              att vi gjort en stor förändring av det svenska försvaret. En viktig
              del i den förändringen handlar om att vi har minskat volymen.
              Vi har minskat antalet värnpliktiga som vi utbildar. Vi har också
              minskat antalet officerare. Det har rått stor samstämmighet om
              att vi ska minska volymen, att vi måste ställa om vårt försvar
              genom att gå ifrån det gamla invasionsförsvaret till ett modernt
              insatsförsvar som svarar mot den hotbild vi har. Vi lever i en
              del av världen, i Europa, som är lyckligt lottad vad gäller fred
              och säkerhet.
            </seg>
            <seg xml:id="i-ed089bd4b27aa12c-0">
              Då uppstår frågan hur det gått med andelen kvinnor. Jag kan säga
              att trots dessa förändringar har andelen kvinnor inte försämrats.
              Jag skulle gärna vilja påpeka att jag hela tiden sagt detta. En
              neddragningsperiod innebär naturligtvis att man inte kan nyrekrytera
              och öka antalet kvinnor lika mycket, men det är viktigt att relationerna
              inte försämras. Helst ska också jämställdhetsmålen finnas med
              så att man trots allt kan öka andelen något.
            </seg>
            <seg xml:id="i-bf71da8cf4ab7484-0">
              Jag vill påminna Marietta de Pourbaix-Lundin om vad hon sade
              i riksdagsdebatten i december 2004. Då sade hon nämligen: I dag
              finns det 509 kvinnliga yrkesofficerare. Om försvarsbeslutet går
              igenom kommer i princip 150 att försvinna. Det är nästan 35 %
              av de kvinnliga officerarna. I dag, Marietta de Pourbaix-Lundin,
              har elva försvunnit. Det är ganska långt från de siffror som då
              användes som argument för varför överbefälhavaren inte hade några
              verktyg.
            </seg>
            <seg xml:id="i-d682e678f009d35c-0">
              Tvärtom visar det sig att de verktyg som handlar om att hitta
              överenskommelser med de fackliga parterna och även beakta de mål
              för jämställdhet och försvarets utveckling som ligger i riksdagens
              beslut fungerar ganska bra. De fungerar bra när beslutet genomförs.
              Det är ett av skälen till att situationen för de kvinnliga yrkesofficerarna
              inte märkbart försämrats i denna förändringssituation. Det är
              jag glad för.
            </seg>
            <seg xml:id="i-53faf322e903c1df-0">
              Jag kan säga att jag gärna hade sett att antalet ökat, men som
              Marietta de Pourbaix-Lundin kan se från den debatt som ägde rum
              före beslutet lovade jag inte att antalet skulle öka. Däremot
              lovade jag att andelen inte skulle försämras, och det gäller fortfarande.
              Jag är dock inte nöjd utan tycker att det är viktigt att vi arbetar
              med verktyg som handlar om hur mönstringsprocessen går till och
              hur informationen sker men också hur man väljer kriterierna och
              lägger upp utbildningen. Dessutom behöver förhållandena för dem
              som utbildar sig och för dem som arbetar vara sådana att de inte
              lämnar yrket utan stannar kvar. Vi har anledning att vara noggranna
              med de kvinnliga yrkesofficerare som vi har för de behövs.
            </seg>
          </u>
          <note type="speaker" xml:id="i-8265f1073531e39f-0">
            Anf. 167 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-4354d335f3927e13-1">
            <seg xml:id="i-7137334022efaae2-0">
              Herr talman! Nej, Leni Björklund, det har inte undgått mig att
              man drar ned på försvaret. Jag bor i Haninge. Vi är tämligen berörda.
              En stor del av det vi hade på den marina sidan har flyttat från
              Haninge, så jag är helt medveten om detta.
            </seg>
            <seg xml:id="i-dd09ed58b6d78e46-0">
              Vi måste också, vad jag förstår, vara överens om att det behövs
              fler kvinnor inom försvaret, inte bara en större andel. För att
              vi ska få en jämnare fördelning måste kvinnorna öka i antal, det
              totala antalet. I det nya insatsförsvaret och alla de internationella
              insatser som ska göras behövs kvinnor mer än någonsin. Som det
              ser ut i dag har det inte blivit en jämnare fördelning. Det har
              inte blivit det.
            </seg>
            <seg xml:id="i-e5a19ae68f7cb686-0">
              Jag tycker att det är intressant att försvarsministern tar upp
              den debatt vi hade i december 2004, för jag satt också och läste
              den debatten. Det är riktigt att det inte har blivit exakt så
              många färre kvinnliga yrkesofficerare som jag sade, men precis
              som försvarsministern själv skriver i dagens svar vet vi inte
              var det slutar än. Det är ju i år som vi ser den fulla effekten.
              Det rör sig totalt om 26 kvinnliga yrkesofficerare som jag räknade
              uti dag. Från att ha varit 509 år 2004 var det 483 i mars 2006.
              Det är den senaste uppgift jag har kunnat få fram. Det är 26 färre,
              och vi vet inte var det slutar än.
            </seg>
            <seg xml:id="i-eb276a6efbe95c66-0">
              Men nu vill jag komma till frågan hur vi ska få fler kvinnor
              inom försvaret. Det tycker jag är det väsentliga hur vi ska se
              framåt. Då undrar jag varför regeringen i sina regleringsbrev
              gör det svårare för kvinnliga frivilligorganisationer som till
              exempel Lottorna och Bilkåren. De kommer ju faktiskt i kontakt
              med väldigt många kvinnor som är försvarsengagerade. De kan inte
              använda sina pengar till att så att säga marknadsföra försvaret.
              De kan inte använda sina pengar för att till exempel ge unga flickor
              som funderar på om de ska våga mönstra och göra värnplikt eller
              inte en prova-på-vecka för att känna om det här är vad de vill
              göra. Organisationerna får inte använda sina pengar till det.
              Men det hade ju varit en väldig fördel om till exempel Lottorna
              kunde ha fått göra det, för då kanske unga flickor ja, alla kanske
              inte är lika unga kunde ha fått göra en prova-på-vecka och känna:
              Ja, det här var något för mig! Några hade också känt: Det här
              var inget för mig! Då hade vi sluppit de här avhoppen i försvaret.
            </seg>
            <seg xml:id="i-66eeb3125e3832f2-0">
              Men regleringsbrevet hindrar de här två sakerna som jag tar upp.
              Regeringens regleringsbrev hindrar organisationerna från att använda
              sina pengar på det här sättet. De kan bara använda sina pengar
              för att utbilda dem som ska vara kvar i det frivilliga försvaret.
              Det gör att det blir svårare att rekrytera kvinnor.
            </seg>
            <seg xml:id="i-77f7e9edb5d6c197-0">
              Nu ska Pliktverket och Försvarsmakten få pengar för information,
              men som sagt: Det hade kanske varit lämpligt att även de här frivilligorganisationerna,
              som kvinnor ofta söker sig till, hade fått en möjlighet att göra
              det också. Så är det dock inte. Men försvarsministern kan ju kommentera
              hur det kan ha blivit på det här sättet.
            </seg>
            <seg xml:id="i-3fdf284135c93ac5-0">
              Om vi nu är överens om att vi ska ha fler kvinnor inom försvaret,
              både som värnpliktiga och som yrkesofficerare, så behöver något
              göras ganska snart eller hur? Och det är fortfarande, som jag
              sade förut, Leni Björklund som har ansvaret, makten och egentligen
              redan i debatten med mig 2004 och säkert också i andra debatter
              har tillstått den stora faran som fanns med försvarsbeslutet.
              Ni hade ju kunnat förebygga det här, och det tycker jag inte att
              ni har gjort på det sätt ni borde ha gjort. Jag går tillbaka och
              ger exemplet hur ni i regleringsbrevet förhindrar frivilligorganisationer
              från att kunna marknadsföra och ge kvinnor en chans att göra en
              prova-på-vecka för att sedan göra värnplikten och på så sätt kunna
              utgöra en större rekryteringsgrund för fler yrkesofficerare.
            </seg>
          </u>
          <note type="speaker" xml:id="i-e73702faec63bc9b-0">
            Anf. 168 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-62">
            <seg xml:id="i-fff5bd1cd7136d6e-0">
              Herr talman! Allra först tror jag att det på nytt är viktigt
              att säga: Krymper man en organisation och samtidigt har ett stort
              omställningskrav så är det nog trots allt en rimlig åtgärd som
              överbefälhavaren vidtog, nämligen att också ställa utbildningen,
              så att man är säker på att de man utbildar också utbildas för
              de rätta uppgifterna, dem som det finns utrymme för i försvaret.
              Då är det faktiskt så att de kvinnor som sökte tidigare, liksom
              de män som sökte, har en möjlighet att komma igen nu och söka
              den här omgången och prövas på nytt, nu när utbildningen tas upp
              igen. De är alltså inte blåsta, men det är klart att de eventuellt
              har fått skjuta upp sin utbildning, och det är naturligtvis en
              och annan som har fallit bort i det sammanhanget.
            </seg>
            <seg xml:id="i-3c28bfda61bc950d-0">
              En annan sak är att jag tror att kvinnors roll i Försvarsmakten
              på olika sätt kommer att göra det tydligt att det är ett lämpligt
              jobb för kvinnor. Jag hade till exempel möjlighet att se det kvinnliga
              observatörsteam som arbetar i Afghanistan och som naturligtvis
              kommer att kunna komma hem och redovisa att de kommer åt kunskap,
              information och behov på ett helt annat sätt än när de ingår i
              gemensamma team tillsammans med män. Det är också en viktig utvecklingskunskap
              som gör att kvinnors arbete på ett annat sätt blir värderat och
              uppskattat också inom Försvarsmakten när man får den typen av
              praktiska erfarenheter.
            </seg>
            <seg xml:id="i-ec982f6b3d9f885f-0">
              Nästa fråga handlar om vad vi har ställt för krav på frivilligorganisationerna.
              Allra först vill jag säga att det jag har gjort är att jag har
              sagt att deras organisationsstöd, det de får därför att de finns
              och har medlemmar, över huvud taget inte har påverkats. Jag är
              väldigt mån om att frivilligorganisationerna själva ska kunna
              bestämma vilken verksamhet de ska ha. Däremot har de också en
              viss uppdragsverksamhet. Försvarsmakten ska ge dem uppdrag. Den
              delen har skurits ned, därför att försvaret har minskat. Det är
              då rimligt att en del av uppdragsverksamheten får möjlighet att
              prioriteras. Att då Försvarsmakten har sagt att man inte är intresserad
              av frivilligorganisationernas, i det här fallet de kvinnliga organisationernas,
              rekryteringsarbete är möjligt, men det är inte mitt beslut.
            </seg>
            <seg xml:id="i-ad77754af462012a-0">
              Mitt beslut är att säkerställa att organisationsbidraget, den
              stora delen av bidraget, inte har blivit påverkat. Där har alla
              frivilligorganisationer möjlighet att bedriva vilken verksamhet
              de vill. Det ligger just i att vara frivilligorganisation. Man
              ska själv kunna bestämma. Man ska sedan också i viss mån kunna
              hitta nya lösningar på frågor där inte myndigheter och våra officiella
              strukturer har sett chanser. De har alltså fortfarande ett statligt
              stöd för att bedriva verksamhet på områden som kanske inte just
              Försvarsmakten tycker är de mest angelägna. Det är ett exempel
              på att regeringen tycker att det är betydelsefullt med det arbete
              som frivilligorganisationerna gör. En annan fråga är naturligtvis
              att deras roll och uppgift också måste anpassas till det nya försvaret.
            </seg>
            <seg xml:id="i-a6df4aa30869a665-0">
              Med det skulle jag vilja säga att det är riktigt att jag gärna
              vill att det ska bli fler kvinnor i försvaret och att Försvarsmakten
              har fått sådana uppdrag att det ska bli möjligt. Däremot är det
              naturligtvis idiotiskt att inte också notera att det samtidigt
              sker en så kraftig förändring och neddragning av det antal som
              arbetar att det under själva omställningsperioden kan bli svårigheter
              att göra de stora ökningar som jag förstår att Marietta de Pourbaix-Lundin
              och jag är överens om vore önskvärda. Men det är ändå inte så
              att det är totalt omöjligt, utan förutsättningarna finns fortfarande
              för att vi ska kunna få fler kvinnor i försvaret.
            </seg>
          </u>
          <note type="speaker" xml:id="i-9b7b87fdbbd0dd92-0">
            Anf. 169 MARIETTA DE POURBAIX-LUNDIN (m):
          </note>
          <u who="marietta_de_pourbaix-lundin_920004" xml:id="i-4354d335f3927e13-2">
            <seg xml:id="i-593d308e8a40916b-0">
              Herr talman! Jag fick ingen kommentar över huvud taget av Leni
              Björklund när det gäller det här som Lottorna skulle vilja göra,
              den här prova-på-veckan för att se om man möjligtvis ska göra
              värnplikten. Det kan de inte göra för de pengar som finns, för
              de är låsta på ett helt annat sätt. Man får bara utbilda dem som
              ska vara kvar inom frivilligorganisationerna. Pengarna kan inte
              användas till någon prova-på-vecka. Män har många fler möjligheter
              att så att säga bedriva marknadsföring och reklam för försvaret
              än vad kvinnor har. Det finns inte så många möjligheter. Varför
              då inte utnyttja de organisationer som finns?
            </seg>
            <seg xml:id="i-5f94048cd4ca843c-0">
              När man 2004 stoppade intagningen till yrkesofficersutbildningen
              gjorde man det på ett sätt som, tycker jag, inte var speciellt
              tillfredsställande för de kvinnor och inte bara kvinnor utan alla
              som hade tänkt sig söka dit och visste att de i princip var antagna,
              för många hade i princip fått beskedet. Det var ett par tre dagar
              efter det att man kunde söka till högskolan, så många har ju gått
              och väntat och väntat. Och jag vet att det finns de som har väntat
              i två år och som inte blir antagna nu för att man inte tar in
              så många. De ska då konkurrera med många fler som har gjort värnplikten.
              Det är egentligen tre årskullar som de ska konkurrera med, så
              det har inte gynnat kvinnorna på något sätt. Och det går än så
              länge inte att få fram exakt besked, för de blir inte färdiga
              förrän den 19:e, om hur många kvinnor det är som är antagna. Jag
              har försökt att få fram besked om det, men det går inte att få
              fram detta. Men som sagt hade det varit önskvärt att de kvinnliga
              organisationer som finns hade utnyttjats.
            </seg>
            <seg xml:id="i-dc8143875af36e22-0">
              Försvarsministern sade förra gången, i december, till mig att
              hon skulle ta sitt fulla ansvar, och det är det som jag förväntar
              mig att hon ska göra. Frågan är om hon över huvud taget kommer
              att hinna ta sitt fulla ansvar, för det ska ju vara när hela den
              här perioden har gått ut, och det är ju några år kvar av den.
              Jag förutsätter att försvarsministern inte får någon chans att
              göra det, men hon kan ju försöka ta sitt ansvar i dag i alla fall.
            </seg>
            <seg xml:id="i-678937d32d2c9684-0">
              Jag har lyssnat på flera debatter här i dag, och det finns lite
              av stolt men inte nöjd även över den här debatten.
            </seg>
            <seg xml:id="i-c35f907394f8ff05-0">
              Jag har en sista fråga till försvarsministern om otydligheten
              som Pliktverket har gått ut med. Ibland ska man ställa högre krav
              på kvinnor, och sedan tar man plötsligt tillbaka det. Vad är det
              som gäller? Det här är ju ingenting som främjar att flickor och
              kvinnor känner att de vill söka sig till försvaret eller göra
              värnplikten.
            </seg>
          </u>
          <note type="speaker" xml:id="i-15e1304cd914505f-0">
            Anf. 170 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-63">
            <seg xml:id="i-ffeb60e37088659a-0">
              Herr talman! Låg mig först säga att det stöd som vi ger som fritt
              och obundet organisationsstöd till frivilligorganisationerna kan
              de använda till verksamheter som de själva fattar beslut om. Det
              är viktigt att komma ihåg.
            </seg>
            <seg xml:id="i-a9044fbc33052c7f-0">
              Nu är vi inne på vad jag ska ta ansvar för. Jag är beredd att
              ta ansvar för försvarsbeslutet. Det var ett riktigt beslut att
              ställa om försvaret. Det var viktigt att det beslutet togs och
              att man fick besked ute i organisationen. Det var en riktig anvisning
              att se till att man inte försämrade anställningstryggheten.
            </seg>
            <seg xml:id="i-8041a4b49210c6ad-0">
              Det har visat sig fullständigt möjligt för Försvarsmakten som
              arbetsgivare att finna en sådan diskussionsnivå tillsammans med
              sina arbetstagarorganisationer att man på ett mycket snabbt och
              bra sätt har kunnat klara av omställningsprocessen. I den omställningen
              har man, såvitt vi nu kan bedöma, också lyckats värna andelen
              och till och med antalet kvinnliga officerare. Det är en viss
              mindre förskjutning, som dock är väldigt liten jämfört med vad
              som har hänt bland de manliga officerarna. Jag sade i den debatten
              att om andelen dramatiskt förändras är det ett misslyckande. Jag
              har gott hopp om att den andelen hålls och att vi tillsammans
              med de övriga åtgärderna kommer att kunna hålla andelen men också
              öka den i fortsättningen.
            </seg>
            <seg xml:id="i-86d366bbf79d1fab-0">
              När det allra sist gäller Pliktverkets arbete handlar det om
              att de tillsammans med Försvarsmakten mycket noga ska definiera
              vilka krav som ska ställas på de olika befattningarna, så att
              det inte ställs vare sig överkrav eller underkrav utan rätt krav
              för de olika befattningarna i Försvarsmakten. Sedan kan Försvarsmakten
              också anpassa utbildningen så att man har möjlighet att förkovra
              sig på områden där man kanske inte har lika stark kompetens vid
              starten av utbildningen som man bör ha när den är avslutad.
            </seg>
          </u>
          <note xml:id="i-b76b9c8832a118a5-21">
            Överläggningen var härmed avslutad.
          </note>
          <note xml:id="i-6a8902c0b03394df-0">
            24 § Svar på interpellation 2005/06:380 om svenska anmälningar
            till militära styrkeregister
          </note>
          <note type="speaker" xml:id="i-97321da932ff4936-0">
            Anf. 171 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-64"/>
          <note xml:id="i-682e78345d05d9d9-0" type="speaker">
            Herr talman! Karin Enström har frågat mig vilka överväganden
            jag har gjort till stöd för att anmälan inte gjordes av amfibieförbandet
            (IAS) till EU:
          </note>
          <u who="karin_enstrom_fa9e8f" xml:id="i-cb0aa308fcd8f89f-0">
            <seg xml:id="i-bfc7664b5e9a9484-0">
              s styrkeregister.
            </seg>
            <seg xml:id="i-71ff45bd0afec871-0">
              Regeringens samlade bedömning var att tills vidare avvakta med
              anmälan av amfibieförband till EU:s styrkeregister tills en översyn
              av principerna för anmälan till de olika styrkeregistren har genomförts.
              Försvarsmakten fick den 20 oktober 2005 regeringens uppdrag att
              lämna ett förslag på hur Sveriges bidrag till internationella
              styrkeregister bör utvecklas vad gäller typförband, beredskapstider
              och uthållighet. Denna redovisning lämnades tillsammans med budgetunderlaget
              för 2007. Efter att underlaget beretts i Regeringskansliet kommer
              regeringen att ta ställning till vilka förband som långsiktigt
              ska ingå i styrkeregister. Det kan innebära att de befintliga
              förbandsanmälningarna justeras.
            </seg>
            <seg xml:id="i-597cf3069d748a8a-0">
              Det är viktigt att säga att den anmälan som Sverige gjort till
              EU:s styrkeregister kan kompletteras i ett senare skede. Att ett
              typförband inte återfinns i ett styrkeregister är heller inget
              absolut hinder för att det ska kunna användas i en internationell
              insats. Dock kräver ett förband som inte är beredskapssatt för
              internationell insats en längre förberedelsetid innan det kan
              delta i en insats. Det kan nämnas att Försvarsmakten just nu är
              anvisad att inleda en planering för en möjlig internationell insats
              under FN:s ledning där amfibieförband är ett av alternativen.
            </seg>
            <seg xml:id="i-3e9e08b8216f317f-0">
              Karin Enström frågar vidare hur jag avser att hantera FN:s behov
              av amfibieförband.
            </seg>
            <seg xml:id="i-f29b7c7ec3dfd41e-0">
              Omställningen av vårt nationella försvar till ett modernt insatsförsvar
              ger god grund för en internationell förmåga.
            </seg>
            <seg xml:id="i-34b5fc2df8b14a3a-0">
              Här vill jag säga att våra amfibieförband, liksom många andra
              förband, har en god internationell förmåga. Det är dock inte säkert
              att alla förband vid varje tillfälle kommer att vara anmälda till
              styrkeregister. Beredskapssättningen kan också komma att variera
              över tid.
            </seg>
            <seg xml:id="i-065783025029a1b8-0">
              Sverige har en lång tradition av att stödja FN:s fredsfrämjande
              insatser. Vid alla förfrågningar om svenskt stöd till en fredsfrämjande
              insats genomförs en noggrann analys av om Sverige kan bidra med
              stöd. I denna analys diskuteras återkommande alla olika förbandstyper.
            </seg>
            <seg xml:id="i-dfe8bfd16fff6248-0">
              Två av de kriterier som väger tyngst vid ett beslut om en insats
              är om förbandet är efterfrågat i den aktuella insatsen samt vilken
              operativ effekt förbandet kan generera.
            </seg>
            <seg xml:id="i-81b945cb66a7ccbe-0">
              Som jag tidigare framfört ingår amfibieförbanden i de alternativ
              som övervägs inför en insats under 2007. Jag ser således inga
              hinder för att ett svenskt amfibieförband, ifall det inför en
              fredsfrämjande FN-insats är en efterfrågad resurs och nationellt
              bedöms som det lämpligaste bidraget, kan ingå i en fredsfrämjande
              FN-insats.
            </seg>
          </u>
          <note type="speaker" xml:id="i-c9883cb852eb4df3-0">
            Anf. 172 KARIN ENSTRÖM (m):
          </note>
          <u who="karin_enstrom_fa9e8f" xml:id="i-cb0aa308fcd8f89f-1">
            <seg xml:id="i-d17cfce49550992d-0">
              Herr talman! Jag börjar med att tacka försvarsministern för svaret.
            </seg>
            <seg xml:id="i-d75da34066ad2175-0">
              Det som jag har velat uppmärksamma i min interpellation är hur
              det går till när svenska förband anmäls till olika styrkeregister.
              Vad vi debatterar i dag är ett konkret exempel på den något märkliga
              ordningen att Försvarsmakten och Försvarsdepartementet inledningsvis
              var överens om att ett antal förband ska anmälas till EU:s styrkeregister.
              Men helt plötsligt försvann vid beslutstillfället ett av de föreslagna
              nyanmälda förbanden, nämligen den internationella amfibiestyrkan,
              den så kallade IAS.
            </seg>
            <seg xml:id="i-a60035e72c84350e-0">
              Jag tycker inte riktigt att jag har fått något svar. Jag frågade
              försvarsministern hur det gick till när amfibieförbandet försvann
              från förslaget och av vilken anledning. Försvarsministern hänvisar
              i sitt svar till att regeringen ville avvakta tills man gjort
              en översyn av principerna för anmälan till de olika styrkeregistren.
              Det låter mycket klokt, och jag efterlyser verkligen en sådan
              översyn. Men hur kommer det sig att regeringen inte avvaktade
              med att anmäla några andra nytillkomna förband, om man nu ville
              invänta resultatet av denna översyn? Det kan vara naturligt att
              man säger stopp och sedan vill se över hela frågan innan man anmäler
              några nya förband. Varför var det just amfibieförbandet som skulle
              avvakta?
            </seg>
            <seg xml:id="i-08ec331c7dbb15c3-0">
              Under tre olika överbefälhavare Owe Wiktorin, Johan Hederstedt
              och Håkan Syrén har Försvarsmakten utan framgång föreslagit regeringen
              att amfibieförband ska anmälas till internationella styrkeregistret.
            </seg>
            <seg xml:id="i-941750df4381d73a-0">
              Motiven till att inte anmäla amfibieförbanden har varit oklara,
              precis som nu. Jag ska därför säga något om IAS.
            </seg>
            <seg xml:id="i-d625f8c5b23f7d58-0">
              Det är ett förband där investeringarna redan är gjorda. Det är
              ett förband som är klart för insatsorganisationen. Man har övat
              med bland andra Storbritannien, Nederländerna, Polen, USA och
              Finland med goda resultat. Sammantaget är IAS ett efterfrågat,
              utrustat och komplett förband som kan lösa komplexa uppgifter.
              Det är dessutom ett förband som finns med i EU:s Requirement Catalogue
              05 som en så kallad referensenhet.
            </seg>
            <seg xml:id="i-8f69343b0013036a-0">
              Att inte förbereda för användandet av amfibieförbandet är enligt
              min mening resursslöseri. Som vi har sagt vid andra tillfällen
              tycks regeringen sakna en långsiktig strategi för de internationella
              insatserna. Därför saknas också en strategi för vad Sverige ska
              anmäla till styrkeregistren.
            </seg>
            <seg xml:id="i-a1d3edba2a36440e-0">
              Det är bra, men också hög tid, att göra översynen av principerna
              och ta ställning till vilka förband som långsiktigt ska ingå i
              styrkeregistren.
            </seg>
            <seg xml:id="i-816292ed908ae642-0">
              Herr talman! Jag vill ställa en tredje fråga: När kommer resultatet
              av översynen att presenteras? Det brådskar.
            </seg>
          </u>
          <note type="speaker" xml:id="i-6295d8468ea0ed1b-0">
            Anf. 173 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-65">
            <seg xml:id="i-15c96ad0b56dd943-0">
              Herr talman! Låt mig först reda ut ett par missförstånd.
            </seg>
            <seg xml:id="i-9c55cb02df2e9541-0">
              Det är inte så att Försvarsdepartementet och Försvarsmakten har
              varit överens om någonting. Regeringen har beslutat och gjort
              en samlad avvägning. Det är det besked som Försvarsmakten har
              fått. Det är en villfarelse som jag vill ta ur Karin Enström.
            </seg>
            <seg xml:id="i-f12039ed7cb49306-0">
              En annan villfarelse är att det skulle finnas en referensenhet
              som var vårt svenska amfibieförband. Det är inte heller rätt.
              Det finns en referensenhet i Requirement-katalogen. Det är ett
              neutralt beskrivande av ett typförband. Man har inte sagt att
              det ska vara precis som det svenska förbandet. Det måste också
              vara ett missförstånd.
            </seg>
            <seg xml:id="i-af0858f0cdd37bd9-0">
              Jag tror att vi behöver ha ett ordentligt underlag för att titta
              på hur vi ska anmäla till styrkeregistren. Det är nämligen inte
              gratis. Det kostar förberedelse och det kostar att ha dem i beredskap.
              Det är naturligtvis billigare med 90 dagars beredskap eftersom
              man då inte har ersättning som rullar varje månad för dem som
              ligger i beredskap och eventuellt kan rekryteras till förbandet.
              Man får rekrytera öppet.
            </seg>
            <seg xml:id="i-51ebadb202dcd123-0">
              Vi har gjort ett par anmälningar. Det har handlat om mindre förband
              som har lägre kostnader. Det har också handlat om sådana som har
              varit färdigutbildade där vi inte har beredskapsersättningar som
              tickar ut hela tiden. Skälet till att några har kommit med är
              att vi bedömer att de har kompetens som har varit efterfrågad
              vi anmäler inget annat och de har lägre kostnad än vad anmälan
              av ett amfibieförband skulle innebära.
            </seg>
          </u>
          <note type="speaker" xml:id="i-3ff7aa57430b59b0-0">
            Anf. 174 KARIN ENSTRÖM (m):
          </note>
          <u who="karin_enstrom_fa9e8f" xml:id="i-cb0aa308fcd8f89f-2">
            <seg xml:id="i-25e15b9c968307c6-0">
              Herr talman! Det inte alltid så lätt att på den här sidan vattnet
              veta exakt vad som rör sig i departementen och hur saker och ting
              kommer fram till ett beslut. Att regeringen till sist gör ett
              övervägande som inte överensstämmer med vad man kanske har föreslagit
              från början är helt klart upp till regeringen. Så måste det vara.
            </seg>
            <seg xml:id="i-16ca2c669abd9fb2-0">
              Det är ändå intressant att ta upp att det som är IAS sägs motsvara
              exakt det typförband som finns med i EU:s Requirement Catalogue.
              Det behöver inte innebära att man alltid måste ha med det, men
              det kanske säger något om att Försvarsmakten tillsammans med amfibieförbanden
              har valt ett bra och väl fungerande förband.
            </seg>
            <seg xml:id="i-b53d592642085ea2-0">
              Det verkar som om försvarsministern inte riktigt kan bestämma
              sig. Å ena sidan var regeringens bedömning riktig, å andra sidan
              säger försvarsministern i sitt skriftliga svar att man mycket
              väl kan komplettera anmälan med exempelvis ett amfibieförband.
              I sitt svar argumenterar försvarsministern dessutom för att IAS
              är ett alternativ för internationell insats under 2007. Jag förstår
              inte logiken med att inte anmäla förbandet från början. Om det
              är rent ekonomiska övervägningar och storleken på förbandet är
              det bra att veta.
            </seg>
            <seg xml:id="i-daa63bc8ca1d1b9b-0">
              När det gäller att långsiktigt se över vår strategi måste vi
              väl nationellt bestämma oss för var och med vad vi vill verka
              med våra förband. Därefter gäller det att se hur vi bäst möter
              de behov som framför allt EU och FN har. Enligt min uppfattning
              är det då viktigt att analysera vilka särskilda förmågor Sverige
              har som kanske inte alla andra länder har och marknadsföra dem
              i EU och FN.
            </seg>
            <seg xml:id="i-c9840e68626bdfcc-0">
              Jag kan inte se en poäng med att Sverige bidrar med förbandstyper
              som kanske redan finns i överflöd i andra länder. Det verkar vettigt
              att vi bidrar med något som är efterfrågat och som vi är särskilt
              bra på.
            </seg>
            <seg xml:id="i-ef5e261b88b761f7-0">
              Amfibieförbandet har en inneboende flexibilitet för olika uppgifter
              som motsvaras av få andra förband. Det underlag som Försvarsmakten
              lämnade uppfattade Försvarsmakten vara i verksamhetsmässig och
              finansiell balans.
            </seg>
            <seg xml:id="i-c045af8f9b81523e-0">
              Det blir en svår avvägning av när hela förmågebredden ska vara
              uppnådd. Ska den vara det redan i år, 2007 eller 2008 när extrapengarna
              kommer?
            </seg>
            <seg xml:id="i-91d37441731ea5f7-0">
              Jag uppfattar det som att man tycker att underlagen från Försvarsmakten
              har varit väl underbyggda. Man tycker att de svarar mot de krav
              och behov som regeringen har uttryckt. De är väl överens med ÖB:s
              prioriterade strategiska mål. De överensstämmer också med behoven
              inom ramen för den fortsatta utvecklingen av EU:s krishanteringsförmåga.
            </seg>
            <seg xml:id="i-50889b3301294e9c-0">
              Trots att underlagen var mer spårbara och mer underbyggda än
              någonsin beslutar man att ta bort ett förband. Om det bara handlar
              om pengar är det bra att få veta det. Handlar det om något annat?
            </seg>
          </u>
          <note type="speaker" xml:id="i-db7b4355dc0d6e64-0">
            Anf. 175 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-66">
            <seg xml:id="i-2560c15edf24cd7e-0">
              Herr talman! Det är viktigt att komma ihåg att det är behoven
              som styr. Vi anmäler över huvud taget inte några förband till
              några register om de inte efterfrågas. Det är den första utgångspunkten.
            </seg>
            <seg xml:id="i-bcae91bfdb5c6361-0">
              Den andra utgångspunkten är att vi inte heller anmäler förband
              som inte motsvarar typförbanden. Det är inte något som bara gäller
              amfibieförbandet. Det gäller de andra förbanden också. De är inte
              originella på den punkten.
            </seg>
            <seg xml:id="i-f6d2c7dc5e48fef5-0">
              Det är ett bra förband så jag utgår ifrån att det skulle kunna
              godkännas.
            </seg>
            <seg xml:id="i-aa842dc2deb734ff-0">
              Det är inte gratis vare sig att sätta upp förbanden eller att
              få dem godkända. För amfibiernas del har man räknat med en tilläggskostnad
              på 75 miljoner. Det tycker jag är en summa som inte är försumbar.
              Om det årligen kostar 11 miljoner bara i beredskapssättning finns
              det ett behov hos oss att se om vi kan lyfta förbanden in och
              ut ur katalogerna. Det är en inte oväsentlig kostnadsbild.
            </seg>
            <seg xml:id="i-8e221ced8d47d200-0">
              Jag tror att försvarsomställningen ska ske under perioden fram
              till 2008. Det är inte helt orimligt att regeringen är noga med
              att se till att vi först och främst uppfyller kraven på att EU:s
              snabbinsatsförmåga fungerar. Där har det ändå varit en stor samstämmighet
              mellan regeringen och de krav som riksdagen har ställt.
            </seg>
          </u>
          <note type="speaker" xml:id="i-14617f13d5d42342-0">
            Anf. 176 KARIN ENSTRÖM (m):
          </note>
          <u who="karin_enstrom_fa9e8f" xml:id="i-cb0aa308fcd8f89f-3">
            <seg xml:id="i-1a9cdcbf1727270f-0">
              Herr talman! Det är bra att veta vad saker kostar. Det är bedömningar
              som man alltid måste göra. Ingenting är gratis. Det är ju inte
              heller gratis att ha den lägsta formen av beredskap och utbilda
              ett förband.
            </seg>
            <seg xml:id="i-d219df4dbef95943-0">
              Det som har oroat mig är den känsla som jag tror finns hos just
              amfibieförbandet IAS. Man blir både frustrerad och besviken och
              funderar över vad det är man inte har gjort som alla andra har
              gjort. Har vi gjort något fel? Uppfyller vi inte kraven eller
              finns vi inte med i snacket innan besluten fattas?
            </seg>
            <seg xml:id="i-cdc078b2e8dd8eb2-0">
              Jag vill avslutningsvis fråga försvarsministern när resultatet
              av den översyn som är utlovad ska presenteras. Då kan vi kanske
              få en större debatt om hur vi ska göra dessa anmälningar, att
              vi kan ta ut förband och inte bara sätta in. Jag har uppfattat
              att försvarsministern har tyckt att det verkar vara lätt att föreslå
              nya förband men att det är svårare att föreslå förband som ska
              tas bort ur styrkeregistret. Det har också varit en tidningsdebatt
              om att om man inte finns med i dessa styrkeregister så är det
              kört. Det kanske också förklarar den oro och den frustration som
              finns hos de förband som inte finns anmälda till de internationella
              registren.
            </seg>
            <seg xml:id="i-4d57cd8833729256-0">
              När får vi resultatet? Och har försvarsministern förståelse för
              den oro, förhoppningsvis felaktig, som finns hos de förband som
              inte finns med i registret?
            </seg>
          </u>
          <note type="speaker" xml:id="i-d8be0df087b6bea2-0">
            Anf. 177 Försvarsminister LENI BJÖRKLUND (s):
          </note>
          <u who="unknown" xml:id="i-cb4187ca47a2b4cf-67">
            <seg xml:id="i-e5019fcac7269ac5-0">
              Herr talman! Allra först ska jag säga att när nu detta underlag
              har kommit in prövar vi det i Regeringskansliet. Jag är inte beredd
              att i dag säga exakt när denna prövning kan ske, om det blir i
              anslutning till budgetpropositionen eller om det blir vid ett
              särskilt tillfälle.
            </seg>
            <seg xml:id="i-c2e5171dc0ac1b46-0">
              Dessa underlag för kostnaderna är de bedömningar som Försvarsmakten
              gör. Det är inte så att vi gör någon egen räkning på den punkten.
              Jag uppfattar ändå att Karin Enström har förståelse för att vi
              prioriterar och nu gör så att EU Battle Group har en stor prioritet
              i det fortsatta förändringsarbetet.
            </seg>
            <seg xml:id="i-b09cd50ffb157484-0">
              Sedan tror jag att det är bra om både Karin Enström och jag kan
              tydliggöra att det inte är kört bara därför att man inte står
              i ett styrkeregister. Just när det gäller alternativ som vi tittar
              på för en eventuell insats i Afrika, beroende på vad FN ber oss
              om, har Försvarsmakten fått i uppdrag att titta också på ett inslag
              med amfibisk förmåga. Det är väl också ett tecken på att vi inte
              är så stelbenta utan har den möjligheten.
            </seg>
            <seg xml:id="i-51a4a19924e17a8a-0">
              Däremot är det mycket diskussioner. Och jag är glad om den här
              debatten något har kunnat skingra diskussionen om de myter som
              finns om vad det handlar om. Den prövningen har skett. Regeringen
              satte ned foten. Kostnaderna har en viss betydelse. Vi fokuserar
              på EU:s snabbinsatsförmåga som är en tydlig beställning från riksdagen.
              Men vi kan också tänka oss att använda förband som inte är anmälda
              om det visar sig att det är den förmågan som skulle kunna göra
              operativ nytta och efterfrågas.
            </seg>
          </u>
          <note xml:id="i-b76b9c8832a118a5-22">
            Överläggningen var härmed avslutad.
          </note>
          <note xml:id="i-8ea9898d0f92b1cc-0">
            25 § Svar på interpellation 2005/06:466 om trängselskatten och
            kommunal demokrati
          </note>
          <note type="speaker" xml:id="i-c30349d1c8da0cc5-0">
            Anf. 178 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-cb4187ca47a2b4cf-68">
            <seg xml:id="i-8bef72b1661e2e17-0">
              Herr talman! Martin Andreasson har frågat statsrådet Pär Nuder
              på vilket sätt han avser att ge invånarna i hela Helsingforssregionen
              samma möjlighet att göra sin röst hörd och därmed respektera det
              sammanlagda resultatet i de likalydande folkomröstningarna i Helsingforssregionen.
              Arbetet inom regeringen är så fördelat att det är jag som ska
              svara på denna interpellation.
            </seg>
            <seg xml:id="i-285e6f02294be42b-0">
              Jag har tidigare i år besvarat en liknande interpellation. Den
              interpellationen ställdes mot bakgrund av att frågan om trängselskatt
              kommer att prövas i en kommunal folkomröstning i Helsingforss
              kommun och också bli en fråga i de nationella valen.
            </seg>
            <seg xml:id="i-a339b96bfddf2d01-0">
              Jag vill här återigen betona att förtroendevalda i kommunfullmäktige
              är valda av medlemmarna i sin kommun och står till svars inför
              dem. En kommunal folkomröstning, som för övrigt endast är rådgivande,
              kan därmed endast fungera som medel för ansvarsutkrävande i den
              egna kommunen. Kommunmedlemmarna kan alltså aldrig ges någon direkt
              beslutanderätt över frågan om trängselskatt ska införas. Även
              om regeringen har uttalat att folkomröstningen i Helsingforss
              kommun kommer att få betydelse för den fortsatta hanteringen av
              trängselskatter, så är det riksdagen som fattar de avgörande besluten.
              Detta gäller naturligtvis även folkomröstningar i andra kommuner
              oavsett vad utfallet av omröstningarna blir.
            </seg>
            <seg xml:id="i-5cfe84185c5a204c-0">
              Mot bakgrund av detta avser jag inte att vidta några åtgärder
              med anledning av de ställda frågorna.
            </seg>
          </u>
          <note type="speaker" xml:id="i-512490563b377b61-0">
            Anf. 179 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-3">
            <seg xml:id="i-0c2e7d9b97071800-0">
              Herr talman! Jag vill börja med att tacka statsrådet för svaret.
              Jag vill också säga att jag tycker att det är roligt att få debattera
              frågan om trängselskatter med just statsrådet Österberg. Även
              om jag hade ställt interpellationen till Pär Nuder så tycker jag
              att det är en intressant och värdefull vinkel att frågan om kommunal
              demokrati och kommunalt självstyre kommer i fokus för denna interpellationsdebatt.
            </seg>
            <seg xml:id="i-4684bf5c804d8f22-0">
              På ett sätt skulle man kunna säga att statsrådets svar ger upphov
              till en lite sensationell tolkning. Socialdemokraterna har nämligen
              ända sedan man av Miljöpartiet under regeringsförhandlingarna
              2002 pressades till att införa biltullar, trängselskatter, miljöavgifter,
              vilket ord man nu vill använda, varit tydliga med att det är en
              folkomröstning som ska få avgöra om detta ska permanentas eller
              inte och att den folkomröstningen ska hållas i Helsingforss stad.
            </seg>
            <seg xml:id="i-ff9cec488d16d1c5-0">
              Nu säger statsrådet i sitt svar att regeringen visserligen har
              uttalat att folkomröstningen i Helsingforss kommun kommer att
              få betydelse. Men det gäller naturligtvis även folkomröstningar
              i andra kommuner, oavsett vad utfallet av omröstningarna blir.
            </seg>
            <seg xml:id="i-2f9d79d179a3d034-0">
              Jag vet inte riktigt om det var det svar som Annika Billström
              hade önskat. Jag vet egentligen inte om det är detta som statsrådets
              övriga partikamrater i Helsingforss stadshus har önskat.
            </seg>
            <seg xml:id="i-a72c3ee27c95eab0-0">
              Sanningen är ju att vi från de olika partierna, Folkpartiet och
              andra partier i Allians för Sverige hela tiden har pekat på hur
              viktigt det är att man ser Helsingforssregionen som en helhet
              när man talar om Helsingforssregionens trafikproblem, den trafikinfarkt
              som vi alla vet är ett faktum. Så fort vi har tagit upp detta
              i riksdagen för att peka på den demokratiskt tveksamma hanteringen
              av trängselskattefrågan har vi av statsrådets kolleger i riksdagsgruppen
              fått veta att det är väljarna i Helsingforss kommun som avgör
              detta i en folkomröstning i samband med valet 2006 som regeringen
              avser att respektera.
            </seg>
            <seg xml:id="i-41c7ee0c6acdb1e3-0">
              Men jag tror tyvärr inte att det är på det sättet som man ska
              tolka statsrådets svar, som att han nu ger samma besked till invånarna
              i hela regionen, det vill säga att allas röster kommer att väga
              lika tungt.
            </seg>
            <seg xml:id="i-1ba3960ffa1aa9f8-0">
              Jag tolkar tyvärr statsrådets svar som en ganska konstitutionell
              genomgång av gällande regelverk. Och det tror jag inte att vi
              behöver ta någon tid i kammaren i anspråk för att klargöra. Det
              vet ju alla att en kommunal folkomröstning inte är legalt bindande
              vare sig för regeringen eller för riksdagen och för övrigt bara
              är rådgivande.
            </seg>
            <seg xml:id="i-a5dc6c2b95e1f942-0">
              Men sanningen är ju att regeringen i propositionen om trängselskatt
              och regeringspartiets företrädare i riksdagen har pekat på folkomröstningen
              i Helsingforss stad som det vägledande.
            </seg>
            <seg xml:id="i-857b27ab1195b57e-0">
              Men vad som har hänt under den senaste tiden och som kanske får
              statsrådet att något sväva på målet är att vi nu har tydlig statistik
              som visar att det faktiskt är en minoritet av antalet fordon som
              passerar trängselstationerna som tillhör bilister i Helsingforss
              stad. Det är en större andel som kommer från övriga Helsingforss
              län.
            </seg>
            <seg xml:id="i-3e6c16c76dbc82f1-0">
              Därför är min fråga: Vem är det egentligen som är mest berörd
              av trängselskatteförsöket? Är det invånarna i Helsingforss län,
              eller är det invånarna i Helsingforss stad? De flesta fordon som
              passerar trängselstationerna tillhör trots allt invånare i Helsingforss
              län.
            </seg>
          </u>
          <note type="speaker" xml:id="i-d637b7d967a85d4d-0">
            Anf. 180 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-cb4187ca47a2b4cf-69">
            <seg xml:id="i-e2da6be8577b8473-0">
              Herr talman! Det är alldeles riktigt konstaterat av Martin Andreasson
              att svaret i sig är formellt och strikt utformat utifrån gällande
              lagstiftning på området. I den här frågan är det så när det har
              folkomröstats en del kranskommuner har ju bestämt att man ska
              ha egna prövningar att konstitutionellt har den riksdag som sitter
              efter valet 2006 att ta ställning till det här försöket och att
              besluta utifrån hur man upplever att frågan ska dömas sett till
              hanteringen. En riksdag kan alltid inhämta den information som
              finns och den debatt som har förts. Så är det i den formella delen.
            </seg>
            <seg xml:id="i-202499fe9f4bc49d-0">
              Sedan finns det också en praktisk sida här, som Martin Andreasson
              också pekade på. Diskussionen startade i Helsingforss stad, och
              där bestämde man också att ha en folkomröstning om hur det skulle
              kunna vara. Den praktiska tillämpningen är naturligtvis vad Helsingforss
              stad och folkomröstningen där säger. Från regeringens horisont
              kommer det naturligtvis att vara den del här som väger tyngst
              sedan beslut har fattats utifrån hur situationen i dag ser ut
              och om det är en likartad situation i höst efter valet 2006. På
              den punkten kan jag förtydliga mig.
            </seg>
            <seg xml:id="i-665dc5a814448b59-0">
              Demokratiskt är det en inte helt oproblematisk situation därför
              att man alltid kan hävda att fler bilar tillhör någon som inte
              bor i Helsingforss stad utan som bor i en annan kommun. Alltså
              borde också de kommuninvånarna få tycka till om vad det ska kosta
              och om villkoren eller hur det nu ser ut för att i det här fallet
              passera in i huvudstaden, i Helsingfors.
            </seg>
            <seg xml:id="i-29f5e4e89ecc5691-0">
              Skulle det här gälla bara i det här området, eller ska det gälla
              också i andra områden? Så måste man också diskutera. Om jag bor
              i Nacka kommun och parkerar i Helsingforss stad är jag beroende
              av parkeringsavgifterna, av vad det kostar i parkeringshus, i
              Helsingforss stad. Det har jag inte kunnat påverka som kommuninvånare
              i Nacka genom mitt fullmäktige eller de politiker jag valt där.
              De har ingen bestämmanderätt.
            </seg>
            <seg xml:id="i-0621f53938b20daf-0">
              Vad jag menar med det exemplet är att det alltid är en massa
              saker som påverkar mig som enskild individ och som berör mig om
              jag bor på ett ställe och jobbar någon annanstans. Skulle det
              resonemang hålla som Martin Andreasson pekar på skulle man, herr
              talman, i demokratins namn också ha inflytande över de frågorna
              trafikfrågor eller andra frågor som berör det här.
            </seg>
            <seg xml:id="i-03a0211cb39a7017-0">
              Med detta menar jag att det här inte är en okomplicerad fråga.
              Att bara hänvisa till att fler borde få vara med i en tydligt
              rådgivande eller kanske till och med bestämmande folkomröstning,
              som en del tycker att det ska vara själv håller jag mig till en
              starkt rådgivande omröstning visar att det inte är fråga om något
              enkelt ställningstagande på den punkten, utan det här kan bli
              ganska komplext överfört på annan kommunal verksamhet.
            </seg>
            <seg xml:id="i-7431c62a203d3e0f-0">
              Jag tror att det är viktigt att fundera lite vidare på de där
              begreppen, på hur det ser ut och på hurdant det är. Sanningen
              är väl vi ska inte diskutera sakfrågan att själva inställningen
              till trängselskatten har skiftat ganska mycket utifrån hur det
              såg ut innan den beslutades och fram till dess att den verkat
              under en period. Olika undersökningar pekar på att åtminstone
              invånarna i Helsingfors är väldigt positiva till det sätt på vilket
              det här görs. Det har gjort att åtminstone vissa partiföreträdare
              och till och med partier, vilket jag såg senast förra veckan,
              har svängt i sin grunduppfattning i frågan om det ska vara trängselavgift
              eller inte, så vi kan nog se fram emot en ganska spännande debatt
              på det här området där det inte råder någon total enighet inom
              blocken i det här fallet kanske inom blocket om hur frågan bör
              hanteras framöver.
            </seg>
          </u>
          <note type="speaker" xml:id="i-74be0296bbf2b6c7-0">
            Anf. 181 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-4">
            <seg xml:id="i-a32d797d426a5239-0">
              Herr talman! Jag börjar med det sistnämnda. Ja, det är helt klart
              att trängselskatteförsöket i Helsingfors engagerar och väcker
              känslor. Debatten är het. Men det är inget som skiljer den här
              frågan från andra frågor som borde vara just kommunala frågor.
              Det är därför som det är så oerhört olyckligt att det här förslaget
              har drivits igenom i form av en statlig skatt det var det enda
              konstitutionellt möjliga.
            </seg>
            <seg xml:id="i-776699d9ff36b15e-0">
              Vi i Folkpartiet har dragit den som vi tycker konstitutionellt
              rimliga slutsatsen, nämligen att grundlagen behöver ses över.
              Den här sortens frågor ska hanteras på den nivå där de hör hemma,
              alltså i den kommun eller de kommuner som är närmast berörda.
            </seg>
            <seg xml:id="i-5b300ed17fffa68b-0">
              I fallet Helsingforssregionen är det uppenbart att Helsingforssregionen
              måste ses som ett sammanhållet trafiksystem, precis som det är
              en gemensam arbetsmarknad och en gemensam bostadsmarknad. Oavsett
              om man räknar arbetsmarknadsregioner eller boenderegioner eller
              om man räknar någonting annat är det klart att det vi kallar för
              Helsingforssregionen inte följer Helsingforss stads kommungränser.
              På samma sätt som jag inte vill att riksdagen ska bestämma över
              trafikreglerna i Skinnskattebergs kommun ska inte riksdagen, anser
              jag, bestämma över trafikreglerna i Helsingforss innerstad.
            </seg>
            <seg xml:id="i-4d627a589d91a02f-0">
              Därför vill jag passa på att göra ett tillrättaläggande. Det
              är nämligen så att den här diskussionen började i Helsingforss
              kommun. Finansborgarrådet Annika Billström var mycket tydlig efter
              valet 2002 om att det här var på grund av regeringsförhandlingarna.
              I radioprogrammet Studio Ett den 18 oktober 2002 sade hon ordagrant
              att man skulle införa trängselavgifter på grund av att Miljöpartiet
              på riks lade sig i kommunalpolitiken och på det sättet utpressade
              regeringen.
            </seg>
            <seg xml:id="i-8ead76896a4e78cf-0">
              Hon upprepade detta senare och sade: Det är viktigt att se vilka
              konsekvenser det får när rikspolitiker lägger sig i kommunalpolitiken
              och använder den som utpressning. Det det handlar om är faktiskt
              att det var Miljöpartiet som använde det här som utpressningsmetod
              mot ett misstroendevotum.
            </seg>
            <seg xml:id="i-58de99d5faff0653-0">
              På den punkten, herr talman, är jag helt överens med Annika Billström.
              Det är på grund av att Miljöpartiet på riks lade sig i kommunalpolitiken
              som den här frågan har blivit en trist följetong.
            </seg>
            <seg xml:id="i-1c475f9c054b783e-0">
              Statsrådet försöker komma undan frågan lite lätt genom att säga:
              Ja, det finns ju alltid frågor som angår några fler än den kommun
              där själva försöket genomförs eller där reglerna gäller.
            </seg>
            <seg xml:id="i-e5e108e486a93e79-0">
              Ja, men poängen här är att den statistik som nu framkommit när
              det gäller trängselskatteförsöket visar att det är en minoritet
              av fordonspassagerna faktiskt bara 42 % som företas av personbilar
              från Helsingforss kommun.
            </seg>
            <seg xml:id="i-e353dbc6f269b3d3-0">
              Det jag tror är orsaken till att statsrådet lite grann duckar
              i den här debatten är dels detta faktum, dels att de opinionsmätningar
              som har gjorts sedan försöket började också visar att det finns
              en förkrossande enighet bland invånarna i både Helsingforss stad
              och Helsingforss län om att det här borde vara en fråga där alla
              invånare i Helsingforssregionen får göra sin röst hörd. I en opinionsundersökning
              gjord av Skop var det 89 % som tyckte att alla kommuner i länet
              borde få säga sitt om trängselskatten.
            </seg>
            <seg xml:id="i-828d2a736535bf71-0">
              Den tredje orsaken avslutningsvis, herr talman, är att vi nu
              ser att flera kommuner i länet där Socialdemokraterna är med och
              styr nu också genomför rådgivande omröstningar. Jag återkommer
              därför till frågan: Borde inte de som är direkt berörda få göra
              sin röst hörd i denna fråga?
            </seg>
          </u>
          <note type="speaker" xml:id="i-f72a82ad98b677dc-0">
            Anf. 182 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-cb4187ca47a2b4cf-70">
            <seg xml:id="i-ae8538beebb36a72-0">
              Herr talman! Det fanns en annan sådan här fråga som var uppe
              till diskussion och som regeringen fattade beslut om för kanske
              ett halvår sedan eller något sådant. Det gällde ett länsbyte för
              Heby kommun i mitt hemlän. Det föregicks av en folkomröstning
              där man i samband med kommunval lät kommuninvånarna ta ställning
              till byte av län eller inte.
            </seg>
            <seg xml:id="i-31d60f642b81e6b1-0">
              I kölvattnet av den folkomröstningen utbröt också där en diskussion
              som liknade den som Martin Andreasson här driver. Ett länsbyte
              påverkar i högsta grad omkringliggande kommuner på olika sätt.
              I det här fallet var det framför allt Sala kommun som med all
              rätt, skulle jag vilja säga menade att mycket av det samarbete
              och de gemensamma länsorgan som man på olika sätt hade nu splittrades
              upp. Man fick göra ganska stora omändringar i det förhållandet.
            </seg>
            <seg xml:id="i-0158480302b3767c-0">
              Borde inte Sala kommuns invånare ha fått vara med och säga om
              grannkommunen skulle lämna länet eller inte? Det där diskuterades
              hit och dit. Det är ungefär samma konstitutionella del i det fallet.
              Man kan inte folkomrösta bestämmande över någon annan i en annan
              kommun eller vara rådgivande, utan den kommun där frågan ska hanteras
              måste också vara den som tar ställning till själva sakfrågan.
            </seg>
            <seg xml:id="i-3a18ee057ecfe984-0">
              Vi hade då en diskussion vid olika tillfällen. Där fanns partiföreträdare
              från alliansen och även från Miljöpartiet, som i den frågan hade
              ställt sig på alliansens sida. Då tyckte man inte att det var
              viktigt med Sala kommuns invånare. Jag tolkar det lite grann som
              att den demokratiska ådra som framkommer från Martin Andreassons
              sida inte är så där jättedjup i sig. Det lagar mycket också efter
              läge vilken grunduppfattning man har i själva sakfrågan och vilket
              demokratiskt underlag man vill ha för att fatta det beslut som
              man tycker är riktigt utifrån sin egen horisont och eget ställningstagande
              på ett tidigt stadium. Det är kanske på ett sätt lite trist. Sådant
              här måste hanteras strikt konstitutionellt och inte vidgas till
              att blanda in andra saker. Det är i och för sig inget ovanligt
              i politiken. Jag har i många fall sett att det kan bli så.
            </seg>
            <seg xml:id="i-9914eaf93fef196c-0">
              Parallellen om hur frågan om Heby kommun påverkade Sala är markant
              lika. Det är som jag sade tidigare. Visst berör vilka avgifter
              som finns i Helsingforss stad dem som bor utanför. De berör mig
              när jag tar min bil och åker hit. Jag som statsråd får betala
              trängselavgift precis som alla andra när jag använder min privata
              bil. Det är klart att jag kan tycka att någon annan har bestämt
              över mig. Det här gäller inte bara Helsingfors, även om stockholmare
              berörs mer. Det går att vidga detta och se att det berör en rad
              olika människor.
            </seg>
            <seg xml:id="i-4c726ac53d0362bb-0">
              Som jag sade i min inledning är det inte bara trängselskatter
              i Helsingfors som berör kommuninvånare som inte bor i Helsingforss
              stad. Det finns en rad andra avgifter, en rad andra konsekvenser
              och en rad andra olika förhållanden i staden som bestäms av stadsfullmäktige
              i Helsingforss stad. De får bäring på andra människor som jobbar,
              vistas eller på annat sätt är i Helsingfors och får ta del av
              de system och avgifter som kan beröra andra områden. Trängselavgifterna
              är en ganska liten del.
            </seg>
            <seg xml:id="i-2629e1a5686a9e88-0">
              Jag nämnde parkeringshusen. Martin Andreasson vet själv vad en
              parkeringsplats i ett parkeringshus kostar i månaden om man vill
              ha parkeringsplats centralt när man jobbar och behöver ha bilen
              med sig. Det är fråga om betydligt större belopp än vad trängselavgiften
              är för den enskilde människan.
            </seg>
            <seg xml:id="i-116f3e5a6d20bb91-0">
              Jag får återkomma i mitt sista inlägg om på vilken nivå frågan
              ska diskuteras.
            </seg>
          </u>
          <note type="speaker" xml:id="i-93054c308bd19bb3-0">
            Anf. 183 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-5">
            <seg xml:id="i-9926f0cccf9bf3be-0">
              Herr talman! Jag väntar med spänning på att få höra statsrådets
              fortsättning. Det sista var det väsentliga.
            </seg>
            <seg xml:id="i-d02ff9ebc189291e-0">
              Jag tycker att statsrådet, tyvärr, använder kammarens tid till
              att svara på alla tänkbara frågor utom dem som har tagits upp
              i interpellationen. Sist här var det taxor i parkeringshus. Snälla
              nån! Det är något som parkeringshusens ägare får sätta på den
              öppna marknaden. Jag hoppas innerligt att det inte är något som
              statsrådet vill ska bestämmas vare sig av valda politiker på Helgeandsholmen
              eller av politiker någon annanstans.
            </seg>
            <seg xml:id="i-5400081d5a330147-0">
              Statsrådet har flera gånger ägnat tid åt att svara på frågan
              om beslutande folkomröstningar. Men, snälla nån! Statsrådet är
              väl insatt i frågan och vet precis likaväl som jag och andra att
              folkomröstningar är rådgivande med ett undantag, som för övrigt
              Per Ahlmark drev igenom på 70-talet. Det gällde att vilande grundlagsförslag
              ska kunna fällas i beslutande folkomröstning och kan då icke återupptas
              till förnyad behandling. Det är den enda punkten där vi har beslutande
              folkomröstningar i Sverige. På den punkten vill jag för övrigt
              inte göra några ändringar, och den hör över huvud taget inte till
              den här frågan.
            </seg>
            <seg xml:id="i-722da47c8021bc56-0">
              Men vad har vi hört i frågan? Politiker från olika partier har
              ett viktigt ansvar gentemot invånarna i Helsingforssregionen inför
              de olika folkomröstningar som kommer att hållas, nämligen om de
              tycker att det är viktigt att ta hänsyn till opinionsyttringar
              från Helsingforssregionens invånare eller bara från invånare i
              Helsingforss stad.
            </seg>
            <seg xml:id="i-94ea417e218f19c2-0">
              Det är ett viktigt svar som statsrådet fortfarande har möjlighet
              att ge i sitt sista inlägg, inte minst till sina partivänner i
              Nynäshamn, Haninge och förhoppningsvis andra kommuner i Helsingforss
              län som nu kommer att hålla folkomröstningar med den i princip
              likalydande fråga som den som ställs i den rådgivande folkomröstningen
              i Helsingforss kommun. Statsrådet har chansen nu i sitt sista
              inlägg. Jag hoppas att statsrådet tar den.
            </seg>
          </u>
          <note type="speaker" xml:id="i-d3c7639eee46b0f4-0">
            Anf. 184 Statsrådet SVEN-ERIK ÖSTERBERG (s):
          </note>
          <u who="unknown" xml:id="i-cb4187ca47a2b4cf-71">
            <seg xml:id="i-147ed3468dde4cde-0">
              Herr talman! Det går nog inte att tillfredsställa Martin Andreasson
              på den punkten. Det svar han förväntar sig är att jag håller med
              honom rakt upp och ned och säger att han har rätt rakt över. Det
              tänker jag inte göra. Därför blir nog Martin Andreasson besviken.
            </seg>
            <seg xml:id="i-452d324029e74307-0">
              Man kan vrida och vränga på det här och säga att en privat fastighetsägare
              bestämmer parkeringstaxor och så vidare. Men principen är att
              en kommun fattar beslut i olika frågor. Det kan vara parkeringsavgifter
              och det kan vara andra delar som berör människor som är beroende
              av dem. Det är den parallellen jag gör. Jag tror Martin Andreasson
              förstår hur jag menar på den punkten.
            </seg>
            <seg xml:id="i-0235ff3563fba91d-0">
              Man kan ha många åsikter om den nationella politiken. Det är
              politikens villkor. När det inte finns en majoritet och man ska
              försöka sy ihop en majoritet har partier i alla tider försökt
              att få med sina hjärtefrågor. Vi vet precis hur historien var
              här. Ett sådant problem kommer inte att underlättas av att sådana
              avgifter skulle avgöras på en annan nivå. Det kan likaväl i praktiken
              bli exakt samma utfall ändå i kontakter mellan partier på den
              lokala nivån och den nationella nivån. Resultatet kan bli detsamma.
              Det löser inte det problem som Martin Andreasson pekar på här.
            </seg>
            <seg xml:id="i-6713e4a95c19e8f9-0">
              Vi får finna oss i att vi har en konstitution. Sedan kan vi ha
              olika åsikter. Mycket grundar sig i hur vi vill vidga demokratibegreppet
              utifrån vad vi förväntar oss att resultatet ska bli och hur frågan
              kan lösas i slutändan. Jag tolkar hela debatten så, och jag gjorde
              det i den förra interpellationsdelen också.
            </seg>
            <seg xml:id="i-58ec16bf61e3ab2e-0">
              Konstitutionellt kan en rådgivande folkomröstning bara vara rådgivande
              utifrån den befolkning och den fullmäktigedel som finns. Sedan
              kan andra ta med det. Det är väl upp till riksdagen så småningom
              att besluta om vilket underlag som ska tas med. Det står naturligtvis
              öppet att lägga in fler aspekter än synpunkterna från folkomröstningen
              i Helsingforss stad. Det står riksdagen fritt att välja vilket
              underlag man vill när beslut ska fattas i frågan så småningom.
              Vi vet inte hur den frågan löses så småningom. Det kommer att
              avgöras inom sinom tid.
            </seg>
          </u>
          <note xml:id="i-b76b9c8832a118a5-23">
            Överläggningen var härmed avslutad.
          </note>
          <note xml:id="i-b454641c9b824741-0">
            26 § Svar på interpellation 2005/06:470 om HBT-personers situation
            och den kommunala sektorn
          </note>
          <note type="speaker" xml:id="i-b0893f3b72e97b9d-0">
            Anf. 185 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-72">
            <seg xml:id="i-e724d9d6a080de7c-0">
              Herr talman! Martin Andreasson har frågat statsrådet Sven-Erik
              Österberg vilka konkreta åtgärder som ska vidtas för att intensifiera
              dialogen med kommuner och landsting om deras ansvar för att motverka
              diskriminering på grund av sexuell läggning och könsidentitet
              och ge personal relevant kunskap i frågor avseende homo- och bisexuella
              samt transpersoner.
            </seg>
            <seg xml:id="i-8082f4a3af5a54bb-0">
              Interpellationen har överlämnats till mig.
            </seg>
            <seg xml:id="i-a7e32bda56d89bb4-0">
              Arbetet för lika rättigheter och möjligheter oavsett sexuell
              läggning är ett prioriterat område för regeringen. Arbetet mot
              diskriminering och hatbrott på grund av sexuell läggning syftar
              till att värna principen om alla människors lika värde och allas
              rätt att bli behandlade som individer på lika villkor. Rätten
              till skydd mot diskriminering på grund av sexuell läggning har
              stärkts under de senaste åren. Bland annat har skyddet utvidgats
              till fler samhällsområden, till exempel socialtjänsten och hälso-
              och sjukvården.
            </seg>
            <seg xml:id="i-c6f0870beefe246b-0">
              Diskrimineringskommittén föreslår i sitt betänkande från tidigare
              i år ett skydd mot diskriminering för transpersoner. Regeringen
              avser att bereda förslagen med inriktning på att en ny lagstiftning
              ska kunna träda i kraft under 2008.
            </seg>
            <seg xml:id="i-723f5faaa7470dea-0">
              Men jag håller med Martin Andreasson om att det finns mer att
              göra på området, inte minst på lokal nivå. Som bekant har regeringen
              nyligen lagt fram sin skrivelse 2005/06:95 En nationell handlingsplan
              för de mänskliga rättigheterna 20062009 . I denna aviseras de
              åtgärder som ska genomföras under perioden som steg i arbetet
              för att uppnå det långsiktiga målet om full respekt för mänskliga
              rättigheter. Kommunerna och landstingen har en viktig roll och
              ett stort ansvar för att Sverige fullföljer sina åtaganden om
              mänskliga rättigheter. Förbudet mot diskriminering, bland annat
              på grund av sexuell läggning, är en central del av de mänskliga
              rättigheterna och ska självfallet vara en av utgångspunkterna
              för den verksamhet som kommuner och landsting driver.
            </seg>
            <seg xml:id="i-5f9744feda9fcc34-0">
              I den nationella handlingsplanen för de mänskliga rättigheterna
              uppmuntrar regeringen kommuner och landsting att ta fram lokala
              handlingsplaner för de mänskliga rättigheterna. Regeringen avser
              att med den nationella handlingsplanen som utgångspunkt fortsätta
              och intensifiera dialogen med kommunerna och landstingen om deras
              ansvar för de mänskliga rättigheterna. Ett uppdrag om att utarbeta
              en handbok om mänskliga rättigheter i kommunal verksamhet har
              getts till Centrum för studiet av mänskliga rättigheter vid Göteborgs
              universitet.
            </seg>
            <seg xml:id="i-c043ae95d0768719-0">
              Regeringen har dessutom inrättat Delegationen för mänskliga rättigheter
              i Sverige (Ju2006:02), som inom ramen för sitt uppdrag bland annat
              ska stödja statliga myndigheter, kommuner och landsting i arbetet
              med att säkerställa full respekt för de mänskliga rättigheterna
              i verksamheten. Detta stöd kan bland annat omfatta kunskapsöverföring,
              utveckling av verksamhetsanpassade arbetsmetoder och analysmodeller
              samt metoder för uppföljning och utvärdering. Delegationen, som
              ska verka under perioden 20062010, ska även lämna förslag på hur
              det fortsatta stödet till arbetet för full respekt för de mänskliga
              rättigheterna i Sverige kan erbjudas efter det att delegationen
              avslutat sitt uppdrag. Samtidigt som delegationen fullgör dessa
              uppgifter avser regeringen att genom möten med kommunala företrädare
              och på andra sätt fortsätta sin dialog med kommuner och landsting
              om respekten för de mänskliga rättigheterna i Sverige.
            </seg>
            <seg xml:id="i-4046fd276850308e-0">
              Ännu en pågående insats som berör skolområdet är ett uppdrag
              som getts till Statens skolverk om att se över läroböcker och
              särskilt uppmärksamma eventuella uttryck för diskriminering eller
              andra former av kränkningar.
            </seg>
            <seg xml:id="i-ffde7dafc9d6e65f-0">
              Avslutningsvis vill jag nämna att regeringen för närvarande arbetar
              med tillsättningen av en arbetsgrupp med uppgift att lämna förslag
              som innebär ett samlat grepp om frågor som rör lika rättigheter
              och möjligheter oavsett sexuell läggning.
            </seg>
            <seg xml:id="i-435bebb3176e79a6-0">
              Mot denna bakgrund kan jag konstatera att det pågår ett arbete
              med dessa frågor riktat mot kommuner och landsting. Jag kommer
              noga att följa utvecklingen för att se om det behövs ytterligare
              åtgärder för att stödja kommunernas och landstingens arbete för
              att säkerställa att alla människor behandlas likvärdigt oavsett
              sexuell läggning eller könsidentitet.
            </seg>
          </u>
          <note type="speaker" xml:id="i-4be250cff92138a9-0">
            Anf. 186 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-6">
            <seg xml:id="i-efcabd974d58631c-0">
              Herr talman! Tack för svaret, statsrådet!
            </seg>
            <seg xml:id="i-678e73e44b1a6bed-0">
              Jag ställde den här interpellationen mot bakgrund av den kartläggning
              som nyligen gjorts av situationen för homosexuella, bisexuella
              och transpersoner i landets kommuner. Det visade sig där att de
              flesta kommuner fortfarande har långt kvar när det gäller att
              arbeta målmedvetet i sin egen verksamhet med att synliggöra de
              aspekter och de värderingar som kan påverka den dagliga verksamheten
              och som kan göra att människor behandlas olika på grund av sexuell
              läggning eller könsidentitet.
            </seg>
            <seg xml:id="i-2b96f16bfa2216f3-0">
              Det handlar bland annat, som statsrådet är inne på, om att motverka
              den öppna och dolda diskrimineringen. Men lika viktigt tycker
              jag att det är att synliggöra de tankebilder som ofta är outtalade
              men som formar bilden av vad som är det kommunala uppdraget eller
              landstingets uppdrag, och där man oreflekterat utgår från en bild
              där målgruppen, medborgarna, som man vänder sig till lever heterosexuellt
              och har den könsidentitet som sammanfaller med den traditionella
              normen.
            </seg>
            <seg xml:id="i-d88331e828d36eae-0">
              Jag har ingenting i sig att invända mot de saker som statsrådet
              redovisar. Jag tror att statsrådet och jag är helt överens om
              hur viktigt det är att vi ser till att se över till exempel den
              nationella diskrimineringslagstiftningen.
            </seg>
            <seg xml:id="i-8d9c970026ce7c71-0">
              Det problem som jag ville peka på i min interpellation, där jag
              tycker att statsrådet borde ta chansen att komma tillbaka nu i
              debatten, är att just de frågor som handlar om homosexuella, bisexuella
              och transpersoner så lätt riskerar att tappas bort när man talar
              om likabehandling, om man inte uttryckligen lyfter fram dem, uttryckligen
              inkluderar dem och målmedvetet ser till att föra upp dem till
              diskussion.
            </seg>
            <seg xml:id="i-9a2b5613d6c58e96-0">
              Det är därför som jag tycker att det är viktigt att regeringen
              i sin dialog med kommunerna och landstingen, med bibehållen respekt
              för det kommunala självstyret, ser till att arbeta strategiskt
              och målmedvetet med att lyfta upp just HBT-frågorna till diskussion
              ur ett människorättsperspektiv, på samma sätt som man gör när
              det gäller andra viktiga MR-frågor. Till exempel är regeringen,
              tycker jag, mycket mer konkret när det gäller frågor som handlar
              om nationella minoriteter, som vi om en liten stund ska prata
              om, men också om barns rättigheter. Även där man kan vilja att
              vi skulle bli konkretare, och jag tror att vi vill bli konkretare
              också där. Men det gör att vi har en ännu längre bit på vägen
              just när det gäller HBT-frågorna.
            </seg>
            <seg xml:id="i-ee224214c6209066-0">
              Jag ska ta upp några konkreta frågor för att visa vad jag menar.
            </seg>
            <seg xml:id="i-0ffd91e891e9f74a-0">
              En kartläggning som gjordes för några år sedan av frågor kring
              likabehandling i socialtjänsten visade på ett antal problemområden
              där man riskerar eller faktiskt ägnar sig åt särbehandling oavsiktligt
              med hänsyn till sexuell läggning. Det var en mycket bra kartläggning,
              och det var ett bra initiativ. Men vi väntar på uppföljare. Det
              finns ett antal andra områden där regeringen har möjlighet att
              vidta åtgärder för att just skapa ett kunskapsunderlag, till exempel
              när det gäller likabehandlingsfrågor inom sjukvården, där vi av
              de forskningsstudier som har gjorts vet att det finns en betydande
              dold särbehandling.
            </seg>
            <seg xml:id="i-e81d680fc9278d2e-0">
              Herr talman! Vi har också den arbetsgrupp som statsrådet hänvisar
              till. Är det inte dags att här och nu ge besked om att den arbetsgruppen
              naturligtvis ska arbeta med HBT-frågor och inte enbart med frågor
              som rör homo- och bisexuella?
            </seg>
          </u>
          <note type="speaker" xml:id="i-e316613f8269e496-0">
            Anf. 187 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-73">
            <seg xml:id="i-fa51cbcb15a3d8a4-0">
              Herr talman! Till att börja med är jag glad att jag och Martin
              Andreasson har så pass stor likhet i vår syn att vi kan bilda
              en bottenplatta för diskussionen. Martin Andreasson säger nämligen
              att han inte har något att invända i sak mot mitt svar, men han
              vill ha ytterligare åtgärder på plats.
            </seg>
            <seg xml:id="i-51ef5ee7f62d8d95-0">
              Då är mitt svar att Delegationen för mänskliga rättigheter har
              precis det uppdrag som Martin Andreasson efterlyser. Jag ska vara
              mer konkret genom att säga att vi har tydliggjort det på det sättet
              att delegationen också ska samråda och samverka med HomO, med
              RFSL och med Forum för levande historia, alla de som besitter
              en viktig kunskap när det gäller HBT-personers situation. Ombudsmännen
              ingår också i en särskild referensgrupp som ska knytas till delegationen.
            </seg>
            <seg xml:id="i-905701d2ccc55b83-0">
              När det gäller frågan om att gradera olika diskrimineringsgrunder
              vill jag säga att regeringen menar att alla diskrimineringsgrunder
              har samma värde. Det är därför, i ljuset av det, som vi nu diskuterar
              en sammanhållen diskrimineringslagstiftning och också för en diskussion
              om att eventuellt slå samman de olika ombudsmännen till en ombudsman.
            </seg>
            <seg xml:id="i-3779de1e947fdc90-0">
              Jag tror att det är bra med den granskning som har gjorts, dels
              av Socialstyrelsen, dels av RFSL, där man har graderat olika kommuner.
              Jag ser att den kommun som Martin Andreasson bor i, Solna, kom
              nästan lika högt upp som Helsingfors.
            </seg>
            <seg xml:id="i-272687efa3ee370d-0">
              När det sedan gäller att i olika texter beskriva de olika diskrimineringsgrunderna
              mer eller mindre, om Martin Andreasson tar det till intäkt för
              att vi tycker att det ena är viktigare än det andra, kan jag konstatera
              att man i Folkpartiets valplattform nämner bland annat etnisk
              diskriminering och diskriminering när det gäller kön. Men man
              väljer att inte lyfta upp HBT-frågor där. Då undrar jag: Är det
              ett uttryck för att man inte fäster samma avseende vid HBT-frågor
              som vid till exempel etnisk diskriminering? Jag hoppas och tror
              att det inte är på det sättet. Men i sådana fall är det nog på
              samma sätt som när Martin Andreasson försöker föra fram någon
              form av kritik mot regeringen när det gäller att vi inte i alla
              avseenden har specificerat vikten av olika diskrimineringsgrunder
              i MR-handlingsplanen.
            </seg>
          </u>
          <note type="speaker" xml:id="i-d5fe775ee2d1c35e-0">
            Anf. 188 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-7">
            <seg xml:id="i-4dc22e9f813140e9-0">
              Fru talman! Jag vet inte om det är för att vi håller på att närma
              oss valet som det där sista kom. Det känns som att statsrådet
              lite grann håller garden uppe i den här diskussionen, och det
              tycker jag egentligen är lite tråkigt. Vi borde kunna använda
              diskussionen till att var och en leverera konkreta besked om vad
              som är viktigt att göra när det gäller att åstadkomma likabehandling
              oavsett sexuell läggning eller könsidentitet. Från statsmaktens
              sida kan man med bevarad respekt för det kommunala självstyret
              göra sitt till för att få dessa frågor uppmärksammade i kommuner
              och landsting.
            </seg>
            <seg xml:id="i-ed405b7308800d9f-0">
              Här måste jag till att börja med rätta statsrådet. Naturligtvis
              finns HBT-frågorna med i Folkpartiets valmanifest. Jag vet inte
              vilken version av dokumentet som statsrådet har tagit del av.
              På den punkten kan jag dock lugna statsrådet med att partirådets
              beslut om valmanifestet är mycket tydligt.
            </seg>
            <seg xml:id="i-99b6b658fa3ac5a0-0">
              När det gäller detta med att gradera vet jag inte om statsrådet
              missuppfattade min fråga. När jag tycker att det är viktigt att
              lyfta fram HBT-frågorna tydligare i beskrivningen av vilka frågor
              som ska uppmärksammas i dialogen med kommuner och landsting är
              ju inte det för att gradera diskrimineringen i sig och få viss
              sorts diskriminering att framstå som mer allvarlig än annan bara
              för att den tar sikte på den ena eller andra personlighetsegenskapen.
              Det är just därför att vi vet att det finns vissa frågor om särbehandling
              och diskriminering där medvetenheten är mycket hög och en del
              frågor där medvetenheten är mindre hög. Jag menar att vi alla
              som politiskt verksamma har ett ansvar att lyfta upp och synliggöra
              de olika former av diskriminering som finns så att vi tillsammans
              kan motverka dem i de olika verksamheter som vi har ansvar för
              som politiker.
            </seg>
            <seg xml:id="i-a664c4bc22239d8d-0">
              Just eftersom jag tycker att det är viktigt att se diskrimineringsgrunderna
              som likvärdiga tycker jag att det vore bra ifall statsrådet här
              och nu kunde ge besked om att den arbetsgrupp som kommer att tillsättas
              inom Regeringskansliet ska arbeta inte bara med frågor om lika
              rättigheter och möjligheter oavsett sexuell läggning utan också
              lika rättigheter och möjligheter oavsett könsidentitet. Jag tror
              att man har mycket att vinna på att arbeta integrerat med HBT-frågor
              när det gäller att kartlägga likabehandlingsaspekter, även om
              sakfrågorna naturligtvis kan skilja sig åt.
            </seg>
            <seg xml:id="i-644cdd96e596a1be-0">
              Jag tog upp den kartläggning som gjordes av den dolda särbehandling
              som fanns inom socialtjänsten. Vi har faktiskt väntat ett par
              år nu sedan den kartläggningen kom, och jag tycker att det är
              hög tid att regeringen tar nästa steg med att bidra till ett kunskapsunderlag
              inom till exempel sjukvården, som jag nämnde.
            </seg>
            <seg xml:id="i-fd5c3442432c70ef-0">
              Statsrådet nämner i sitt interpellationssvar också skolan. Där
              kan jag på samma sätt tycka jag vet att statsrådet kommer att
              svara att det inte är hans bord, och det har jag förståelse för
              att det var ett steg i fel riktning när man under Ingegerd Wärnerssons
              tid strök skrivningarna om sexuell läggning ur skolans kursplanedokument.
              Jag tror att man där faktiskt bidrog till ett osynliggörande.
              Jag tror inte det var av ond vilja, men jag tror inte att man
              insåg att det faktiskt skulle kunna få den här effekten.
            </seg>
            <seg xml:id="i-b75780f1b90d6fec-0">
              Jag hoppas som sagt att statsrådet är beredd att återkomma med
              fler konkreta besked i sina nästa inlägg.
            </seg>
          </u>
          <note type="speaker" xml:id="i-fa5370d1e1208228-0">
            Anf. 189 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-74">
            <seg xml:id="i-a866431b937acc7b-0">
              Fru talman! Nu ska jag göra ett försök att göra Martin Andreasson
              nöjd på alla punkter, så får vi se om jag överträffar Sven-Erik
              Österberg i den förra debatten även om jag tyckte att ni hade
              rätt likartade synpunkter där också.
            </seg>
            <seg xml:id="i-5a68b3be6a674c65-0">
              Till att börja med ska könsidentitet vara med i den arbetsgrupp
              som ska få i uppgift att dels överväga förekomst och omfattning
              av diskriminering på grund av sexuell läggning, dels lämna förslag
              på indikatorer på olika områden. Könsidentitet ska vara med också
              där.
            </seg>
            <seg xml:id="i-d4f47a37349c6388-0">
              Du ställde också en konkret fråga om socialtjänsten och Socialstyrelsens
              rapport. HomO har nu i sitt arbete att följa upp den studien och
              titta på vad som händer.
            </seg>
            <seg xml:id="i-1ed458c41786d84e-0">
              Martin Andreasson tyckte att jag var petig. Ändå tyckte jag att
              jag ställde precis samma fråga till dig som du ställde till mig:
              Om man inte tar upp en viss fråga i en text, innebär det då att
              den inte är tillräckligt prioriterad? Jag tycker nog att likabehandlingen
              bör göra att jag kan få ställa samma frågor till Martin Andreasson
              som han ställer till mig.
            </seg>
            <seg xml:id="i-f0e9948a86cab704-0">
              I övrigt tror jag att den här delegationen som har ett klart
              direktiv men som också kan gå utanför detta om man ser skäl att
              arbeta med kommuner, landsting och myndigheter på ett sätt där
              man får indikationer från HomO, RFSL och Forum för levande historia
              är en väldigt bra och viktig åtgärd just för att denna politik
              ska konkretiseras. Jag håller helt med Martin Andreasson: Vi kan
              tala storstilat om mänskliga rättigheter, allas lika rättigheter
              och HBT-personers lika rättigheter, men det är i kommuner och
              landsting som mycket av den här politiken förverkligas. Jag ställer
              därför väldigt stora förhoppningar till att MR-handlingsplanens
              intentioner och löften också möjliggörs genom att denna delegation
              blir ett väldigt bra hjälpmedel för kommuner och landsting att
              uppmärksamma HBT-personers rättigheter och möjligheter ute i kommunernas
              och landstingens alla olika verksamheter.
            </seg>
          </u>
          <note type="speaker" xml:id="i-1f3ec4948bda3b9e-0">
            Anf. 190 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-8">
            <seg xml:id="i-213242522390c9d0-0">
              Fru talman! Först och främst vill jag verkligen välkomna det
              klara besked som statsrådet passade på att ge när det gäller arbetsgruppen.
              Det är alldeles utmärkt att man nu har gett ett klart besked om
              att den kommer att arbeta med HBT-frågor integrerat. Det ska bli
              mycket spännande att se vad detta kommer att leda vidare till.
              Den regering som kommer att sitta efter valet, oavsett vad väljarna
              bestämmer för partifärg på den, har ett stort ansvar att driva
              det här arbetet vidare.
            </seg>
            <seg xml:id="i-f3eb3a2b95f2bb98-0">
              Här är det naturligtvis också intressant att se vad man från
              regeringshåll kommer att göra för att fortlöpande ta egna initiativ,
              bland annat utifrån de resultat som följer av arbetet inom den
              delegation för mänskliga rättigheter i Sverige som statsrådet
              har hänvisat till.
            </seg>
            <seg xml:id="i-b6dbd822197618d4-0">
              Det är naturligtvis viktigt att HomO nu utvärderar vad som hände
              inom socialtjänsten efter den kartläggning som Socialstyrelsen
              gjorde för några år sedan. Jag tänkte i mitt förra inlägg kanske
              närmast på att det finns en rad andra områden där kommuner och
              landsting har ansvaret för verksamheten men där staten har ett
              tillsynsansvar eller på annat sätt kan bidra till att bredda kunskapsunderlaget
              om hur likabehandlingssituationen ser ut med avseende på kön,
              etnicitet, sexuell läggning, funktionshinder, könsidentitet och
              så vidare. Jag tror att det vore värdefullt om vi så snart som
              möjligt fick liknande initiativ på andra områden. Jag har nämnt
              sjukvården.
            </seg>
            <seg xml:id="i-9415427c392ada09-0">
              Avslutningsvis, fru talman, har statsrådet naturligtvis helt
              rätt i att kommun- och landstingspolitikerna själva här har ett
              mycket stort ansvar. Statsrådet nämnde att min egen kommun Solna
              ligger hyggligt till. Jag kan dock lova att jag inte tycker att
              vi ligger tillräckligt hyggligt till. I min roll som verksam inom
              kommunföreningen i Solna gör jag naturligtvis vad jag kan för
              att driva utvecklingen framåt.
            </seg>
            <seg xml:id="i-3c724a4618e745d8-0">
              Men jag ser fram emot statsrådets nästa svar och vill passa på
              att tacka för debatten.
            </seg>
          </u>
          <note type="speaker" xml:id="i-b09e096286850f00-0">
            Anf. 191 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-75">
            <seg xml:id="i-e01e491e1ab8d36f-0">
              Fru talman! I den här MR-handlingsplanen har vi också sagt att
              vi ska ha en dialog från regeringens sida med politiska företrädare
              och andra företrädare från kommuner och landsting. Då kanske det
              finns skäl att ha en sådan dialog också med Solna.
            </seg>
            <seg xml:id="i-56cf6837af69fc30-0">
              Martin Andreasson tog också upp skolan. Det är naturligtvis så
              att lagen om förbud mot diskriminering och annan kränkande behandling
              också omfattar diskrimineringsgrunden sexuell läggning.
            </seg>
            <seg xml:id="i-c5a12b4d5ced98e6-0">
              Jag vill avslutningsvis säga att jag tycker att det är viktigt
              att vi går vidare med arbetet för allas lika rättigheter, oberoende
              av sexuell läggning och sexuell identitet.
            </seg>
            <seg xml:id="i-d29e442cf926e055-0">
              Låt mig också säga att jag trots allt är stolt över det arbete
              som utförts. Vi har en HomO. Vi har sett till att homosexuella
              kan prövas för adoption. Vi har partnerskap. Vi har sagt att vi
              ska ha könsneutrala äktenskap. Homofobi har varit ett prioriterat
              området för många, bland annat för Forum för levande historia.
              Skolverket ser nu över läromedlen. Vi ser över kursplanen som
              rör sex och samlevnad. Vi ska se över skyddet för transpersoner
              och så vidare, och så vidare. Det ska alltså inte finnas några
              skäl att tvivla på regeringens ambitioner på dessa områden.
            </seg>
            <seg xml:id="i-dc770f44711e6181-0">
              Jag tycker att det varit en värdefull diskussion med Martin Andreasson
              när det gäller hur vi ska gå vidare i arbetet med att ge fulla
              mänskliga rättigheter åt HBT-personer.
            </seg>
          </u>
          <note xml:id="i-b76b9c8832a118a5-24">
            Överläggningen var härmed avslutad.
          </note>
          <note xml:id="i-fcc46af53b7ccfc5-0">
            27 § Svar på interpellation 2005/06:394 om den sverigefinska
            nationella minoriteten
          </note>
          <note type="speaker" xml:id="i-635e3aa7ea4fba9f-0">
            Anf. 192 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-76">
            <seg xml:id="i-4068cdafc2eed4b5-0">
              Fru talman! Nina Lundström har frågat mig vilka åtgärder jag
              avser att vidta för att förbättra möjligheten för barn med finska
              som modersmål att i egenskap av nationell minoritet kunna delta
              dels i förskoleverksamhet riktad till dessa, dels i skolverksamhet
              som innefattar modersmålsundervisning på finska. Nina Lundström
              har även frågat mig vilka åtgärder jag avser att vidta för att
              förbättra möjligheten för äldre med finska som modersmål att i
              egenskap av nationell minoritet kunna få omsorg och vård utifrån
              deras behov.
            </seg>
            <seg xml:id="i-5ef2a578bcd0c556-0">
              Jag instämmer med Nina Lundström om att det är angeläget att
              den sverigefinska minoriteten kan bevara och utveckla sitt språk
              och sin kultur i Sverige. Det är naturligtvis de enskilda sverigefinnarna
              som väljer på vilket sätt detta ska ske. Stat och kommun har emellertid
              ett ansvar för att skapa förutsättningar för att det finska språket
              och den sverigefinska kulturen även fortsättningsvis kan berika
              vårt land.
            </seg>
            <seg xml:id="i-d91937a332b506d3-0">
              Sedan 2000 gäller den särskilda minoritetsspråkslagstiftningen
              som ger enskilda rätt att bland annat få förskoleverksamhet och
              äldreomsorg helt eller delvis på finska språket. Lagstiftningen
              är begränsad till att gälla i fem kommuner i Norrbotten. En särskild
              utredare, Paavo Vallius, har haft regeringens uppdrag att analysera
              om det finns förutsättningar att utvidga lagstiftningen till att
              gälla även ett område inom Helsingforss- och Mälardalsregionen,
              eftersom det inom detta område bor en särskilt stor grupp sverigefinnar.
              Den särskilde utredaren har bland annat föreslagit att det språkliga
              förvaltningsområdet för finska ska utvidgas, vilket skulle innebära
              utökade möjligheter att få förskoleverksamhet och äldreomsorg
              på finska. Utredarens slutbetänkande remissbehandlas för närvarande.
            </seg>
            <seg xml:id="i-f2cb6cf8969e035a-0">
              Förskoleverksamhet och äldreomsorg i alla delar av Sverige ska
              självklart vara anpassade efter den kulturella mångfald som finns
              i vårt land. I förskolans läroplan framgår det därför att förskolan
              ska sträva efter att varje barn som har ett annat modersmål än
              svenska utvecklar sin kulturella identitet samt sin förmåga att
              kommunicera såväl på svenska som på sitt modersmål. Inom vård
              och omsorg om äldre bör kunskap finnas och hänsyn tas till de
              särskilda behov som personer från de nationella minoriteterna
              kan ha. Kommunerna har här en viktig roll och gör ett gott arbete.
              I detta sammanhang vill jag också nämna att regeringen genomför
              en särskild ekonomisk satsning för att stimulera utvecklingen
              av äldreomsorg i syfte att ytterligare förbättra kvaliteten och
              mångfalden av alternativ i omsorgen för personer med utländsk
              bakgrund och de som tillhör de nationella minoriteterna.
            </seg>
            <seg xml:id="i-6dc637dbda0be2b5-0">
              När det gäller rätten till modersmålsundervisning har Skolverket
              haft regeringens uppdrag att göra en kartläggning av skolsituationen
              för de nationella minoriteterna. Skolverket har även lämnat förslag
              som bland annat innebär att villkoren för modersmålsundervisning
              på finska och jiddisch ska vara desamma som för de övriga tre
              minoritetsspråken. En sådan förändring skulle förbättra möjligheterna
              att få modersmålsundervisning på finska. Förslagen bereds för
              närvarande av Utbildnings- och kulturdepartementet.
            </seg>
            <seg xml:id="i-630e885c8e25a182-0">
              Andra åtgärder har också vidtagits den senaste tiden för att
              stärka finska språkets ställning i Sverige. Från och med i år
              kommer den statliga språkvården att samordnas och förstärkas och
              de nationella minoritetsspråken omfattas av detta. Finska biblioteket
              i Helsingfors får från och med i år statligt ekonomiskt stöd så
              att litteratur på finska även fortsättningsvis ska finnas tillgänglig
              i Sverige. SVT fortsätter att sända nyheter, samhällsprogram,
              barnprogram och dokumentärer på finska. Det dagliga nyhetsprogrammet
              Uutiset belyser förhållanden i Sverige och andra länder ur ett
              sverigefinskt perspektiv. SR Sisuradio ansvarar för såväl rikssändningar
              som regionala och lokala sändningar på finska.
            </seg>
            <seg xml:id="i-b98712d2c8bcd8ec-0">
              Jag anser att det finns förutsättningar redan i dag för dem som
              önskar att bevara och utveckla sitt finska modersmål och sin sverigefinska
              kultur. Dessutom bereds för närvarande förslag som ska förbättra
              dessa förutsättningar ytterligare.
            </seg>
          </u>
          <note type="speaker" xml:id="i-4f3a6ce156b9d027-0">
            Anf. 193 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-8">
            <seg xml:id="i-e9bb7785b7e41725-0">
              Fru talman! Jag vill börja med att tacka för svaret och kanske
              också ge en liten bakgrund till varför jag ställt interpellationen.
            </seg>
            <seg xml:id="i-04198cf3ee39a76e-0">
              Jag har under våren och även förra året gjort ett antal resor
              i Sverige för att bilda mig en egen uppfattning om de nationella
              minoriteterna med tanke på att vi ratificerat Europarådets ramkonvention.
              Det finns också ett lagstöd för de nationella minoriteterna. Jag
              har besökt verksamheter ute i landet, både i södra Sverige, i
              Mälardalen, i den här regionen och på ytterligare några ställen,
              och kan konstatera att vi genom våra riksdagsbehandlingar får
              ett slags bild av hur läget borde vara. Det finns emellertid också
              en annan bild som vi kan se när vi besöker verksamheter ute i
              landet.
            </seg>
            <seg xml:id="i-6660d00b92836c73-0">
              Jag har besökt skolor, förskolor, äldreomsorg samt församlingar;
              församlingarna har en omfattande besöksverksamhet för just sverigefinnarna,
              för den nationella minoriteten. Den bild jag då får är blandad.
              Där finns både sorgesamma inslag och naturligtvis också glädjeämnen.
              En tydlig bild som jag fått är att vi har lång väg kvar att gå
              innan vi nått alla de goda intentioner som vi diskuterar i riksdagen.
              Regeringens utredning har också visat vad som behöver göras.
            </seg>
            <seg xml:id="i-fc386746755bf6ce-0">
              Jag vill i dag passa på att lyfta fram de områden som vi i Folkpartiet
              skrivit motioner om och tagit upp i debatter i riksdagen och som
              jag tror i sak skulle innebära en oerhörd förbättring av de förutsättningar
              som finns. Det gäller bland annat skolans värld. Där kan vi konstatera
              att en sådan enkel sak som att sverigefinnar och andra nationella
              minoriteter ska få information om redan befintlig verksamhet i
              dag inte fungerar så som man skulle önska. Statsrådet var inne
              på att det i dag finns goda förutsättningar, men jag möter föräldrar
              och elever som upplever att de inte får ett sådant bemötande.
            </seg>
            <seg xml:id="i-bf5d96059948691c-0">
              Skolverket gjorde en genomlysning av hur läget ser ut för just
              sverigefinnarna. Den analys som görs i Skolverkets rapport om
              de nationella minoriteterna och deras utbildningssituation visar
              att en del kommuner inte ens är medvetna om att det finns nationella
              minoritetsspråk, att lärare saknar kunskap om minoritetsgrupperna,
              att minoritetsspråken inte syns i samhället, kulturlivet eller
              massmedierna samt att det finns negativa attityder mot minoritetsgrupper.
              Skolverket föreslår därför att kommunerna förbättrar informationen
              om minoriteterna. Utvärderingen kom 2005 och heter Rapport 272
              .
            </seg>
            <seg xml:id="i-716f587a3549a154-0">
              Jag menar att det finns en väldigt dyster bild som handlar om
              överförandet av information till kommunal nivå. Jag hör ofta regeringsföreträdare
              i debatter. Jag har naturligtvis också haft många diskussioner
              med Paavo Vallius och andra om att det ges en bild av att eftersom
              vi fattat beslut i riksdagen och gjort utredningar detta därmed
              också är en allmänt känd kunskap. Jag skulle vilja hävda att bilden
              inte är så ljus när man kommer ut i samhället. En förbättring
              av den situationen anser jag är mycket viktig.
            </seg>
            <seg xml:id="i-7f6c0243cc0c5e47-0">
              Det andra gäller vilka rättigheter man har i ett land, diskussionen
              om förvaltningsområden etcetera. Folkpartiets förslag har varit
              att vi inte kan göra möjligheter och rättigheter beroende av geografin.
              Man måste hitta en långsiktig lösning vad gäller förvaltningsområdet.
              Man ska i egenskap av medborgare och del av en nationell minoritet
              ha möjlighet att få information och tillgång till service. Det
              gäller alltså även på finska. Där menar vi att regeringens utredningsförslag
              inte är tillfyllest. Medan våra förslag avslås fortsätter regeringen
              att driva den tesen.
            </seg>
            <seg xml:id="i-7349e8be132ed56e-0">
              Inom äldreomsorgen kan vi konstatera att det finns många som
              längtar efter möjligheten att kunna välja ett boende där man får
              tillgång till sitt nationella minoritetsspråk. Även där brister
              det. Med tanke på att våra förslag avslås på grund av att man
              inväntar regeringens beredning vill jag fråga: Vilka konkreta
              åtgärder avser regeringen att komma med?
            </seg>
          </u>
          <note type="speaker" xml:id="i-b576b1fb7f0e1fbf-0">
            Anf. 194 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-9">
            <seg xml:id="i-49e483fcb6db904e-0">
              Fru talman! Även jag vill naturligtvis börja med att tacka statsrådet
              för svaret, men jag tycker också att det saknas konkretare besked
              från regeringen i den här debatten om vad man faktiskt kommer
              att göra.
            </seg>
            <seg xml:id="i-0ad2aec7a4371cd9-0">
              Det var en bred enighet i riksdagen förra mandatperioden när
              man beslutade att Sverige äntligen officiellt skulle erkänna att
              vi inte är och aldrig har varit ett etniskt homogent land. Det
              klargörandet satt långt inne. Jämför vi med våra nordiska grannländer
              så vill jag hävda att Sverige har varit väldigt långsamt med att
              våga bryta med myten om att vi en gång i tiden hade ett etniskt
              och språkligt homogent Sverige. Det har vi aldrig haft.
            </seg>
            <seg xml:id="i-a4e9c0d80a11a210-0">
              Just därför är det så viktigt att vi nu ser till att vi gör verklighet
              av de vackra deklarationer som vi gemensamt ställde oss bakom
              när vi erkände våra nationella minoriteter. Den här diskussionen
              tar sikte på möjligheterna för personer som identifierar sig med
              den sverigefinska minoriteten och som talar finska. Det är ganska
              viktigt, tycker jag, att vi naturligtvis ser helheten, men samtidigt
              ser att den sverigefinska gruppen är den ojämförligt största nationella
              minoriteten. Det finns olika uppskattningar. Man talade för några
              år sedan om att det var ca 400 000 personer som på ett eller annat
              sätt kan hänföras till den sverigefinska gruppen. De senaste undersökningarna
              tyder på att antalet personer i Sverige som behärskar finska,
              antingen flytande eller någorlunda, i själva verket är ännu större.
              Oavsett vilken siffra man vill röra sig med är det dock klart
              att den sverigefinska minoriteten är den absolut största. Om inte
              ens medlemmarna i den minoriteten, som ju borde ha de bästa förutsättningarna,
              ser att det har blivit tillräckligt mycket verklighet bakom de
              vackra orden så ger det en fingervisning om hur oerhört långt
              vi har kvar också när det gäller de andra minoriteterna.
            </seg>
            <seg xml:id="i-b88b69537e88dd40-0">
              I likhet med Nina Lundström tror jag att det är viktigt att man
              ser bortom diskussionen om förvaltningsområden. Man kan naturligtvis
              så länge som förvaltningsområdena finns gärna diskutera att de
              ska utökas, men det löser inte den grundläggande frågan att vi
              måste se den sverigefinska minoriteten som en angelägenhet för
              hela Sverige. Det är ett nationellt åtagande där staten också
              har ett ansvar att respektera finansieringsprincipen och vara
              beredd att satsa medel för den nationella minoritetspolitiken.
              Det gör vi i Folkpartiets budgetalternativ. Vi har ett påslag
              på just den budgetposten.
            </seg>
            <seg xml:id="i-73e73c84d50ef56e-0">
              Det är därför jag tror att det är viktigt att föra fram diskussionen
              om till exempel statliga bidrag till resurscentrum för kommuner
              som kan samarbeta om att ge finskspråkig service till invånare
              i de kommuner där det egna befolkningsunderlaget inte är tillräckligt
              stort för att var och en bygger upp sin egen verksamhet.
            </seg>
            <seg xml:id="i-c7685b4570092dce-0">
              Jag tycker också att det är väldigt viktigt att man ser det här
              som en grundfråga om var någonstans makten ska ligga. Jag tror
              att det är väldigt viktigt att så mycket som möjligt av makten
              flyttas från förvaltningarna och myndigheterna till den enskilde.
              Beslutet om möjlighet att införa fristående förskolor härförleden
              var ju ett sådant tydligt exempel som är extra viktigt just för
              dem som vill starta förskolor där man undervisar på både finska
              och svenska eller har någon annan språkprofil. Vi har också Folkpartiets
              förslag om en rättighetslagstiftning också på skolområdet som
              handlar om att om man är ett visst antal elever så ska man ha
              möjlighet att fordra någon form av undervisning på det andra språket
              om det finns en behörig lärare. Det finns alltså mycket som statsrådet
              kan återkomma till.
            </seg>
          </u>
          <note type="speaker" xml:id="i-13acbf4024d07fd6-0">
            Anf. 195 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-77">
            <seg xml:id="i-2fc09120055e0fa6-0">
              Fru talman! Jag tror att både Nina Lundström och Martin Andreasson
              känner till att vi har fått ett ganska omfattande förslag av Paavo
              Vallius. Det gäller att dels titta på en utvidgning av förvaltningsområdet
              för sverigefinnar men också en hel del andra frågor, bland annat
              att titta på ett sydsamiskt förvaltningsområde. Där får vi nu
              in de sista svaren för remissinstanser och håller också på och
              bereder frågan i Regeringskansliet. Att då ställa frågan om att
              konkret, exakt, säga vad vi ska göra tycker jag vore att delvis
              frångå den demokratiska processen.
            </seg>
            <seg xml:id="i-41480b0c17b2a4a3-0">
              Jag ska ändå svara i möjligaste mån på en del av de frågor som
              har ställts. Jag vill börja med att säga att vi naturligtvis har
              gett det här utredningsuppdraget därför att vi ser att det är
              angeläget att pröva om vi inte kan utvidga förvaltningsområdet
              till att också täcka till exempel Helsingfors och Mälardalen,
              där den största delen av sverigefinnarna bor. Vi har ett uppdrag
              till Länsstyrelsen i Norrbotten att se över verksamheten och minoritetsspråkslagarna
              för att se hur detta fullföljs och uppfylls. Där har också länsstyrelsen
              utvecklat ett samarbete tillsammans med Kommunförbundet i Norrbotten
              för att se över situationen. Vi har också från regeringens sida
              anordnat ett antal konferenser jag har själv bevistat några av
              dem där vi har haft samarbete tillsammans med kommunala företrädare.
            </seg>
            <seg xml:id="i-4e447392a7977f9d-0">
              Vi har också gett ett uppdrag till Göteborgs universitet att
              ta fram en handbok för mänskliga rättigheter i kommunal verksamhet.
              Den här handboken innehåller ett särskilt avsnitt som gäller nationella
              minoriteter. Under den föregående debatten med Martin Andreasson
              diskuterade vi också Delegationen för mänskliga rättigheter, som
              också har en viktig uppgift att vara ett stöd för kommunerna när
              det gäller att arbeta med minoritetsfrågor.
            </seg>
            <seg xml:id="i-03b71fcf644ceb8c-0">
              Vi har under de senaste åren också arbetat mycket med Myndigheten
              för skolutveckling när det gäller att förbättra modersmålsundervisningen.
              Bland annat har det satsats inte mindre än 10 miljoner kronor
              på webbportalen Tema modersmål.
            </seg>
            <seg xml:id="i-a6898b405cabd057-0">
              Jag kan fortsätta lite med frågor som ligger i närheten av de
              frågor som här ställdes. En sådan fråga är bland annat satsningen
              på äldreomsorg, där vi i vårpropositionen har avsatt 50 miljoner
              kronor per år 2007 och 2008 just för att stimulera utvecklingen
              av äldreomsorg anpassad för ett mångkulturellt samhälle. Det är
              några exempel på satsningar för att få en bra eller mycket bättre
              minoritetspolitik. Men som jag tror frågeställarna är mycket väl
              medvetna om sker just nu en insamling av remissvar och en beredning
              i Regeringskansliet av de omfattande förslag som Paavo Vallius
              lämnade i sin utredning.
            </seg>
          </u>
          <note type="speaker" xml:id="i-0e4a156f67449338-0">
            Anf. 196 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-9">
            <seg xml:id="i-8d501bd53c5b0e6a-0">
              Fru talman! Jag vill återgå till frågan om förvaltningsområdet.
              Man har mycket att säga i just den här frågeställningen, och tiden
              går fort när man står här framme.
            </seg>
            <seg xml:id="i-a2af8e48856c80eb-0">
              Förvaltningsområdets utvidgning och det här med geografi, som
              jag och Martin Andreasson var inne på, handlar ju också om vilka
              möjligheter man ska ha som boende i Göteborg, Malmö, Trollhättan
              eller andra delar Sverige där man har en väldigt stor del av befolkningen
              som är finsktalande. Jag kan också konstatera att jag inte har
              samma syn på utredningens resultat som statsrådet har av den anledningen
              att utredaren själv, vilket också refererades till i konstitutionsutskottets
              betänkande, också angav att det finns ett bekymmer med att man
              gör den här typen av geografisk avdelning för själva förvaltningsområdet.
              Det här kommer inte att lösa problemet långsiktigt, utan man måste
              egentligen hitta en annan modell. Jag har också uppfattat i debatter
              tidigare i olika sammanhang att det kanske också är så att direktiven
              var väldigt snäva att man var inriktad på att just gå på förvaltningsområdet
              som modell och inte titta på andra lösningar.
            </seg>
            <seg xml:id="i-2c529f9f4537becb-0">
              Jag kan konstatera att när vi i Folkpartiet är ute och debatterar
              det här med att hitta nationella resurscentrum så väcker det väldigt
              mycket sympati. Jag skulle välkomna om regeringen och statsrådet
              kunde tänka om på den punkten, för jag tror att det är en ganska
              smidig och effektiv lösning som förbättrar läget för alla i Sverige.
            </seg>
            <seg xml:id="i-06cdd7b93471382a-0">
              När vi återgår till skolverksamheten kan jag konstatera att det
              är med viss sorg som jag tog del av att vissa minoriteter inte
              fanns medtagna när Utbildnings- och kulturdepartementet gav ett
              uppdrag till Skolverket för att göra en studie av vissa läroböcker.
            </seg>
            <seg xml:id="i-904e2719b74dadde-0">
              Man angav att det skulle göras en översyn av undervisnings- och
              läromedel vad gäller kön, etnisk tillhörighet, religion, trosuppfattning,
              sexuell läggning och funktionshinder. Men där fanns inte nationella
              minoriteter med. Sedan kan man tycka vad man vill om uppdraget
              är bra eller inte, men jag kan konstatera detta.
            </seg>
            <seg xml:id="i-f3ba1c7e7cea86c4-0">
              Varför det? Jo, därför att i april presenterade Antti Ylikiiskilä
              från Högskolan i Dalarna en studie som visar på hur man ser på
              nationella minoriteter i läromedel. Det var en dyster bild. Det
              är sorgligt när det i läromedel står att en finländare med låg
              utbildning dör en våldsam död, använder droger och alkohol, skolkar
              från skolan och slåss men är sportig. Någonting positivt kom på
              slutet där, men det är en sorgesam bild. Antti Ylikiiskilä har
              gjort en studie, den heter Bilden av finska, sverigefinnar, finnar
              och Finland i några läroböcker i svenska och historia . Där kom
              fram just detta direktiv som regeringen gav men som inte innefattar
              det som är ett bekymmer när det gäller läromedel.
            </seg>
            <seg xml:id="i-9b16fa0421a02d55-0">
              I fråga om elevernas möjligheter att ta del i undervisningen
              gäller olika regelverk för olika nationella minoriteter. De som
              är finsktalande har inte samma rättigheter som till exempel samiska
              barn med att få modersmålsundervisning på grund av begränsningar
              i antal elever och också beroende på om man talar språket hemma
              eller inte. Det finns olikheter här.
            </seg>
            <seg xml:id="i-e27a226fcf87c75a-0">
              Mycket av det här tror jag att man skulle kunna lösa. Vi i Folkpartiet
              har inte fått med oss en majoritet, utan man hänvisar till att
              regeringen bereder frågorna. Många av de här frågorna borde man
              kunna lösa och är ganska okomplicerade. Jag menar att vi från
              Folkpartiet verkligen har försökt lyfta fram detta.
            </seg>
            <seg xml:id="i-80d45c998f8af7e4-0">
              Fru talman! Jag vill ta upp en annan aspekt. Vi i Folkpartiet
              är varma förespråkare av friskolor, men jag ska ta upp en fråga
              som även vi i Folkpartiet får fundera över. En av rektorerna på
              en av de friskolor som finns och som just har finsk undervisning
              påtalade att de hellre skulle vilja bli kallade minoritetsskolor,
              därför att det handlar om en nationell minoritet och inte nödvändigtvis
              om ett fristående alternativ. Syftet med deras verksamhet är att
              bära upp den språkliga och kulturella identiteten.
            </seg>
            <seg xml:id="i-521667e7bc5de815-0">
              De här frågeställningarna hoppas jag att kunna få en kommentar
              till. Kan statsrådet och regeringen tänka sig att ompröva? Vi
              i Folkpartiet välkomnar det i så fall varmt.
            </seg>
          </u>
          <note type="speaker" xml:id="i-00b909373f90a5cc-0">
            Anf. 197 MARTIN ANDREASSON (fp):
          </note>
          <u who="martin_andreasson_4972ea" xml:id="i-bc2575785e83cbcf-10">
            <seg xml:id="i-cc381c9d80117b78-0">
              Fru talman! Jag, liksom Nina Lundström, är naturligtvis väl medveten
              om att förslagen i Paavo Vallius utredning remissbehandlas nu
              och är på väg att avslutas. Det handlar inte om att statsrådet
              här och nu ska behöva recensera Vallius förslag, utan här handlar
              det om den principiella ansatsen på hela frågan. Jag tycker att
              det faktiskt vore bra om statsrådet vågade ta tillfället i akt
              att berätta mer principiellt vad det är för angreppssätt man behöver
              ha i de här frågorna.
            </seg>
            <seg xml:id="i-4830214ca4d65946-0">
              Jag tror, och det är också grunden för Folkpartiets politik för
              nationella minoriteter, att det är viktigt att en så stor del
              av makten och inflytandet som möjligt läggs hos den enskilde.
              Förslaget om resurscentrum är en idé för att visa att individer
              ska ha samma möjligheter och samma rätt till information, oavsett
              vilken kommun man råkar bo i. Det intressanta är inte förvaltningsgränserna,
              utan det principiellt viktiga är att de enskilda ska ha samma
              möjligheter att ha inflytande över sitt eget liv.
            </seg>
            <seg xml:id="i-4157ccd7808d0a13-0">
              På samma sätt är det när det gäller möjligheten att inte bara
              försöka övertala sina kommunpolitiker att anordna undervisning
              som är inriktad på att ge eleverna goda kunskaper i både finska
              och svenska utan också att man faktiskt själv som engagerad förälder
              eller pedagog ska kunna organisera sådan verksamhet. På motsvarande
              sätt bör man inom äldreomsorgen få möjlighet att välja en sådan
              verksamhet.
            </seg>
            <seg xml:id="i-a428fe0a179b756f-0">
              Det är därför som vi inom Folkpartiet tror att det är viktigt
              att stärka den individuella rättighetslagstiftningen. I det här
              fallet behöver man nog en stärkt rättighetslagstiftning för den
              enskilde. Jag tycker att statsrådet kan ta tillfället i akt att
              kommentera detta på ett principiellt plan.
            </seg>
          </u>
          <note type="speaker" xml:id="i-d444294cad3dfdb8-0">
            Anf. 198 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-78">
            <seg xml:id="i-26319c01087bf950-0">
              Fru talman! Jag skulle vilja uppmärksamma Nina Lundström på att
              regeringen har gett Statens skolverk i uppdrag att se över läroböcker
              och då särskilt uppmärksamma eventuella uttryck för diskriminering
              och andra former av kränkningar. Det uppdraget ska redovisas senast
              den 31 december 2006. Efter det avser regeringen att överväga
              behov av åtgärder med hänsyn till de resultat som granskningen
              kommer fram till.
            </seg>
            <seg xml:id="i-c391995d7fda2d47-0">
              Den principiella hållningen är väl rätt klar i den lagstiftning
              som gäller nationella minoriteter, att ge ett skydd och ge en
              möjlighet att utveckla sin kultur, att behålla sitt språk och
              utveckla det och föra det vidare som en del av Sverige, en del
              av den svenska historien. Jag kan också nämna att regeringen tillkallade
              i maj en särskild delegation med uppdrag att följa till exempel
              utvecklingen av boendefrågor och också titta på behovet när det
              gäller språkliga minoriteter.
            </seg>
            <seg xml:id="i-4251856054845b90-0">
              I övrigt kommer jag tillbaka till det som jag delvis tog upp
              i början, nämligen att det här nu är under prövning. Jag har precis
              som Nina Lundström haft förmånen att besöka olika skolor, bland
              annat skolan här i Helsingfors, och ser att det finns väldigt
              starka behov att ge ett bra stöd till den sverigefinska minoriteten
              att behålla sitt språk. Det finns en väldig kraft i det som jag
              som integrationsminister ibland talar mig varm för, nämligen att
              bli integrerad i det svenska samhället. Jag kunde höra att på
              den sverigefinska skolan var rastspråket inte alltid finska utan
              ofta svenska. Det finns krafter som rör sig i motsatta riktningar,
              och jag som integrationsminister tycker att det är bra att rastspråket
              på våra skolor är svenska. Men företrädare för den sverigefinska
              minoriteten har naturligtvis rätt i att vi måste lägga stor kraft
              på att försvara möjligheten att föra det finska språket vidare
              i den sverigefinska minoriteten.
            </seg>
          </u>
          <note type="speaker" xml:id="i-83e83f3b547cc852-0">
            Anf. 199 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-3c865b33405ccaa1-10">
            <seg xml:id="i-4c8bea681dc00f66-0">
              Fru talman! Jag inledde med att beskriva den ansats som vi har
              i riksdagen. Oavsett parti och vilka förslag vi lägger fram har
              vi en bild av hur det borde vara, men i verkligheten ser det väldigt
              annorlunda ut. Det känns därför angeläget att lyfta fram de brister
              som finns.
            </seg>
            <seg xml:id="i-8fdc7f467f62e267-0">
              Just när det gäller skolans möjligheter att verka har friskoleverksamheten
              i sig som form faktiskt gjort det möjligt att starta den typen
              av skolor som riktar sig till nationella minoriteter. Samtidigt
              ska vi vara fullt medvetna om att man ofta kämpar i motvind. Med
              tanke på hur skolpengsystemen är utformade och vilka möjligheterna
              är att driva verksamhet är det ofta väldigt tufft.
            </seg>
            <seg xml:id="i-0af48dde075aea65-0">
              I konstitutionsutskottets betänkande där man just diskuterade
              utredningen om rätten till språk anförde majoriteten i utskottet
              att utredningen påtalar att andelen barn i sverigefinska minoriteter
              som deltar i undervisningen på minoritetsspråk drastiskt har minskat
              och att det behövs åtgärder för att förbättra denna negativa trend.
              Man upplever väldigt mycket av motgångar. Det kanske är därför
              som man känner att det är av stor vikt att börja tala om minoritetsskolan
              och inte bara om fristående alternativ. Det finns kommuner som
              är positiva och kommuner som är väldigt negativa. Det påverkar
              förutsättningarna för verksamheten.
            </seg>
            <seg xml:id="i-9d79e9c994cc329e-0">
              Det andra gäller informationsmöjligheten. Trots att det finns
              förskoleverksamhet som riktar sig till finskspråkiga barn får
              man inte information även om det är kommunal verksamhet. Det finns
              många svårigheter med att ta sig till och från skolan, att hitta
              information, mycket av enkla frågor som jag tror kan förbättras
              med en förbättrad information.
            </seg>
            <seg xml:id="i-24964dc4c2c792fb-0">
              Det finns många livsöden, och en äldre kvinna sade följande:
              Vi kom med båten på fredag kväll, och på måndag stod vi på fabriksgolvet.
              Det var aldrig någon chans att lära sig svenska språket, men vi
              har talat om för våra barn hur viktigt det är. Det är inte antingeneller
              utan det är bådeoch.
            </seg>
            <seg xml:id="i-192769371cdf934b-0">
              Jag hoppas att vi får en spännande valdebatt om den sverigefinska
              minoritetens framgångar.
            </seg>
          </u>
          <note type="speaker" xml:id="i-2adad4a3d978c20c-0">
            Anf. 200 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-79">
            <seg xml:id="i-39cd320e4f61f4ed-0">
              Fru talman! Jag ska fatta mig kort. Skolverket har tittat på
              modersmålsundervisningen och kommit med ett förslag om att det
              till skillnad mot tidigare inte ska behöva vara fem personer för
              att man ska få modersmålsundervisning, utan bara en person, oberoende
              av var i landet man bor. Den frågan bereder vi nu inom Utbildningsdepartementet.
              Det är framför allt en kostnadsfråga. Kommunerna ser att de har
              möjlighet att göra detta om de får skälig ersättning.
            </seg>
            <seg xml:id="i-b1c2de63df82d08c-0">
              Vi har haft en del olika synpunkter på friskolorna. Vi har uttryckt
              en oro för att religiösa friskolor nu får carte blanche . Däremot
              ser vi med andra ögon på minoritetsskolor som Nina Lundström uttrycker
              det. Jag ser ett stort behov av att stärka den finska minoritetens
              möjligheter att bevara sin kultur och sitt språk, inte bara för
              dem själva utan för att de så genuint är en del av Sverige, Sveriges
              historia och Sveriges framtid.
            </seg>
          </u>
          <note xml:id="i-b76b9c8832a118a5-25">
            Överläggningen var härmed avslutad.
          </note>
          <note xml:id="i-eabdf33657b94152-0">
            28 § Svar på interpellation 2005/06:401 om kris för det svenska
            civila samhället
          </note>
          <note type="speaker" xml:id="i-d0dfc03c68c398fd-0">
            Anf. 201 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-80">
            <seg xml:id="i-fe970b1199b1ca0d-0">
              Fru talman! Ana Maria Narti har frågat mig vilka åtgärder jag
              avser att initiera för att bekämpa tendenserna till korruption
              som kan iakttas i en stor del av det som vi kallar för samhällets
              frivilliga sektor. Ana Maria Narti har även frågat mig om jag
              kan bidra till en förnyelse av finansieringssystemet för frivilliga
              organisationer, församlingar och andra fristående sammanslutningar.
            </seg>
            <seg xml:id="i-447c1d0e2c625ef8-0">
              Föreningslivet har en väsentlig roll i ett demokratiskt samhälle
              och utgör basen i den demokratiska infrastrukturen. Ett mångfasetterat
              föreningsliv som ger medborgarna möjligheter till deltagande,
              inflytande och delaktighet utgör en grund för demokratins funktionssätt.
              Grundläggande värden i detta sammanhang är föreningarnas självständighet
              och oberoende gentemot det offentliga och det privata.
            </seg>
            <seg xml:id="i-bca83cd81a861cbb-0">
              Vi måste värna självständigheten och den grundlagsfästa föreningsfriheten.
              Att såsom Ana Maria Narti föreslår genomföra en allmän granskning
              av alla organisationer som agerar inom integrationens och antirasismens
              område framstår därför som helt främmande för mig som minister
              ansvarig för folkrörelsefrågor. Jag vänder mig här särskilt mot
              att Ana Maria Narti använder uttryck som att rannsaka eller sanera
              sammanslutningar. Min allmänna uppfattning är att staten i första
              hand ska vara stolt över det föreningsliv vi har i Sverige och
              understryka dess betydelse i större utsträckning, inte att misstänkliggöra
              människors frivilliga insatser.
            </seg>
            <seg xml:id="i-baaddcda11759169-0">
              Det är våra rättsvårdande myndigheter som ska agera om det begås
              brottsliga gärningar inom föreningslivet. Föreningslivet skiljer
              sig inte på denna punkt från samhällets övriga sektorer. Jag har
              fullt förtroende för att rättsväsendet har de verktyg som behövs
              för denna uppgift. Däremot kan, och bör, det ställas krav på föreningar
              som uppbär statligt stöd om att deras verksamheter inte strider
              mot demokratins idéer och att de har en demokratisk uppbyggnad.
              Dessutom aviseras i regeringens andra nationella handlingsplan
              för de mänskliga rättigheterna (skr. 2005/06:95) att möjligheten
              att förena statliga stödåtgärder till föreningslivet med krav
              relaterade till icke-diskriminering ska utredas.
            </seg>
            <seg xml:id="i-93ee6a0a10eee0e0-0">
              Jag delar Ana Maria Nartis oro inför de uppgifter som kommit
              om att allmänna bidrag till föreningslivet i enskilda fall utgått
              på oriktiga grunder. Att kunna säkerställa att bidragsgivning
              inte grundar sig på felaktigheter eller medvetet fusk är viktigt
              i vår strävan att skattemedel inte missbrukas men även viktigt
              för allmänhetens tilltro till de svenska folkrörelserna. Detta
              säkerställande måste dock anpassas efter behov och resurser samt
              kunna beakta såväl föreningslivets rätt till integritet som allmänna
              rättssäkerhetsaspekter. Det är också så att den pågående folkrörelseutredningen
              har i uppdrag att bland annat utreda och eventuellt föreslå generella
              åtgärder kring bidragsgivning till ideella föreningar och jag
              vill avvakta utredningens resultat för att bäst kunna bedöma om
              ytterligare krav bör ställas eller åtgärder vidtas kring bidragsgivning
              för att förhindra att statliga bidrag missbrukas.
            </seg>
            <seg xml:id="i-d84f4d6be3b18870-0">
              I Folkrörelseutredningens uppdrag ingår också att utreda om man
              kan underlätta för föreningarna att finansiera sin verksamhet
              på andra sätt än via bidrag. Vidare har Integrationspolitiska
              kommittén i uppdrag att lämna förslag på utformning av ett framtida
              bidragssystem för organisationer bildade på etnisk grund. Den
              förnyelse av finansieringssystemet som Ana Maria Narti frågar
              om utreds alltså för närvarande.
            </seg>
            <seg xml:id="i-49c469a20b42d217-0">
              Slutligen vill jag framhålla den stora betydelse som föreningslivet
              spelar för att vi ska kunna upprätthålla ett medmänskligt samhälle.
              Vi bör bli ännu bättre på att ta till vara den resurs som föreningslivet
              är i byggandet av vårt framtida samhälle.
            </seg>
          </u>
          <note type="speaker" xml:id="i-0c7ff989f8c3355d-0">
            Anf. 202 ANA MARIA NARTI (fp):
          </note>
          <u who="ana_maria_narti_aaeac7" xml:id="i-959089ad2d40fbcb-0">
            <seg xml:id="i-d064e1afd1f9c735-0">
              Fru talman! Tack statsrådet.
            </seg>
            <seg xml:id="i-4ceae45972b17747-0">
              Anledningen till att skriva en sådan interpellation var att jag
              under ett antal månader var engagerad med att skriva en stor rapport
              om det civila samhället internationellt. Denna rapport för den
              interparlamentariska unionen blev ett mycket givande arbete. Det
              skapade en bild som är samtidigt uppmuntrande och oroande.
            </seg>
            <seg xml:id="i-4c4b999cdc9b66c0-0">
              Den är uppmuntrande därför att det är klart att den starkaste
              skapande kraften i världen i dag är vanliga människors vilja att
              agera, hjälpa varandra och göra stora insatser. Insatserna behövs.
              Jag började skriva strax efter tsunamikatastrofen. Det var självklart
              att den våg av stora insatser som gick över världen behövde belysas.
            </seg>
            <seg xml:id="i-5cc016977da622b7-0">
              När man tittar på vad som händer i Sverige ser man samtidigt
              oroande tecken. Jag har lång erfarenhet av att arbeta tillsammans
              med små grupper i invandrarbefolkningen som vill göra insatser,
              framför allt för att finna en plats i yrkeslivet. Där ser man
              ett mönster. De starka kraftiga traditionella svenska organisationerna
              kan göra mycket stora insatser. De har stora resurser. De är rika.
              Tyvärr, enligt ett känt bibliskt sätt att tala, är det så att
              den som har den får. Den som inte har får ingenting.
            </seg>
            <seg xml:id="i-c5787dee70ff841d-0">
              Den vanliga bilden av den lilla arbetsgruppen som kämpar kring
              eldsjälar för att förbättra situationen är att de knäcks. De lyckas
              några år, men man tar inte vara på resultatet av deras arbete.
              De är för små och slås ut.
            </seg>
            <seg xml:id="i-80ad12bd6fd1879d-0">
              Ett mycket tydligt exempel som statsrådet borde studera är vad
              som har hänt med stödet från EU:s sociala fonder. Under den första
              perioden 19952000 var det ett antal smågrupper som initierade
              och ledde projekt. Det var inte många. Det var 1 % av alla beviljade
              projekt, men det var ett tecken på att människorna själva ville
              lösa sina problem.
            </seg>
            <seg xml:id="i-7b24d899b12658fc-0">
              Nu kan ni leta efter sådana projekt. De stora, rika, tunga och
              traditionella organisationerna plus den offentliga sektorn har
              konkurrerat ut eldsjälarna. Jag tycker att det är en katastrof.
            </seg>
            <seg xml:id="i-3361633ed7dd5b60-0">
              I mitt nästa inlägg kommer jag att tala om varför jag använder
              så starka ord som sanera, granska och rannsaka.
            </seg>
          </u>
          <note type="speaker" xml:id="i-a6c141b835f47bbe-0">
            Anf. 203 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-81">
            <seg xml:id="i-4fd8a566163bb437-0">
              Fru talman! Jag har inte så mycket att säga om det som Ana Maria
              Narti har sagt från talarstolen. Jag delar synen att föreningslivet
              eller det civila samhället är en enormt viktig resurs och skulle
              kunna vara en ännu viktigare resurs, inte minst i integrationsarbetet.
              Därför har vi också avsatt medel till exempel för ömsesidigt mentorskap.
              Det kan låta som något litet. Men när man är ute och träffar människorna
              i dessa projekt där till exempel PRO-are i Salem arbetar tillsammans
              med somalier ser man att man här uppnår resultat med väldigt små
              resurser.
            </seg>
            <seg xml:id="i-da704b2d1185bf73-0">
              Därför arbetar jag också med förslag om att kunna ge uppdrag
              till föreningar att verka som jobbagenter eftersom jag vet att
              en stor brist hos nyanlända är just kontakter på arbetsmarknaden.
              En sådan förening är Mabi, fotbollsklubben i Malmö. Medlemmarna
              hittar via sina föräldrar och sponsorer praktikplatser och anställningar
              för människor som är nyanlända men också för människor som har
              varit arbetslösa under en väldigt lång tid.
            </seg>
            <seg xml:id="i-e6265d38eb179336-0">
              Jag är väldigt glad därför att Helsingforss Arbetarekommun häromveckan
              tog ett beslut om att just ge stöd till jobbagenter inom föreningslivet
              som ska se till att hjälpa inte minst nyanlända med ett bättre
              nätverk.
            </seg>
            <seg xml:id="i-a7d1f428a7eb8157-0">
              Jag nöjer mig med detta så länge och väntar med spänning på Ana
              Maria Nartis förklaring om de starka orden.
            </seg>
          </u>
          <note type="speaker" xml:id="i-98c745750bc2c06b-0">
            Anf. 204 ANA MARIA NARTI (fp):
          </note>
          <u who="ana_maria_narti_aaeac7" xml:id="i-959089ad2d40fbcb-1">
            <seg xml:id="i-109d9d0917bde881-0">
              Fru talman! En annan slutsats av mitt arbete med det civila samhället
              är att det inte finns samma behandling när det gäller myndigheternas
              och de stora tunga organisationernas attityd gentemot dessa organisationer.
              Gäller det till exempel en del av organisationerna som jag har
              en mycket stor kärlek för, de humanitära organisationerna, så
              är de oerhört strängt kontrollerade. Det finns till och med en
              speciell myndighet som systematiskt kontrollerar att de inte använder
              insamlingsmedel på fel sätt. Det är mycket bra. Varför skulle
              vi inte acceptera detta när det gäller ett sådant viktigt arbete?
              Hur skulle vi må om det fanns minsta misstanke att det humanitära
              arbetet är en fasad för oärlig och ohederlig verksamhet?
            </seg>
            <seg xml:id="i-69f81a2c5e91bd3e-0">
              Också småföretag granskas systematiskt och mycket allvarligt
              när det gäller hur de hanterar pengarna.
            </seg>
            <seg xml:id="i-bb39ec9b0d1b0a19-0">
              Men kommer man till ungdomsorganisationer eller till etniska
              organisationer har det inte förekommit tillräckligt med kontroll.
              Därför har jag använt så starka ord i hopp om att kunna väcka
              en självbevarelsedrift hos demokratiska politiker. Vi kan inte
              acceptera korruption och falskspel just i denna sektor.
            </seg>
            <seg xml:id="i-100d5f817a16d284-0">
              Sedan tycker jag att resultatet av otrevliga aktioner som under
              den senaste tiden har diskuterats är ett resultat av ett felaktigt
              finansieringssystem. Jag har mycket länge talat mot bidragssystem.
              Det skapar en ojämlik relation. Den som ger är stor och stark.
              Den som söker är liten och måste be vackert. Varför skapar man
              inte en helt annan relation? Varför skriver man inte ett avtal?
              Ett avtal är alltid en överenskommelse mellan jämlika parter.
              Och om jag inte håller avtalet har jag inte rätt till pengar.
            </seg>
            <seg xml:id="i-543658e65bebeda1-0">
              Om man skrev avtal med dem som i dag är bidragsgivare skulle
              man kunna fokusera på kvaliteten i arbetet och inte på antalet
              medlemmar och inte på det som inte går att räkna.
            </seg>
            <seg xml:id="i-37aad046aebb503c-0">
              Jag tänkte häromdagen på att man krävde pengar från mig från
              församlingen. De ska redovisa hur mycket folk som kommer till
              församlingen och hur många medlemmar som finns i församlingen.
              Jag går själv till den ryska kyrkan därför att de rumänska prästerna
              bråkar så mycket sinsemellan. Jag föredrar därför ett neutralt
              territorium där frid och fred och mycket glädje verkligen kan
              finnas. Den ryska mässan är bland det vackraste som finns.
            </seg>
            <seg xml:id="i-68f413eea3b635a2-0">
              Men hur ska de räkna sina församlingsmedlemmar? En del kanske
              inte kan betala. En del är kanske väldigt fattiga socialbidragstagare.
              Vad ska de göra? Ska de inte kunna gå i kyrkan därför att de inte
              kan betala en medlemsavgift? Jag tycker att det är omöjligt att
              strängt hålla ett register på det. Hade man fokuserat på verksamheten
              så skulle det finnas ett kriterium av en helt annan dignitet.
            </seg>
          </u>
          <note type="speaker" xml:id="i-b342a744298c4254-0">
            Anf. 205 Statsrådet JENS ORBACK (s):
          </note>
          <u who="unknown" xml:id="i-cb4187ca47a2b4cf-82">
            <seg xml:id="i-394c2107dbb4b377-0">
              Fru talman! Ana Maria Narti började med att göra en jämförelse
              med organisationer som samlar in pengar. Där finns ju en stiftelse
              för insamlingskontroll. Det är så att säga en frivillig överenskommelse
              mellan dessa organisationer, och det har vi ingenting emot. Men
              det är ingen statlig utvärdering.
            </seg>
            <seg xml:id="i-64aedfba9651b843-0">
              Jag förstår hur Ana Maria Narti resonerar, men jag håller inte
              med om att staten eller bidragsgivaren kan gå in och sätta en
              kvalitetsstämpel på eller göra en kvalitetsgranskning av det som
              den frivilliga organisationen uträttar. Däremot ska vi vara väldigt
              varsamma i fråga om att föreningar ska bygga sin verksamhet på
              demokratiska grunder.
            </seg>
            <seg xml:id="i-133e61b97ea3ddbf-0">
              Men om Ana Maria Narti till exempel skulle utvärdera kvalitetsarbetet
              i det socialdemokratiska partiet, eller om jag skulle utvärdera
              arbetet i Folkpartiet, eller om jag skulle utvärdera kvaliteten
              i en organisation som jag inte tyckte utförde något viktigt arbete,
              då blir det väldigt svårt att ha den typen av granskning, därför
              att kvalitet på det sättet ligger väldigt nära en subjektiv uppfattning.
              Det handlar om nyansskillnader.
            </seg>
            <seg xml:id="i-306ae8f27a029c7d-0">
              Därmed tycker jag att detta med avtal inte riktigt är i överensstämmelse
              med det fria föreningslivets sätt att verka. Vi ska ge utrymme
              och stöd för det fria föreningslivet, ett föreningsliv som ska
              bygga på en hög grad av integritet.
            </seg>
            <seg xml:id="i-0f805e80d43642f1-0">
              Man kan många gånger se på de föreningar som har hamnat i diskussions-
              och granskningsfållan. Och det är viktigt att man granskar att
              pengarna inte missbrukas om de kommer från staten. Men det är
              sedan också föreningslivet som väljer en ny styrelse och en ny
              vd. Och det är föreningslivet självt som ska styra den inriktningen
              som ska bygga på demokratiska värden.
            </seg>
            <seg xml:id="i-88d500646f1b3bcc-0">
              Däremot finns det socialt företagande som mer närmar sig ett
              avtal, till exempel om en PRO-förening också sköter en del av
              fritidssysselsättningen för pensionärer i ett äldreområde. Då
              närmar vi oss ett avtal där vi också kan titta på hur kvaliteten
              var i detta arbete.
            </seg>
            <seg xml:id="i-65c04312286c6b9e-0">
              Men att staten eller någon annan myndighet ska säga att den föreningen
              eller den organisationen inte bedriver sitt arbete på ett riktigt
              sätt tror jag blir väldigt svårt.
            </seg>
            <seg xml:id="i-7981ce1eda9a4bbb-0">
              Jag vill avsluta det här inlägget med att säga att det förekommer
              ett ofantligt arbete inom de ideella föreningarna. Ersta Sköndal
              har räknat ut att 560 miljoner timmars arbete utförs ideellt.
              Sedan finns det också många som arbetar för en låg ersättning.
              Om man satte en timlön på 100 kr för de 560 miljoner timmarna
              skulle det handla om 56 miljarder kronor. Det stöd som utbetalas
              till föreningslivet blir då bara en bråkdel med hänsyn till allt
              det arbete som utförs ideellt.
            </seg>
            <seg xml:id="i-8a1a81d2065bec1d-0">
              Man har också räknat ut att ungefär 8 % är ideellt arbetade timmar
              av det totala avlönade arbetet i vårt samhälle, så jag kan inte
              nog understryka det viktiga arbete som utförs av vår ideella sektor.
            </seg>
          </u>
          <note type="speaker" xml:id="i-d7e529d8cc84b042-0">
            Anf. 206 ANA MARIA NARTI (fp):
          </note>
          <u who="ana_maria_narti_aaeac7" xml:id="i-959089ad2d40fbcb-2">
            <seg xml:id="i-48277d6ac560e0fd-0">
              Fru talman! Nej, jag har inte sagt att staten eller någon av
              de stora starka aktörerna i samhället ska börja granska kvaliteten
              i arbetet utan att det finns överenskommelser som är mycket tydliga.
              Det gäller hos oss. Vi har de och de verksamheterna, och verksamhet
              kan alltid redovisas. Och detta skulle utgöra ett kriterium för
              det ekonomiska stöd som de frivilliga får, inte antalet medlemmar.
              Det är ett mekaniskt och ytligt sätt att bedöma vad en frivilliggrupp
              åstadkommer. När det kommer ett så konstigt krav som det om minst
              1 000 medlemmar slår man på en gång ut möjligheten för nya grupper
              att bildas och växa fram.
            </seg>
            <seg xml:id="i-f55bd93f94d62fc9-0">
              Kriteriet 1 000 medlemmar är väldigt ofta använt. Demokrati står
              inte att läsa i antalet människor som formellt är anslutna till
              en organisation, utan demokrati har med andan i arbetet att göra.
              Just därför att den är så svår att bedöma är det bättre att ha
              tydliga överenskommelser om vad vår sammanslutning åstadkommer
              i detta samhälle.
            </seg>
            <seg xml:id="i-002e3f8734edcb61-0">
              Det här är bara början på en diskussion. Jag förstår att vi tittar
              på detta från helt olika håll. Jag har varit där nere bland gräsrötterna;
              det är inte ett väldigt vanligt sosseperspektiv på livet.
            </seg>
          </u>
          <note type="speaker" xml:id="i-2922939a7408feac-0">
            Anf. 207 Statsrådet JENS ORBACK (s):
          </note>
          <u who="unknown" next="cont" xml:id="i-abbb5de1d3e497da-3">
            <seg xml:id="i-46f3faa9715851d9-0">
              Fru talman! Om Ana Maria Narti menar att socialdemokratin inte
              har sin utgångspunkt hos gräsrötterna och i folkrörelserna måste
              jag å det skarpaste protestera.
            </seg>
            <seg xml:id="i-12af52d028012ab2-0">
              Jag tycker inte att resonemanget riktigt går ihop för Ana Maria
              Narti. Hon säger att det ska vara medlemsstyrt. Men man kan inte
              se hur många medlemmar man har. Sedan ska man bedöma kvaliteten
              på arbetet.
            </seg>
            <seg xml:id="i-40fc4fb002785136-0">
              Jag tror att det blir väldigt svårt. Bara den här diskussionen,
              där vi ändå försöker närma oss en gemensam hållning, visar att
              det är väldigt svårt att utvärdera en annan rörelses kvalitet.
              Jag tycker att vi ska ha ett stöd som ger en möjlighet att ha
              ett stort och aktivt civilt samhälle och en stor folkrörelseaktivitet.
            </seg>
            <seg xml:id="i-e7e7dad7ea6ce8be-0">
              När det gäller de mer konkreta frågorna har vi just nu en folkrörelseutredning
              som ska presentera generella system för bidragsgivning. Den integrationspolitiska
              parlamentariska kommittén ska också titta på just bidragssystemet
              för föreningar bildade på etnisk grund. I den gruppen sitter också
              representanter för Folkpartiet med, så jag tror att vi kan vara
              säkerställda; den här diskussionen kommer att fortsätta. Kanske
              kan vi göra våra nyansskillnader ännu tydligare när jag får reda
              på vad Ana Maria Narti riktigt menar. I diskussionen än så länge
              ställer jag mig skeptisk till att det ska vara avtalsbaserat och
              till att vi ska kunna mäta den exakta kvaliteten därför att kvaliteten
              på en förenings uppdrag kan man ha väldigt många olika synpunkter
              på.
            </seg>
          </u>
          <note xml:id="i-b76b9c8832a118a5-26">
            Överläggningen var härmed avslutad.
          </note>
          <note xml:id="i-0abb1cbcc437655b-0">
            29 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-1d630f073f3647b8-0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-a4793102059ed177-3">
            <seg xml:id="i-98f82ef80aa73a87-0">
              KOM(2005)275
            </seg>
            <seg xml:id="i-a4d6fece81557539-0">
              Torsten Lindström
            </seg>
          </u>
          <note xml:id="i-a430ae2141da5f7e-0">
            30 § Hänvisning av ärenden till utskott
          </note>
          <note xml:id="i-bceefff0b9bf6200-0">
            Föredrogs och hänvisades
          </note>
          <note xml:id="i-7457632c9225e9e4-0">
            31 § Förnyad bordläggning
          </note>
          <note xml:id="i-e8c136eeac686388-0">
            Föredrogs och bordlades åter
          </note>
          <note xml:id="i-26f6066dfcfa0497-0">
            32 § Bordläggning
          </note>
          <note xml:id="i-d5085aaa8677ba81-0">
            Anmäldes och bordlades
          </note>
          <note xml:id="i-4d1f57cd2d0387da-0">
            33 § Anmälan om frågor för skriftliga svar
          </note>
          <note xml:id="i-621dab7a446c7c8a-0">
            Anmäldes att följande frågor för skriftliga svar framställts
          </note>
          <note xml:id="i-fc24f51a5ee719e8-0">
            den 12 juni
          </note>
          <note xml:id="i-f42328ed44f2ae2f-0">
            Cecilia Widegren
          </note>
          <note xml:id="i-f42328ed44f2ae2f-1">
            Cecilia Widegren
          </note>
          <note xml:id="i-f42328ed44f2ae2f-2">
            Cecilia Widegren
          </note>
          <note xml:id="i-f42328ed44f2ae2f-3">
            Cecilia Widegren
          </note>
          <note xml:id="i-f42328ed44f2ae2f-4">
            Cecilia Widegren
          </note>
          <note xml:id="i-f42328ed44f2ae2f-5">
            Cecilia Widegren
          </note>
          <note xml:id="i-6120590313338d6a-0">
            Per Bill
          </note>
          <note xml:id="i-34a90fa2e05bd4bd-0">
            Marianne Carlström
          </note>
          <note xml:id="i-80e89a06f6ae7518-0">
            Johan Linander
          </note>
          <note xml:id="i-14866d49b093e849-0">
            Tasso Stafilidis
          </note>
          <note xml:id="i-fa0db3a4dd21e81d-0">
            Frågorna redovisas i bilaga som fogats till riksdagens snabbprotokoll
            tisdagen den 3 oktober.
          </note>
          <note xml:id="i-86f3ab14d3a44a07-0">
            34 § Anmälan om skriftliga svar på frågor
          </note>
          <note xml:id="i-89737bb67a71da81-0">
            Anmäldes att skriftliga svar på följande frågor inkommit
          </note>
          <note xml:id="i-6b0f8813d6d4918e-0">
            den 9 juni
          </note>
          <note xml:id="i-932daa849b86d80a-0">
            Martin Andreasson
          </note>
          <note xml:id="i-22a2f1e9ff212349-0">
            Gustav Fridolin
          </note>
          <note xml:id="i-14866d49b093e849-1">
            Tasso Stafilidis
          </note>
          <note xml:id="i-9c0a3340b2e114ba-0">
            Svaren redovisas i bilaga som fogats till riksdagens snabbprotokoll
            tisdagen den 3 oktober.
          </note>
          <note xml:id="i-9dcd38ed29a2c8e8-0">
            35 § Kammaren åtskildes kl. 21.05.
          </note>
          <note xml:id="i-c51465c11d1c5a05-0">
            Förhandlingarna leddes
          </note>
          <note xml:id="i-68a601c761f05845-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
