<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--49</head>
          <docDate when="2005-12-12">2005-12-12</docDate>
        </div>
      </front>
      <body>
        <div>
          <note xml:id="i-ff47b5cee60b7559-0">
            ﻿
          </note>
          <note xml:id="i-be416f8d45b8e531-0">
            Riksdagens protokoll
          </note>
          <note xml:id="i-51f8cfbdb19d96e1-0">
            2005/06:49
          </note>
          <note xml:id="i-8c9a6bbfbfe7f2d4-0" type="date">
            Måndagen den 12 december
          </note>
          <note xml:id="i-57b0fd9149982dea-0">
            Kl. 09:00 - 16:23
          </note>
          <note xml:id="i-9544dac99ec752dc-0">
            1 § Justering av protokoll
          </note>
          <note xml:id="i-b5ff0fa5163f0ada-0">
            Justerades protokollen för den 5 och 6 december.
          </note>
          <note xml:id="i-6623200b7e768694-0">
            2 § Allmän miljö- och naturvård
          </note>
          <note xml:id="i-e7cc9010f3d99f99-0">
            Föredrogs
          </note>
          <note type="speaker" xml:id="i-d8aa298d33894fb7-0">
            Anf. 1 CATHARINA ELMSÄTER-SVÄRD (m):
          </note>
          <u who="catharina_elmsater-svard_2bd47c" xml:id="i-5dab92b6e35580c6-0">
            <seg xml:id="i-e6d3d932f6cf51c5-0">
              Fru talman! Så är det dags för miljö- och jordbruksutskottets
              långa dag, då vi ska debattera två betänkanden, varav det om miljö
              är det första, för att sedan avsluta i trevlig samvaro med kalas
              och sång. Det är så vi lägger upp vår julavslutning.
            </seg>
            <seg xml:id="i-51eb6249ed614f62-0">
              Fru talman! När det gäller de ekonomiska ramarna för våra olika
              utgiftsområden i riksdagen fastställdes de redan den 23 november
              ett beslut som togs av regeringen och dess stödpartier. Naturligtvis
              hade vi moderater en annan uppfattning om hur politiken för ekonomin
              skulle se ut för de kommande åren. Ni som läser detta budgetbetänkande
              för dagens debatt, MJU1, kan då också förstå att vi inte deltog
              i detta beslut i utskottet och att vi har ett särskilt yttrande
              i betänkandet som finns på s. 41.
            </seg>
            <seg xml:id="i-1cd1e1f74ceac407-0">
              Vår generella utgångspunkt för en god politik är att människor
              måste kunna få känna större frihet över sin vardag. Med kunskap
              och egen makt är de också beredda att ta ansvar. Det är inte minst
              viktigt när det gäller arbetet för en god miljö både i den egna
              vardagen, i arbetet och i skolan, men också för den som finns
              runtomkring i naturen. En hållbar utveckling måste därför bygga
              på en balans mellan det ekonomiska, det sociala och det miljömässiga.
              Jag anser att regeringen har tappat den balansen.
            </seg>
            <seg xml:id="i-94422b04d6d8b0d5-0">
              Fru talman! Därför är det oerhört viktigt att arbetslinjen återupprättas
              i svensk politik liksom att bidragsberoendet och utanförskapet
              bryts. Vi har därför i vår budget satsat på skattesänkningar för
              att få fler människor i arbete och så att fler kan leva på sin
              lön.
            </seg>
            <seg xml:id="i-fda11c7a4268ee98-0">
              Dessutom har vi satsat på kärnuppgifter inom sjukvården för att
              människor ska få vård och i tid, på rättstryggheten för att människor
              har rätt till en trygg vardag liksom på en skola och en forskning
              som verkligen ger kunskap och framtidstro.
            </seg>
            <seg xml:id="i-f455c2aa96fcb5c1-0">
              Jag tror att det är just kunniga och engagerade människor som
              har en god ekonomi och en bra social situation som orkar och vill
              ta ansvar för vår miljö, både lokalt och globalt. Staten behöver
              inte göra allt och ska inte heller göra det. Däremot måste den
              kanske ibland ta vid där enskilda inte mäktar med liksom ha det
              övergripande ansvaret för miljöforskning, miljöövervakning och
              viss lagstiftning.
            </seg>
            <seg xml:id="i-62d111afa28ab330-0">
              Fru talman! I takt med att valrörelsen närmar sig är det naturligt
              att majoriteten ska känna flåset av oppositionen i nacken. I dessa
              tider, då den socialdemokratiska majoriteten är alltmer skör och
              splittrad, är det lätt att tro att de i dagens debatt kommer att
              påstå att oppositionen brister i samordning. Det är egentligen
              är rätt märkligt. Regeringen har redan själv tydligt visat att
              just miljöpolitiken för den är rätt splittrad, så den debatten
              kan vi lägga åt sidan i dag.
            </seg>
            <seg xml:id="i-79b413db63e4e54d-0">
              Däremot, fru talman, skulle det kunna vara lätt att chockas över
              den moderata miljöbudgeten. Det är drygt 1 miljard som tas från
              ett redan i jämförelse litet anslag, men då har man enbart stirrat
              sig blind på tabellerna och noterat tre stora minustecken bland
              kontona i utgiftsområdet. Jag tänkte därför lite närmare berätta
              om just dessa tre minus.
            </seg>
            <seg xml:id="i-b0c31b6377fb037d-0">
              Vi värnar och tror på äganderätten. Vi tror att människor vårdar
              det de äger. Därför har också många värden uppstått för oss alla.
              Just därför har vi varit konsekvent negativa till regeringens
              ivriga marksocialisering. Att köpa in mark till staten från enskilda
              i tron att staten bättre sköter mark och skog anser vi vara direkt
              felaktigt, i synnerhet om det gäller som en generell regel.
            </seg>
            <seg xml:id="i-fe3f22cfbe630d2c-0">
              Därför har vi dragit ned på kontot för biologisk mångfald. Det
              är närmare 1 miljard kronor som Socialdemokraterna vill socialisera
              mark för. Det säger vi nej till. Vi vill i stället att de marker
              som måste beröras ska gå under skötselavtal. På kontot finns ändå
              pengar kvar som ska räcka till kalkning, vattenområden och skötsel
              med mera.
            </seg>
            <seg xml:id="i-e7ae40aec19cd07f-0">
              Dessutom, fru talman, är det viktigt att sanera förorenad mark.
              Ändå har vi tagit bort en del även av det anslaget. Vi har saktat
              av takten må vara ekonomiskt tänkt, men vi klarar den akuta situationen
              och lite till. Även regeringen har tidigare nyttjat detta konto
              för olika omprioriteringar, och denna gång har vi också gjort
              det.
            </seg>
            <seg xml:id="i-f7fda54ec33e0890-0">
              När det gäller det tredje av våra minus, stöd till klimatinvesteringar,
              har vi inte delat regeringens positiva omdömen om de kommunala
              projekt som fått pengar. Det är skälet till att vi tar bort dessa
              medel i budgeten. I Sverige finns en lång erfarenhet av statligt
              stödda investeringar, som utan tillskott av ytterligare offentliga
              medel har visat sig ha rätt kort livslängd. Investeringar bör
              därför ske på marknadsmässiga grunder.
            </seg>
            <seg xml:id="i-03fd69d1c91843f0-0">
              Detta var tre minus från den moderata miljöbudgeten utan att
              miljön tar skada. Dessa har givit desto fler och större plus i
              den totala budget som vi moderater har lagt, en budget som i stort
              också är ett samspel i en allians för ett bättre Sverige. Det
              kommer att vara en enad allians som ber om väljarnas stöd i valet
              2006 på en politik som är bättre både för människor och för miljö.
            </seg>
          </u>
          <note type="speaker" xml:id="i-9d802b71abdfa5af-0">
            Anf. 2 MARIE WAHLGREN (fp):
          </note>
          <u who="marie_wahlgren_e7505d" xml:id="i-cf5cdbaaf7163c5e-0">
            <seg xml:id="i-17f1d0da62850060-0">
              Fru talman! Vi lever på ett mycket litet klot i ett oändligt
              universum. Kanske finns det miljoner liknande planeter som vår
              därute. Kanske är vi den enda där liv har uppstått och utvecklats.
              När man ser bilder på jorden från rymden slås man av hennes skönhet
              men också av hennes skörhet.
            </seg>
            <seg xml:id="i-743b86c6b3242baa-0">
              Det ställer extra stora krav på oss som arbetar med miljöpolitik.
              Vi ska vara planetens vakthundar, så att människan inte genom
              sitt oförstånd och sin okunskap stör den känsliga balans som gör
              att liv finns på jorden och som gör att det finns en dräglig miljö
              för alla dem som lever här och nu men också för dem som kommer
              efter oss. Klimatfrågan är kanske den miljöfråga där detta blir
              allra mest uppenbart.
            </seg>
            <seg xml:id="i-aaaadc3563cf78a1-0">
              Därför är det glädjande att konferensen i Montreal gav en enad
              värld i arbetet framåt. Men det är också oroande att man inte
              tog större steg och att USA fortfarande bromsar arbetet.
            </seg>
            <seg xml:id="i-e2f39d88fcdf8cc9-0">
              Klimatfrågan visar hur viktigt det internationella samarbetet
              är, men den är också ett exempel på att det finns mycket att göra
              här hemma. Folkpartiet tror på förutsägbarhet i de styrmedel som
              används för att få ett bättre klimat. Därför tror vi på ett system
              med handel med utsläppsrätter för koldioxid. Därför anser vi att
              det är rimligt att ha avgifter på koldioxidutsläpp. Därför accepterar
              vi en miljöavgift på flyget. Men det är också därför vi är emot
              de så kallade Klimppengarna.
            </seg>
            <seg xml:id="i-08770746055a8e24-0">
              Kommunerna är en mycket viktig partner i arbetet för en bättre
              miljö och för ett bättre klimat. Men det måste bli en del av vardagen
              för kommunerna att arbeta med klimatfrågan. Man kan inte göra
              det bara när det regnar ned Klimppengar från staten. Risken är
              nämligen då att man gör det som man får pengar för och inte det
              som är viktigast, att man gör åtgärder när och om man får pengar,
              inte när det är lämpligast.
            </seg>
            <seg xml:id="i-bd637283cddd483e-0">
              Folkpartiet vill se att klimatarbetet blir en del av den kommunala
              vardagen. Vi öronmärker därför pengar i vår budget till åtgärder
              för att underlätta just det arbetet.
            </seg>
            <seg xml:id="i-eb8cb5d3556e386d-0">
              Fru talman! Om klimatfrågan är den globalt viktigaste miljöfrågan
              så är tillståndet i Östersjön den viktigaste frågan i vårt närområde.
              Folkpartiet föreslår ett antal åtgärder i vår alternativbudget
              när det gäller Östersjön.
            </seg>
            <seg xml:id="i-b42f221d5ddfe992-0">
              För det första vill vi att minst hälften av de utökningar som
              går till förstärkning av biologisk mångfald just går till havsmiljöarbete.
              Det kan gälla arbete med marina reservat men också arbete på land,
              till exempel anläggning av våtmarker. Andra åtgärder som vi föreslår
              är att inrätta ett särskilt Östersjökonto. Till en början vill
              vi att resurserna går till att förbättra säkerheten när det gäller
              olja och andra farliga transporter till havs, men det finns naturligtvis
              mycket mer att göra framöver. För det tredje vill vi ytterligare
              stärka samarbetet med våra grannländer när det gäller bland annat
              havsmiljöarbetet. Vi utökar därför anslagen till det som heter
              internationellt samarbete.
            </seg>
            <seg xml:id="i-ff0ce7f7dcc119dc-0">
              Fru talman! För några veckor sedan tog vi i den här kammaren
              ett beslut om att inrätta en hållbarhetskommission, en kommission
              som likt tsunamikommissionen består av fristående aktörer och
              som kanske därför har möjlighet att se våra uppbyggda strukturer
              inom miljöområdet med fräscha och kritiska ögon. Jag ska inte
              sticka under stol med att det kändes som en ganska så stor seger
              för oss alla men kanske framför allt för min kollega Sverker Thorén
              som arbetat flitigt med den här frågan länge.
            </seg>
            <seg xml:id="i-e4b2af5edbb87c5b-0">
              Nu gäller det att fylla kommissionens arbete med innehåll. Folkpartiet
              vill att man börjar med att se över strukturerna när det gäller
              havsmiljöarbetet. Vi vill också lägga resurser till kommissionen
              och har därför gjort det i vår budget. Resurser till en sådan
              här kommissions arbete kan naturligtvis tas från olika ställen
              i en budgetpost. Min fråga till representanter för majoriteten
              blir nu: Vilka åtgärder ämnar majoriteten vidta för att genomföra
              riksdagens beslut om en kommission?
            </seg>
            <seg xml:id="i-7327e5aa8a0dfe3c-0">
              Fru talman! Sist men inte minst: Miljöarbete är ofta beroende
              av ett folkligt stöd och en folklig förankring. Opinionsbildning
              är därför en oerhört viktig del av miljöarbetet. Men på den sista
              tiden i Sverige har alltför mycket opinionsbildning flyttats från
              politiker, frivilligorganisationer och enskilda debattörer till
              myndigheter. Det är inte rimligt. Vi ska inte ha en statsåsikt
              i ett demokratiskt land. Därför vill Folkpartiet flytta resurser
              från myndigheternas opinionsbildning till frivilligorganisationer.
            </seg>
            <seg xml:id="i-5fa85bef85904257-0">
              Fru talman! Jag delar inte alltid SNF:s och Greenpeaces åsikter,
              men de, tillsammans med de andra miljöorganisationerna, utgör
              en oerhört viktig del av en engagerad demokrati. Jag delar inte
              heller alltid mina kolleger i utskottets åsikter, men de är också
              en viktig del av demokratin och debatten, och dessutom är det
              väldigt trevliga kolleger. Därför vill jag passa på att önska
              alla en god jul.
            </seg>
          </u>
          <note type="speaker" xml:id="i-b749e066718b1a7e-0">
            Anf. 3 SVEN GUNNAR PERSSON (kd):
          </note>
          <u who="sven_gunnar_persson_722099" next="cont" xml:id="i-796ab66dba8a18a9-0">
            <seg xml:id="i-c5686fbaf4f59ae4-0">
              Fru talman! Vi är ett stenblock som roterar runt en gyllene sol.
              Vi är miljarder barn sammanvävda med varandra. När jag hör om
              hålen i atmosfären väller salta strömmar fram i mina ögon. Vi
              bestiger de högsta berg. Vi får öken att blomma. Vi är så uppfinningsrika
              och geniala. Vi kan gå på månen. Men när jag hör om hur skogarna
              försvinner väller salta strömmar fram i mina ögon. Jag har levt
              för kärlek, men det räcker inte längre. För jorden jag älskar
              är döende, och jag gråter. Vi utforskar djupaste oceaner, sänder
              foton från Mars. Vi är så hänförda av hur smarta vi är. Varför
              ska då ett endaste barn behöva gråta av hunger? Salta strömmar
              väller fram i mina ögon.
            </seg>
          </u>
          <note xml:id="i-2933d20b253a00f3-0">
            Orden, väldigt fritt översatta, kommer från Julian Lennon, John
            och Yokos son, i sången Saltwater . Jag hörde den i en minneskonsert
            i Nicolaikyrkan i Örebro i fredags med anledning av att det var
            25 år sedan John Lennon mördades.
          </note>
          <u who="sven_gunnar_persson_722099" prev="cont" xml:id="i-623c85bb1025d19c-0">
            <seg xml:id="i-66bc192b27ecf403-0">
              Alla tårar som fälls och borde fällas över mänskliga brister
              och misslyckanden när det gäller situationen i världen skulle
              säkert kunna dränka oss alla. Men Johns och Julians, dina och
              mina tårar kan också dämmas upp och kanaliseras för att ge kraft
              och energi i arbetet för en bättre miljö och en bättre värld.
            </seg>
            <seg xml:id="i-cfe53115a061d85a-0">
              Fru talman! Jag vill se vårt bidrag genom budgeten på utgiftsområde
              20 Allmän miljö- och naturvård som ett litet men viktigt uppdämningsarbete,
              en form av energigenerering som ger oss en hel del möjligheter.
              Partierna har ju sinsemellan lite olika inriktning och praktiska
              lösningar, men i fråga om mål och inriktning är vi ganska samstämmiga.
              Vi vill alla vara en del av lösningen för att till nästa generation
              kunna lämna över ett samhälle där de stora miljöproblemen i Sverige
              är lösta, allt enligt det övergripande miljöpolitiska mål som
              det råder enighet om.
            </seg>
            <seg xml:id="i-70c4ff52924c5345-0">
              Då Kristdemokraternas förslag till ramar för utgiftsområdet redan
              har fallit har det inte funnits möjlighet för oss att reservera
              oss i anslagsfrågorna. Vår politik finns därför beskriven i ett
              särskilt yttrande som återfinns i betänkandet. Låt mig ändå lyfta
              fram ett par områden.
            </seg>
            <seg xml:id="i-dce8a015cba1b6c4-0">
              Fru talman! Hittills har statens kostnader för efterbehandling
              av förorenade områden varit ca 2 miljarder kronor. För att åtgärda
              de mest angelägna objekten kommer det enligt Naturvårdsverkets
              uppskattning att behövas ytterligare 45 miljarder kronor. Man
              bedömer att för 2005 kommer endast hälften av det mål som satts
              upp när det gäller att påbörja de mest prioriterade områdena att
              nås. Det står också nu klart att det finns många fler förorenade
              områden än man trodde när delmålen för området formulerades.
            </seg>
            <seg xml:id="i-95fb9ca976d7bc73-0">
              Kristdemokraterna vill öka ambitionerna och anslå mer pengar
              till saneringsarbetet. Vi tycker också att det är viktigt att
              den så kallade tioprocentsregeln för kommunernas kostnadsansvar
              avskaffas för att arbetet ska kunna bedrivas med full kraft.
            </seg>
            <seg xml:id="i-be24b9e4c82bcf14-0">
              Jag vill i sammanhanget yrka bifall till den enda reservation
              som finns till detta betänkande och som tar upp just frågan om
              tioprocentsregeln.
            </seg>
            <seg xml:id="i-7b612f684067bebc-0">
              Även när det gäller det så kallade klimatinvesteringsstödet,
              Klimp, menar vi att regeringens ambitioner är otillräckliga. Regeringen
              anslår 350 miljoner kronor för dessa åtgärder. Ansökningar finns
              för över 1 miljard, 1,3 miljarder kronor, som tillsammans med
              egenfinansiering skulle ge miljöinvesteringar på närmare 5 miljarder
              kronor, runtom i kommunerna framför allt men även i regioner och
              landsting. Därmed skulle en uppskattad minskning av utsläppen
              av växthusgaser kunna komma till stånd med 1,8 miljoner ton.
            </seg>
            <seg xml:id="i-8c953253a06ee4ad-0">
              Fru talman! I morgon samlas ministrar från EU-länderna med ambitionen
              att slutföra förhandlingarna om den nya kemikaliepolitiken Reach.
              I Montreal har ministrar från världens alla hörn förhandlat om
              klimatfrågorna.
            </seg>
            <seg xml:id="i-2095d2c94ed6002c-0">
              Sverige är en oskiljbar del av en global värld där vi alla är
              gränslöst beroende av varandra. Vi kan göra mycket lokalt, regionalt
              och nationellt. De stora miljöproblemen, frågorna om att hejda
              växthuseffekten och arbetet för en miljö med färre gifter och
              mindre giftighet kan inte föras framåt utan internationella överenskommelser.
            </seg>
            <seg xml:id="i-af977f205512ebbe-0">
              Trots min djupa oro över att ambitionen och viljan inte är tillräcklig
              runt förhandlingsborden i Bryssel, Montreal eller var möbeln än
              är placerad är detta den väg vi måste färdas för att komma framåt.
            </seg>
          </u>
          <note type="speaker" xml:id="i-c3bbbfc51b4325ac-0">
            Anf. 4 KJELL-ERIK KARLSSON (v):
          </note>
          <u who="kjell-erik_karlsson_dee3bc" xml:id="i-ec5e11a80c50e775-0">
            <seg xml:id="i-8bab7c8065d058e5-0">
              Fru talman! Som vi alla vet har vi bara ett jordklot, det klot
              som vi alla lever av och på, och det klotets naturresurser är
              vi beroende av. Det är naturresurser som ska räcka till alla och
              som ska användas på ett uthålligt och hållbart sätt. Då gäller
              det att vara rädd om vårt enda jordklot och se till att dess överlevnad
              och utveckling sker på ett hållbart sätt.
            </seg>
            <seg xml:id="i-5f99e9cadea4764a-0">
              Grunden för Vänsterpartiets politiska arbete utgår ifrån att
              det bara finns ett jordklot och att de gemensamma resurserna nu
              snabbt håller på att förbrukas bland annat genom rovdrift.
            </seg>
            <seg xml:id="i-bdaac1e68fd31aff-0">
              En omfattande och reell miljöomställning måste därför nu både
              påbörjas och fullföljas på många områden och grunden måste läggas
              för en ekologiskt hållbar utveckling. Vi får inte vänta med de
              så kallade gröna gavlarna på folkhemmet. Vi behöver inte bara
              gröna gavlar, vi behöver åtgärder och resurser så att vi kan få
              även långsidorna och taket gröna på vårt folkhem. Vi behöver även
              fylla folkhemmet med de gröna tankarna och åtgärderna.
            </seg>
            <seg xml:id="i-c188894e01843878-0">
              I det har vi alla ett gemensamt uppdrag där olika aktörer måste
              ta sitt ansvar. Det är vi politiker här i riksdagen och även på
              andra politiska nivåer som ska ta vårt ansvar för resurstilldelningen.
              Även myndigheter, länsstyrelser, kommuner, organisationer, näringsliv
              och enskilda ja alla måste ta sitt ansvar för framtidens hållbarhet
              och överlevnadsmöjligheter.
            </seg>
            <seg xml:id="i-f9d2e9bc5396f440-0">
              Redovisningen av miljöpolitikens inriktning och resultatbedömning
              har Vänsterpartiet tillsammans med regeringen och Miljöpartiet
              klarlagt i budgetpropositionen, och vi står bakom den. Vänsterpartiet
              och regeringen har även tillsammans tagit fram nya miljömål, en
              miljömålsproposition som vi redan behandlat här i kammaren. Jag
              går inte in direkt på målen eftersom vi redan har behandlat dem.
            </seg>
            <seg xml:id="i-e2b72dfce31201de-0">
              Det är mycket som behöver göras för att man ska lyckas på miljöområdet.
              Framför allt behövs en vilja, inte bara i ord utan även i handling,
              från oss alla, alltså både från er och från oss. Ska vi nå resultat
              måste vi alla dra vårt strå till stacken. Om det ska bli en stack
              som kan klara påfrestningarna krävs det resurser, organisation
              och planering. Det behövs politiska beslut, men även myndigheter
              och organisationer som tar sitt sektorsansvar på allvar.
            </seg>
            <seg xml:id="i-d99eef859b7cfafe-0">
              Fru talman! I detta betänkande på utgiftsområde 20 som berör
              allmän miljö- och naturvård i budgetsammanhang omfattar utgiftsområde
              20 nästan 4,6 miljarder kronor. Det är en ökning sedan budgeten
              2003 på över 1,2 miljarder, eller en ökning med 37 %. Det är en
              inriktning som man kan vara stolt över även om man kanske inte
              är nöjd. Däremot verkar det som om Moderaterna tycker att det
              satsas för mycket på miljöområdet eftersom de på utgiftsområde
              20 skär ned anslaget med över 34 %, eller närmare 1,6 miljarder.
            </seg>
            <seg xml:id="i-1f240ab8caaf8717-0">
              Vi har i landet många förorenade områden som behöver saneras.
              Det är föroreningar som oftast olika näringsidkare förorsakat
              under årens lopp och inte rensat upp efter sig. På det anslaget
              vill Moderaterna skära ned med närmare 60 % eller över 300 miljoner.
              Kristdemokraterna vill däremot plussa på det anslaget med 50 miljoner.
            </seg>
            <seg xml:id="i-beff2bafb08ed95b-0">
              På miljöforskningen vill Kristdemokraterna öka anslaget med 35
              %, men där står de ensamma i den så kallade alliansen. De andra
              i alliansen nöjer sig med samarbetspartiernas anslagsnivå.
            </seg>
            <seg xml:id="i-b8c6840c52e1f12b-0">
              Vi står nu inför arbetet att formulera en ny klimatpolitik. Sverige
              ligger i fronten på detta område, och ska så göra, anser Vänsterpartiet.
              Sverige har möjligheterna och resurserna att göra det.
            </seg>
            <seg xml:id="i-08e61f7fc7382a7c-0">
              Vi håller på att skaffa oss de medel och resurser som behövs
              för att nå en åtgärdsnivå och utsläppsnivå av växthusgaser som
              kan förändra våra utsläpp till en nivå som är bättre än den nuvarande
              situationen en situation som leder oss mot en katastrof om inget
              görs.
            </seg>
            <seg xml:id="i-6d42a17fadf91474-0">
              I detta sammanhang är det intressant att läsa i budgetmotioner
              och i detta betänkande, MJU1, att alliansens majoritet vill skära
              ned anslaget för klimatinvesteringar med 100 %. Alliansen är inte
              enig och därför kanske man ska ge en eloge till Kristdemokraterna
              som säger sig ta klimatsituationen på allvar och därmed vill öka
              på anslaget i sin budgetmotion för klimatinvesteringar med ca
              15 %. Samtidigt vill Kristdemokraterna dock halvera momsen på
              drivmedel vilket betyder att man vill stimulera bilkörandet med
              5,4 miljarder per år och därmed öka utsläppen.
            </seg>
            <seg xml:id="i-d7664f4f34092fb0-0">
              Ett annat område som är viktigt är biologisk mångfald. Granskar
              vi betänkandet ur anslagssynpunkt på biologisk mångfald finner
              vi att Moderaterna vill minska anslaget med 45 %, Kristdemokraterna
              vill minska det med 33 % och Centern med 15 %. Vad vill Folkpartiet?
              Jo, de tycker att samarbetspartiernas anslagsnivå är bra.
            </seg>
            <seg xml:id="i-a4d727a425c428b4-0">
              Fru talman! Alliansen spretar budgetmässigt och har därigenom
              ingen gemensam miljöpolitik. Det är min slutsats. Det skiljer
              över 1,6 miljarder, eller 54 %, mellan allianspartiernas budgetar.
            </seg>
            <seg xml:id="i-84486d089f9b95f0-0">
              Fru talman! Till sist vill jag nämna att i detta betänkande har
              Vänsterpartiet ett särskilt yttrande som rör ambitionstakten i
              marksaneringsarbetet, där vi anser att det går för sakta.
            </seg>
          </u>
          <note xml:id="i-8267d59ffab3a487-0">
            Slutligen yrkar jag bifall till utskottets förslag i betänkande
            MJU1.
          </note>
          <note type="speaker" xml:id="i-9981eded46c1a6eb-0">
            Anf. 5 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-5dab92b6e35580c6-1">
            <seg xml:id="i-9a949a6de1b476d8-0">
              Fru talman! Det blev som jag trodde. Någon lät sig chockas över
              siffrorna de tre stora minus som jag tog upp i mitt anförande
              och omsatte i ganska höga procent. Det var just det som Kjell-Erik
              Karlsson också gjorde. Han pekar på siffrorna och tror att de
              ska leda till en betydligt sämre miljö. Dessutom försöker han
              peta ut Moderaterna tillsammans med de övriga och säger att alliansen
              spretar och inte är enig.
            </seg>
            <seg xml:id="i-cb2f149163ecc9f8-0">
              Det är precis det som man skulle kunna tro om man bara tittar
              på de siffror som finns på det här utgiftsområdet. Men det är
              inte så.
            </seg>
            <seg xml:id="i-b9703e4539b5a504-0">
              Jag vill fråga Kjell-Erik Karlsson: På vilket sätt kommer miljön
              att bli bättre och värnas och vårdas mer enbart beroende på att
              staten köper in mark från enskilda markägare som i generation
              efter generation har lagt ned själ och hjärta för att vårda och
              sköta? På vilket sätt kommer miljön att bli bättre av att staten
              går in och blir ägare?
            </seg>
          </u>
          <note type="speaker" xml:id="i-ba52e215e61322c0-0">
            Anf. 6 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-1">
            <seg xml:id="i-4de3346ca73bedbd-0">
              Fru talman! Man har gjort olika typer av inventering av bevaransvärda
              skogsmarker. Där man har sett att det finns skyddsvärd skog har
              många privata skogsägare ofta börjat avverka innan man hinner
              skydda områdena. Det är viktigt att staten satsar på att köpa
              in dessa marker för att vi ska ha långsiktigt skyddade skogsmarker.
            </seg>
          </u>
          <note type="speaker" xml:id="i-7b779f776aadb041-0">
            Anf. 7 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-5dab92b6e35580c6-2">
            <seg xml:id="i-3a9b947c7d404c13-0">
              Fru talman! Jag tycker att det är ganska talande. Vi som känner
              till historien känner också till hur det såg ut på andra sidan
              Östersjön där kommunismen såg till att socialisera så mycket som
              möjligt och staten ansåg att man var bäst som ägare. Vi har också
              facit i hand på hur rovdriften fullkomligt ödelade allt vad miljö
              heter. Där togs nämligen inte ansvar. Allas ansvar var helt plötsligt
              ingens ansvar.
            </seg>
            <seg xml:id="i-d08a05ac629cf59f-0">
              Jag kan förvisso förstå, fru talman, Kjell-Erik Karlssons oro
              över marker runtomkring med fina skogar och bra miljövärden om
              människor inte tar det här ansvaret. Min uppfattning är dock att
              det är just de personer och familjer som med själ och hjärta har
              ägt och vårdat sina marker som har sett till att dessa värden
              har uppkommit. Jag tycker att det är synd att inte fortsätta att
              förlita sig på dem och till exempel låta mer av skötselavtal komma
              till stånd i stället för att man ska gå före och köpa in marken
              av dessa personer.
            </seg>
            <seg xml:id="i-a4e485dac2901a03-0">
              Det är just denna skillnad i synsätt vi har mellan alliansen
              och den socialdemokratiska majoriteten, där Kjell-Erik Karlsson
              också är med och arbetar. Det är också därför vi moderater säger
              nej. Rent pengamässigt på kontot har vi ett stort minus, nästan
              1 miljard. Det blir en hög procentsats. Men det är ganska löjligt,
              fru talman, att påstå att just den summan skulle göra att det
              blir en sämre miljö. Det är en ganska löjlig typ av miljödebatt.
            </seg>
          </u>
          <note type="speaker" xml:id="i-cd367b386a31e027-0">
            Anf. 8 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-2">
            <seg xml:id="i-1f00ae7f90fe935c-0">
              Fru talman! Att börja jämföra statens inköp av skogsmark med
              det som skedde österut tycker jag i så fall också verkar som ett
              förlöjligande av svenska statens agerande. Anser Moderaterna att
              svenska staten har ett agerande som är jämförbart med det som
              skedde österut? Så tycker jag inte att det är. Det är en stor
              skillnad. Om Moderaterna har den synen på Vänsterpartiet, samarbetspartierna
              och regeringen tycker jag att det talar för sig självt.
            </seg>
          </u>
          <note type="speaker" xml:id="i-b5efdf9e1add26fa-0">
            Anf. 9 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-0">
            <seg xml:id="i-df8defec678fa7e2-0">
              Fru talman! Jag begärde ordet för att lite grann klarlägga den
              missuppfattning som är ofta förekommande när det gäller Kristdemokraternas
              förslag till halverad moms på alla drivmedel. Det rör just alla
              drivmedel, även etanol och biogas. Därför behålls relationen mellan
              bensinpriset och priset på de alternativa drivmedlen, vilket gör
              att stimulansen finns kvar att gå över till alternativa drivmedel.
            </seg>
            <seg xml:id="i-273e626c51b4c7d3-0">
              Jag menar att denna halvering av momsen inte stimulerar till
              ökat bilåkande. Däremot minskar det pungslåendet av människor
              som drabbas av kostnader som de inte kan värja sig emot, människor
              som inte har några alternativ, som inte har råd att snabbt köpa
              en bil som drivs med alternativa drivmedel.
            </seg>
            <seg xml:id="i-d88dca88a2c8decb-0">
              Kjell-Erik Karlssons med flera taktik i det avseendet är att
              jaga dem, klå dem och straffa dem. Små människor som inte har
              så stora möjligheter, som är tvungna att ha bilen för att kunna
              ta sig till jobbet och skjutsa sina barn till aktiviteter, ska
              straffas bara för att de inte snabbt kan gå över till de nya drivmedlen.
            </seg>
            <seg xml:id="i-f71e99ff30f92aa4-0">
              En halvering av momsen håller kvar incitamenten att gå över till
              alternativa drivmedel men minskar bördan något för dem som av
              olika skäl är tvungna att ha bilen och är beroende av bilen.
            </seg>
          </u>
          <note type="speaker" xml:id="i-de035ed27b270d74-0">
            Anf. 10 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-3">
            <seg xml:id="i-ad512fa98fe7b33f-0">
              Fru talman! Visst kan det låta bra att halvera momsen rätt över
              för alla drivmedel. Men det är ju ändå bensinen, den fossila delen,
              som är den stora delen. Den största delen av bilparken drivs fortfarande
              med den sortens bränsle. Fortfarande blir alltså detta en typ
              av stimulans att fortsätta att köra på det fossila bränslet.
            </seg>
            <seg xml:id="i-8704a564787d323e-0">
              Vad som egentligen behöver göras är att få fram energieffektiva
              motorer, alltså att minska energiåtgången i transportarbetet.
              Det är det som kan ge den stora potentialen. Men givetvis ska
              vi ha många ägg i vår drivmedelskorg; det kan jag hålla med om.
            </seg>
          </u>
          <note type="speaker" xml:id="i-4c0d4c9c3e0f3ff4-0">
            Anf. 11 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-1">
            <seg xml:id="i-cf494e7107627939-0">
              Fru talman! Om det vore så att vi inte satsade pengar på forskning
              och utveckling av motorer, nya drivmedel och sådant kanske Kjell-Erik
              Karlssons och andras kritik hade varit mer trovärdig. Vi har dock
              utökade anslag inom miljöområdet just för att förbättra och utöka
              möjligheterna till forskning på nya drivmedel, nya motorer, energieffektiva
              drivlinor och så vidare. Vi vill också vara med och resonera om
              ett utsläppsrelaterat fordonsskattesystem i någon form.
            </seg>
            <seg xml:id="i-94ea40349e0a521a-0">
              Fram till dess att vi är där, när fler människor har möjlighet
              att köpa en bil som drivs med alternativa drivmedel, säger dock
              Kjell-Erik Karlsson till den lågavlönade, kanske ensamstående
              föräldern som bor i glesbygd och är beroende av bilen för att
              ta sig till jobbet eftersom bussen inte går och järnvägen är nedlagd:
              Betala! Du ska straffas. Du ska jagas. Du ska klås.
            </seg>
            <seg xml:id="i-63179774dde43732-0">
              Vi säger: Vi vill göra det lite lättare för dig att ta dig till
              jobbet och att klara ditt dagliga liv utan att behöva gräva fram
              de sista örena ur börsen. Det tycker vi är en realistisk och rimlig
              politik på den väg som bär, och som vi är eniga om, mot de alternativa
              drivmedlen, mot effektivare motorer och mot mindre utsläpp av
              koldioxid.
            </seg>
          </u>
          <note type="speaker" xml:id="i-89a22f3b437a0380-0">
            Anf. 12 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-4">
            <seg xml:id="i-c87efee715152f16-0">
              Fru talman! Sven Gunnar Persson talar vackert om sin satsning
              på att halvera momsen. Men då kommer man också in på de pengar
              som vi därmed går miste om, ungefär 5,4 miljarder. Dem vill man
              från Kristdemokraternas sida plocka in genom att i stället minska
              satsningen på kollektivtrafiken. Vem drabbar det, undrar man,
              om inte de lågavlönade du nyss talade så vackert om? Jag tycker
              inte att ditt resonemang riktigt går ihop när man ser på vilka
              förslag ni har lagt fram.
            </seg>
          </u>
          <note type="speaker" xml:id="i-66ef3d293666cf50-0">
            Anf. 13 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-cf5cdbaaf7163c5e-1">
            <seg xml:id="i-b4f1a80ab7d0487e-0">
              Fru talman! Jag ska erkänna att när jag skrev mitt tal till den
              här debatten funderade jag allvarligt på att låta en stor del
              handla om detta med taktik och vilka som är mest eller minst eniga.
              Men så tänkte jag att väljarna faktiskt har rätt att få veta vad
              Folkpartiet tycker, och så lät jag bli det. Därför tänkte jag
              nu ta tillfället i akt att kommentera diskussionen om alliansens
              splittring.
            </seg>
            <seg xml:id="i-76912321bd22f754-0">
              Det är rätt fantastiskt: Majoriteten i denna riksdag har faktiskt
              upptäckt att alliansen består av fyra partier. Det är ganska självklart
              att fyra partier lägger lite olika vikt vid olika frågor. När
              man är i opposition finns det faktiskt heller inget krav på att
              man ska lägga fram en gemensam budget. En budget är nämligen en
              ögonblicksbild av situationen just nu, och då är det för oss i
              alliansen viktigare att komma överens om de gemensamma värdegrunderna
              såsom vi till exempel gjorde när vi tog en gemensam miljömålsproposition.
              Därför har vi över huvud taget inte brytt oss om att sitta i förhandlingar.
              Vi skulle naturligtvis kunna hitta enighet och kommer att göra
              det den dag alliansen sitter i regering.
            </seg>
            <seg xml:id="i-41e7f842d59a3ee1-0">
              Jag vill också passa på att ställa en fråga till Kjell-Erik om
              sakpolitiken. Det gäller klimatpengarna, Klimppengarna. Tycker
              Kjell-Erik att det är rimligt att taxichaufförer i Tomelilla,
              Östra Göinge och Simrishamn ska betala in pengar i skatt för att
              subventionera miljöbilsinköp för sina konkurrenter i Kristianstad,
              pengar som de själva inte har möjlighet att söka? Är det transparens
              i miljöpolitiken?
            </seg>
          </u>
          <note type="speaker" xml:id="i-9249b16621b34c38-0">
            Anf. 14 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-5">
            <seg xml:id="i-9113d3eb33d58853-0">
              Fru talman! Marie Wahlgren talar om fyra olika partier i alliansen,
              och det stämmer ju. Samtidigt försöker alliansen allt som oftast
              gå ut och tala om sin enighet: Vi står eniga, vi har kommit överens,
              vi är alternativet, vi har blivit tajtare.
            </seg>
            <seg xml:id="i-b9ec002560041c69-0">
              Sedan står hon också här och säger: Vi har inte förhandlat i
              de här frågorna. Men det har ju mediemässigt varit många olika
              träffar och möten som man villigt har slagit upp. Men jag skulle
              anta att det är just på detta område, där man inte har kunnat
              komma överens, som man inte har förhandlat.
            </seg>
          </u>
          <note type="speaker" xml:id="i-2d75980ba6bb7b7d-0">
            Anf. 15 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-cf5cdbaaf7163c5e-2">
            <seg xml:id="i-ea1038c3d69b362d-0">
              Fru talman! Först och främst skulle jag gärna vilja ha svar på
              de frågor jag trots allt ställde.
            </seg>
            <seg xml:id="i-c5b2d99a380cdc2d-0">
              Sedan ska jag ändå kommentera påståendet om enigheten och alliansen.
              Vi är fyra partier som till skillnad från det regeringsalternativ
              som finns i dag har sagt att vi ska komma överens. Vi har börjat
              arbetet oerhört lång tid i förväg för att arbeta ihop en gemensam
              grundinställning. Då tar man de stora budgetposterna och de stora
              och viktiga dragen. Där har vi också gjort ett gemensamt arbete.
            </seg>
            <seg xml:id="i-86d795bb61cf2f76-0">
              Men det är inte rimligt att i en budget som bara är en reaktion
              på majoritetens budget gå in på varenda post och vartenda delområde
              och skapa en gemensam politik. Då finns det ingen anledning att
              vara fyra partier. Då kunde vi ha gått fram som ett parti i stället.
            </seg>
          </u>
          <note type="speaker" xml:id="i-6e91f911f85e865a-0">
            Anf. 16 KJELL-ERIK KARLSSON (v) replik:
          </note>
          <u who="kjell-erik_karlsson_dee3bc" xml:id="i-ec5e11a80c50e775-6">
            <seg xml:id="i-ababb7698cad3113-0">
              Fru talman! När det gäller frågan om klimatinvesteringsprogram
              kan jag säga att både kommuner och företag kan söka anslag i Klimp.
              Klimp har faktiskt varit en framgång. Det ser man på vilka utsläppsminskningar
              som har skett. Kristdemokraterna presenterade från talarstolen
              sin syn på det, vilken jag kan hålla med om. Det har varit positivt.
              Däremot har vi från alliansens sida hört andra synpunkter på det
              anslaget.
            </seg>
            <seg xml:id="i-8133c461c223fba1-0">
              Jag tycker att det är rimligt att man i kommunerna använder klimatinvesteringsprogram
              fullt ut. Jag tycker att de används alldeles för lite.
            </seg>
            <seg xml:id="i-17ee64a51ff40670-0">
              När det sedan gäller frågan om taxichauffören skulle betala måste
              jag säga att jag har svårt att förstå den frågan. Du får nog förklara
              den bättre för mig. Nu kan du tyvärr inte göra det, men du kan
              få förklara den för mig efter debatten. Jag har svårt att göra
              den koppling som du gör. Antingen är det jag som inte är klar
              i huvudet och kan förstå den Men jag skulle gärna vilja ha den
              mer utvecklad. Det får du göra efter debatten.
            </seg>
            <seg xml:id="i-1e8f52985d171eb8-0">
              Det finns 21 olika anslag i miljöbudgeten, både stora och små
              anslag. Fem anslag är man överens med majoriteten om, man stöder
              regeringens och vårt förslag. Men det finns bara ett förslag som
              man är överens om i alliansen.
            </seg>
          </u>
          <note type="speaker" xml:id="i-d43342c79d007418-0">
            Anf. 17 CLAES VÄSTERTEG (c):
          </note>
          <u who="claes_vasterteg_e2b1ee" xml:id="i-b5ae75afb1ca2dcf-0">
            <seg xml:id="i-cb1b8aa5bb56ed28-0">
              Fru talman! När vi i Centerpartiet lade fram vårt budgetförslag
              tidigt i höstas hade det några tydliga prioriteringar. Den alldeles
              överskuggande prioriteringen är att få fler människor i arbete.
              Vår utgångspunkt är att det är genom att få fler människor i arbete
              som vi kan nå en mycket bättre utveckling i landet. Det är inte
              acceptabelt när närmare 1 ½ miljon människor inte går till arbete
              en vanlig dag. Det här vill vi nå genom bättre villkor för företagande,
              sänkta skatter för företagande och genom att göra det mer lönsamt
              för den enskilda individen att gå från bidrag till arbete.
            </seg>
            <seg xml:id="i-3cd60749070e68ed-0">
              Men ytterligare en viktig prioritering i vårt budgetförslag är
              det vi diskuterar här i dag Det är miljöpolitikens område. Det
              finns flera skäl till det. Det alldeles överskuggande är att vi
              har ett ansvar gentemot kommande generationer. Vi har ett ansvar
              att se till att vi kan vända den utveckling som är på väg på vårt
              klot i dag.
            </seg>
            <seg xml:id="i-ed9dfe000e0a945b-0">
              Men vi ser också stora möjligheter med miljöpolitiken. Vi ser
              stora möjligheter till både tillväxt och företagande genom miljöteknikutveckling,
              genom forskning och utveckling av de resurser vi har här i landet
              och den kunskap vi har. Det kan också leda till fler människor
              i arbete.
            </seg>
            <seg xml:id="i-517d6a2789ff3f11-0">
              Enligt vår uppfattning har traditionell miljöpolitik i alldeles
              för stor utsträckning sysslat med att lösa vissa frågor en och
              en. Det har i viss utsträckning varit framgångsrikt. Men tyvärr
              leder inte detta gnetande till att lösa de överskuggande miljöproblemen.
              Det går helt enkelt för långsamt. Vi behöver en annan utgångspunkt
              i miljöpolitiken. Vi måste sluta att ägna så mycket tid åt detaljer
              som att ersätta enskilda komponenter i produktionsprocessen eller
              långsamt förfina avgaskraven. Det behövs en mer omfattande systemsyn.
              Vi ska utgå från att det är produktionsprocessen som behöver förändras,
              inte dess enskilda delar.
            </seg>
            <seg xml:id="i-8caddd76a1260667-0">
              Vi vet ganska väl vad som är problemet. Och det finns mycket
              ny, spännande teknik och vetenskap ute på marknaden eller i forskningsinstitut
              världen över, teknik och kunskap som om den användes fullt ut
              världen över skulle minska belastningen av växthusgaser och miljögift.
              Dilemmat är som sagt att teknikskiftet och kunskapsspridningen
              inte går fort nog. Det finns en enorm tröghet i systemen i världen,
              i Europa och även i Sverige.
            </seg>
            <seg xml:id="i-e918fbf5917b9c41-0">
              Centerpartiet vill att vi i Sverige ska gå före och stå för nytänkande.
              Vi ska genomföra det här teknikskiftet, för det är endast genom
              modern teknik som vi kan ställa om till ett hållbart samhälle.
              Vi har som politiker ett ansvar att våga visa på en vilja och
              en dröm om vad vi vill göra för att få en bättre miljö. Men vi
              får samtidigt inte förledas att detaljstyra, försöka påverka marknaden
              och framför allt skapa osäkerhet.
            </seg>
            <seg xml:id="i-88d33d8e2cdb082d-0">
              Men, mina vänner, det räcker inte med fagert tal och visioner.
              Det krävs resurser. Därför har vi i Centerpartiet satsat rejält
              med pengar i årets budget på det för oss prioriterade området
              miljöpolitik, och där har vi framför allt satsat på två områden.
            </seg>
            <seg xml:id="i-eb21418a2a103a36-0">
              Vi har satsat på att fortsätta utvecklingen för att få fram mer
              förnybara bränslen och vi har satsat på räddandet av Östersjön.
              Vi lägger totalt 900 miljoner kronor de närmaste tre åren på forskning
              om och utveckling av förnybara bränslen samt 300 miljoner på att
              rädda Östersjön.
            </seg>
            <seg xml:id="i-53d48be058e5a911-0">
              Fru talman! Att förbättra klimatet kräver som sagt teknikskifte
              och långsiktiga spelregler med tydliga ramar. Det saknas tyvärr
              i dagens miljö- och energipolitik. Ett utbyte av den här tekniken
              fungerar bara om privatpersoner, företag och det offentliga Sverige
              vågar investera och framför allt blir uppmuntrade att göra det.
              Det måste löna sig att satsa på miljöförbättrande investeringar.
            </seg>
            <seg xml:id="i-37546d215904a93f-0">
              Teknikskiftet kräver också kunskap, information och utveckling.
              Det krävs kunskaps- och informationsspridning om vad en miljöinvestering
              i mitt hem eller i mitt företag kan leda till i form av långsiktiga
              ekonomiska vinster.
            </seg>
            <seg xml:id="i-f6fc41377df0b3f2-0">
              Vi ser det här teknikskiftet som en möjlighet att skapa tillväxt,
              och en tillväxt som är långsiktigt hållbar. Den här tillväxten
              kan fånga det marknadsutrymme som oljan lämnar efter sig. Det
              kan leda till att vi har hybridbilar, ultratunna värmeisolerande
              fönster och vindkraftsparker. Det kan också på sikt leda till
              avancerade flygplan.
            </seg>
            <seg xml:id="i-955e0b331944b4f6-0">
              Vi har ett ansvar för att skapa ett innovationsklimat som gör
              det möjligt att realisera alla de idéer som finns runtom i landet.
              Det är endast genom tydliga signaler och resurser som det här
              blir möjligt.
            </seg>
            <seg xml:id="i-2ff9d31d0a00e486-0">
              Vi har pekat ut vilken riktning vi vill att utvecklingen ska
              ta. Vi vill se ett fossilfritt samhälle, och första steget i den
              utvecklingen är att år 2015 ska endast bilar som kan drivas med
              förnybara bränslen få säljas.
            </seg>
            <seg xml:id="i-a5e41d1d3ab3e4f8-0">
              Fru talman! Larmrapport efter larmrapport, inget händer. Det
              pratas och skrivs rapporter. Det forskas och studeras. Regeringen
              samlar andra regeringar till samtal. Samtidigt försämras tillståndet
              hela tiden för vårt unika innanhav Östersjön. Den utvecklingen
              kräver konkreta beslut och åtgärder i alla länder som har sina
              gränser mot detta värdefulla ekosystem.
            </seg>
            <seg xml:id="i-a8d3233e53a6fd8f-0">
              Vi vill se en förändring. Vi vill rädda Östersjön. Därför föreslår
              vi just inrättandet av ett nytt anslag för Östersjön. Detta anslag
              ska gå till att ta fram en heltäckande forskning och en aktionsplan
              för Östersjöns miljö, ökade forskningssatsningar samt ett åtgärdspaket
              för att stärka samarbetet som ska bidra till en bättre miljö i
              Östersjön.
            </seg>
            <seg xml:id="i-acbdaa74057c3628-0">
              Avslutningsvis: Vi i Centerpartiet har som sagt i vårt budgetförslag
              tydligt visat att miljön är en av våra allra högst prioriterade
              frågor. Vi måste alla ta ett ansvar både för att agera och för
              att tillsätta resurser för att vi ska kunna vända utvecklingen.
              Det är vi skyldiga framtida generationer.
            </seg>
          </u>
          <note type="speaker" xml:id="i-c00727a9e4161fcd-0">
            Anf. 18 SINIKKA BOHLIN (s):
          </note>
          <u who="sinikka_bohlin_9d8e01" xml:id="i-dee92f95a1afc236-0">
            <seg xml:id="i-4807a8d02722ad75-0">
              Fru talman! Jag försöker drömma om ett hållbart samhälle, men
              allt jag ser är en blänkande stadsjeep. Det är ett citat från
              Svenska Naturskyddsföreningens tidskrift Sveriges Natur nr 5 från
              i år. Citatet fortsätter: Det miljövänliga livet behöver inte
              bli sämre. Bara annorlunda. Därför måste vi bejaka ny smart teknik
              som kan bereda vägen för en omställning av vår välfärdskonsumtion.
            </seg>
            <seg xml:id="i-1a1218982a47ef9e-0">
              En omställning av Sverige i hållbar riktning är nödvändig. Det
              vet vi alla som sitter här i kammaren. Det handlar om energisektorn,
              transportsektorn och vårt konsumtionsmönster. Att vårt sätt att
              kunna koppla tillväxten till miljöarbetet har varit framgångsrikt
              syns tydligt i den starka utvecklingen av miljöteknikexporten.
              Miljöteknik är nämligen den bransch som uppvisar den största exporttillväxten
              i dag. Detta bevisar att den svenska vägen att satsa på miljön
              på alla fronter bär frukt i form av nya jobb, bättre miljö och
              bättre hälsa.
            </seg>
            <seg xml:id="i-4094ffd910789e30-0">
              Samarbetet har varit grunden för vårt miljöarbete nationellt,
              inom EU och internationellt. Det ser man till exempel i fråga
              om det som nu händer i Montreal Kyotosamtalen. Trots att vi alla
              var väldigt pessimistiska har man ändå kommit överens om att gå
              vidare. Till och med USA har sagt att man vill vara med i samtalet.
            </seg>
            <seg xml:id="i-5ce6978dc12850a1-0">
              Inom EU har vi arbetat med kemikaliepolitiken Reach. Där har
              det också varit mörka moln. Men ändå ser man att vi steg för steg
              går tillsammans framåt.
            </seg>
            <seg xml:id="i-8ec2c3fdb4bef605-0">
              Nationellt är det många aktörer som på ett seriöst och aktivt
              sätt bidrar till att nå de miljömål som vi har ställt oss bakom
              nationellt. Det är miljörörelsen, bildningsförbunden och många
              andra. Några av aktörerna har nyckelroller. Det är näringslivet,
              länsstyrelserna och sektorsmyndigheterna. Men jag vill speciellt
              betona kommunernas viktiga roll. Det är ju där som du och jag
              bor. Det är där som vi orsakar problemen, och det är där som det
              ska åtgärdas. Men vi ska inte heller glömma bort oss som individer
              och vår roll som konsumenter i dagens samhälle.
            </seg>
            <seg xml:id="i-e6ee612f0e968877-0">
              Fru talman! Miljöbudgeten på ca 5 miljarder är bara en del av
              vår miljöpolitik. För att ställa om Sverige i hållbar riktning
              görs en rad satsningar för en bättre miljö och ett hållbart energi-
              och trafiksystem, både inom miljöbudgeten, som vi diskuterar i
              dag, och inom andra utgiftsområden. De nya satsningarna överstiger
              totalt 1 miljard per år. Man kan säga att det blir en ny miljard
              för miljön.
            </seg>
            <seg xml:id="i-e4661b1a55f4df2d-0">
              Politikområdet miljö, som vi nu diskuterar, omfattar frågor rörande
              naturvård och biologisk mångfald, vatten och luftvård, sanering
              och efterbehandling av förorenade områden, avfall, avgaser, miljöskydd,
              miljöövervakning, miljöforskning och kemikaliekontroll. Det är
              ett riktigt läckert och omfattande smörgåsbord så här i juletider.
            </seg>
            <seg xml:id="i-d578763c36069d60-0">
              Fru talman! Jag ska nu försöka plocka fram några av godbitarna
              i sortimentet för att visa att den socialdemokratiska miljöpolitiken
              har en tydlig politisk vilja och medel att nå de miljömål som
              är grunden för den nationella miljöpolitiken.
            </seg>
            <seg xml:id="i-8cb41aef7b74c9f9-0">
              I den miljömålsproposition som debatterades för bara några veckor
              sedan tog vi åter nya steg mot ett hållbart Sverige. Tyvärr, Catharina
              Elmsäter-Svärd, måste jag ta upp de stora och yviga orden från
              den borgerliga alliansen efter den debatten. Man lyckades då tillsammans
              med Miljöpartiet få majoritet i fråga om 12 av 207 yrkanden. Nu
              skulle politiken få en annan, borgerlig, inriktning.
            </seg>
            <seg xml:id="i-f4641e186f64b179-0">
              Jag förstår att Moderaterna känner sig besvärade eftersom de
              alltid har varit och fortfarande är i en egen klass i miljöpolitiken.
            </seg>
            <seg xml:id="i-e3ff499afc1ef926-0">
              Det förvånade mig lite grann när Folkpartiet uttryckte att budgeten
              är en ögonblicksbild. Budgeten är för mig det som ska gälla ett
              år framöver. Den är ett medel för att nå de mål som vi är något
              så när överens om. Det är inte ögonblick, utan det är långsiktighet.
              Det förvånar mig att miljöpolitiken inte är ett viktigt anslag
              i Folkpartiets politik. Jag trodde att Folkpartiet var ett någorlunda
              miljövänligt parti.
            </seg>
            <seg xml:id="i-cddc5ca994eebd1a-0">
              Nu är min fundering: Vart tog enigheten vägen när det gäller
              att finansiera den framtida miljöpolitiken? Trots 43 gemensamma
              reservationer i miljömålsbetänkandet är det en total splittring
              i budgeten. Jag tyckte att det var bra gjort av alliansen ändå.
            </seg>
            <seg xml:id="i-ce4c26a8ba993b43-0">
              Anslaget till biologisk mångfald vill Moderaterna minska med
              890 miljoner, Kristdemokraterna med 650 miljoner, Centern med
              300 miljoner, och Folkpartiet håller mig i handen.
            </seg>
            <seg xml:id="i-f4127a6ab74f5193-0">
              Anslaget till sanering och återställning av förorenade marker
              vill Moderaterna minska med 312 miljoner. Folkpartiet håller mig
              i handen. Kristdemokraterna vill öka det med 50 miljoner, och
              Centern håller mig i handen. Kan man säga att det är en enig bild?
            </seg>
            <seg xml:id="i-0bac97fbfd6b8c23-0">
              Beträffande klimatinvesteringarna är det precis samma bild. Moderaterna
              vill minska anslaget. Tyvärr har Folkpartiet här hittat en vän
              i miljöpolitiken, nämligen Moderaterna, och minskar lika mycket.
              Men Kristdemokraterna vill plussa på det lite grann, så det får
              jag väl vara glad över. Och Centern tycker fortfarande om mig.
            </seg>
            <seg xml:id="i-666d98bca84005eb-0">
              Det gläder naturligtvis mitt gamla hjärta att de borgerliga partierna
              i alla fall är överens om en punkt alla vill minska anslagen till
              Sveriges meteorologiska och hydrologiska institut, SMHI, med 20
              miljoner kronor.
            </seg>
            <seg xml:id="i-64999bd71d941782-0">
              Det som kanske förvånar mig mest, eftersom ni var så eniga och
              överens om Hållbarhetskommissionen för några veckor sedan, är
              att det bara är Folkpartiet som föreslår pengar till den i budgeten.
              Ändå vill man genomföra detta just nu.
            </seg>
            <seg xml:id="i-a1732719a90d0659-0">
              Jag hade tänkt räkna upp ett antal procentsatser, men jag ska
              inte göra det eftersom Kjell-Erik Karlsson gjorde det.
            </seg>
            <seg xml:id="i-42c463e396ff8a74-0">
              I nr 35 i år av tidningen Från Riksdag och Departement är det
              ganska intressant att titta på de färgade rutorna. Där framgår
              att Centerpartiet ligger ganska nära Socialdemokraterna. Det finns
              en viss likhet också med Folkpartiet. Kristdemokraterna har börjat
              gå lite grann mot det borgerliga hållet. Och Moderaterna seglar
              sin egen väg som vanligt.
            </seg>
            <seg xml:id="i-4d6cb56b473e8ea4-0">
              Fru talman! Vi socialdemokrater har en idé om det gröna folkhemmet.
              Kraften i en miljödriven tillväxt bär oss. Den bär oss och bär
              ganska långt. Visst finns det saker som vi kan göra ännu bättre.
              Men vi har i varje fall en politik för miljön. Det kan man inte
              säga om den borgerliga sidan. Ingen av de sex arbetsgrupper som
              ska förbereda en gemensam borgerlig regeringspolitik handlar om
              miljön. Det förstår jag nu eftersom Folkpartiet sade att miljön
              inte är så viktig i detta sammanhang utan att det fanns viktigare
              saker att vara överens om än vår gemensamma glob.
            </seg>
            <seg xml:id="i-831809a7dd09bede-0">
              Som sagt, det som man har åstadkommit är en gemensam miljömotion
              som följdes av 43 reservationer. Men sedan tog det tvärslut.
            </seg>
            <seg xml:id="i-6f1bab819e91a82c-0">
              Fru talman! Till sist vill jag tacka Vänsterpartiet och Miljöpartiet
              för samarbetet inför budgeten, och jag yrkar bifall till förslaget
              i utskottets betänkande och avslag på samtliga reservationer.
            </seg>
          </u>
          <note type="speaker" xml:id="i-9e52d08a5f480250-0">
            Anf. 19 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-cf5cdbaaf7163c5e-3">
            <seg xml:id="i-29fd0028435f490c-0">
              Fru talman! Jag har inte sagt att miljöpolitiken inte är viktig.
              Men däremot är miljöbudgeten en väldigt liten del av den stora
              budget som vi har att ta ställning till i den här riksdagen. Och
              det är viktigare att komma överens om de stora riktlinjerna där
              de stora pengarna ligger.
            </seg>
            <seg xml:id="i-215869298dc3889a-0">
              Jag tänkte be att få ställa en fråga som jag ställde i mitt anförande
              till Sinikka Bohlin. Det är trots allt så att den här riksdagen
              har beslutat om en hållbarhetskommission. De pengarna kan man
              ju ta från väldigt många olika konton. Kontona i budgetplanen
              är väldigt breda och innehåller en hel del. Därför har jag egentligen
              tre frågor till Sinikka Bohlin. Den första är: Hur kommer Socialdemokraterna
              att arbeta nu med riksdagens beslut om en hållbarhetskommission
              och var tar man pengarna ifrån? Den andra är: Var i den här budgeten
              finns pengarna till den oljekommission som Göran Persson har beslutat
              om?
            </seg>
            <seg xml:id="i-7bc09a29d9600ac8-0">
              Och så har jag en fråga som rör enigheten på er sida. Det är
              ju så att Socialdemokraterna trots allt för en politik som innebär
              att man tycker att man själv har majoritet. Men det har man ju
              inte, utan den budget ni lägger fram bygger på en förhandling
              mellan tre partier. Därför skulle jag vilja fråga en sak. Om det
              är så efter valet att Vänsterpartiet och Miljöpartiet inte längre
              har någon påverkan på den socialdemokratiska politiken, kommer
              då anslaget till biologisk mångfald att vara lika stort och starkt
              som det är nu?
            </seg>
          </u>
          <note type="speaker" xml:id="i-842e3276fb36fc59-0">
            Anf. 20 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-1">
            <seg xml:id="i-25951fe5bf2c13bf-0">
              Fru talman! Jag går bakifrån i mina svar. Efter valet? Då får
              faktiskt väljarna bestämma hur regeringen ser ut. Den diskussionen
              lägger jag mig inte i. Så demokratisk är jag .
            </seg>
            <seg xml:id="i-77b54a116cbe4690-0">
              Det andra gäller en enighet mellan tre partier. Vi kan i alla
              fall förhandla, och vi har lyckats i det mesta. Vi har ett antal
              budgetar bakom oss, samt ett antal vårpropositioner och ett antal
              propositioner, fast vi inte sitter i samma regering. Visst finns
              det frågor som vi inte är överens om, men det är en annan femma.
            </seg>
            <seg xml:id="i-d5d000e64bc8acae-0">
              Sedan övergår jag till svaret på vad regeringen tänker göra för
              Hållbarhetskommissionen. Visst är det en beställning från riksdagen,
              men jag hade naturligtvis väntat mig att alla borgerliga partier
              hade haft pengar till den också. Om man vill göra något vill man
              också hänvisa pengar till det. Men det är inte mer än två eller
              tre veckor sedan vi hade debatten, så det kanske är lite svårt
              att effektuera en sådan beställning.
            </seg>
            <seg xml:id="i-5feb7f7f64e52424-0">
              Det som oroar mig i det här är fortfarande det som jag har fått
              många kommentarer om från kommunerna alltså nedifrånperspektivet
              angående vad man egentligen vill. Man håller på att bygga en överhet
              till, en myndighet till. Samtidigt säger man i ett av Folkpartiets
              särskilda yttranden att man vill minska antalet myndigheter. Här
              lyfter man upp det oberoende. Samtidigt ska det vara folkligt
              stöd till myndigheterna och frivilligorganisationerna. Jag ser
              faktiskt ingen konsekvens i ert resonemang om hållbarhetskommission.
              Jag skulle gärna vilja ha lite tydligare regler för detta.
            </seg>
          </u>
          <note type="speaker" xml:id="i-7b5513a6ca5a3078-0">
            Anf. 21 MARIE WAHLGREN (fp) replik:
          </note>
          <u who="marie_wahlgren_e7505d" xml:id="i-cf5cdbaaf7163c5e-4">
            <seg xml:id="i-383a8ca925a66391-0">
              Fru talman! Jag tycker ändå att det finns en vits med att det
              finns olika förslag från de borgerliga partierna i miljöarbetet
              eftersom man då kan se var de olika partierna ligger. Skälet till
              att jag ställde frågan om biologisk mångfald till Sinikka Bohlin
              var att jag också ville se var de olika partierna på er sida ligger.
              Det är ju rimligt att veta det. Man vet att i den borgerliga gruppen
              är en röst på Folkpartiet ett stöd för dem som kommer att vara
              en röst för biologisk mångfald och för mer anslag till biologisk
              mångfald.
            </seg>
            <seg xml:id="i-566f0854d5d9eb31-0">
              Själva innehållet i den budgetposten kommer säkert inte att se
              likadan ut som den som regeringspartierna har. Jag tror säkert
              att vi kan ha en diskussion med våra borgerliga kolleger om hur
              man till exempel ska stödja via reservatbildningar eller andra
              system när det gäller den biologiska mångfalden. Jag delar deras
              uppfattning att det kanske är bättre att använda andra metoder
              med till exempel frivilliga avtal.
            </seg>
            <seg xml:id="i-ec1d98688d6d71bf-0">
              Men är en röst på Socialdemokraterna en röst på mindre anslag
              till biologisk mångfald? Det är ju väldigt tydligt i den budget
              vi har eftersom där finns en tilläggsmotion. Ja, ni kommer överens
              och ni har förhandlat ihop er. Men det satt ju ganska hårt åt
              om vi ska vara ärliga. Det satt väldigt hårt åt. Ni var inte klara
              när budgeten gick till tryckning utan ni var tvungna att lägga
              en särskild motion. Där fanns det mer pengar till biologisk mångfald.
              Jag antar att det var Miljöpartiet som var skälet till det.
            </seg>
          </u>
          <note type="speaker" xml:id="i-e298aba3ae6a801c-0">
            Anf. 22 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-2">
            <seg xml:id="i-a3924df78ed48d55-0">
              Fru talman! Om det finns något anslag som vi har ökat år från
              år är det biologisk mångfald. Vi har i alla fall ökat det i stället
              för att minska, som finns med här. Det är naturligtvis intressant
              när alla talar om det här med frivilliga åtgärder. Det finns faktiskt
              ett tillkännagivande från den här kammaren, med alliansen och
              Miljöpartiet, om att vi ska satsa på detta. Men om man tittar
              på pengarna räknar jag med att skogsägarna i så fall gör det gratis.
              Det behöver inte kosta något.
            </seg>
          </u>
          <note type="speaker" xml:id="i-cd71df98bea2b6f9-0">
            Anf. 23 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-2">
            <seg xml:id="i-0a9ae5c2229f1df2-0">
              Fru talman! Det är många områden, Sinikka, som ligger utanför
              de stora överenskommelserna mellan alliansens partier. Det innebär
              ju inte att vi inte kommer att ha en politik för dem i regeringsställning,
              självklart inte. Jag tror inte att du behöver bekymra dig så jättemycket
              över de delarna. Det här kommer vi att lösa. Det kommer vi att
              lösa på ett sådant vis att vi har en aktiv och dynamisk miljöpolitik.
              Det är jag säker på. För Kristdemokraternas del är det en förutsättning
              för att medverka i kommande regeringar.
            </seg>
            <seg xml:id="i-64b571b3b24df65f-0">
              Jag vill ta upp det som finns i den enda, mycket kraftfulla,
              reservationen till dagens betänkande, som handlar om tioprocentsregeln
              i saneringsarbete för förorenade områden. Där pekar Naturvårdsverket
              på att en hake i saneringsarbetet ofta är kommunernas roll. Sinikka
              pekar själv i sitt anförande på att kommunerna har en viktig roll
              i miljöarbetet. Man pekar på att det inte sällan är personal-
              och resursbrist. Ibland saknas kompetens också. I det läget har
              kommunerna ett åtagande att stå för 10 % av insatserna när det
              gäller sanering i områden där de själva inte har haft verksamhet
              utan där företag, som kanske inte finns längre, har verkat. Naturvårdsverket
              pekar på att det vore bra om det där kunde avskaffas. Regeringen
              håller på och bereder den frågan enligt betänkandet. Det har man
              gjort sedan 2004, då rapporten kom. Tycker du inte att det är
              dags att komma till skott och göra något åt detta och avskaffa
              den där tioprocentsregeln?
            </seg>
          </u>
          <note type="speaker" xml:id="i-67066ce184c2abf8-0">
            Anf. 24 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-3">
            <seg xml:id="i-5e53d08e87cc1b6c-0">
              Fru talman! Det är naturligtvis alltid diskussion om hur mycket
              som ska vara en egen insats. Vi har ju samma diskussion när det
              gäller Klimp, alltså klimatinvesteringsprogram. Man vill att kommuner,
              företag, frivilligorganisationer och bolag ska vara med i det
              här arbetet. Jag vet att det har varit problem på saneringssidan.
              Frågan har ju diskuterats i Miljöbalkskommittén, just det här
              att man inte riktigt vet som är ägare från början. Då kanske inte
              det här blir gjort på det sätt som man skulle vilja.
            </seg>
            <seg xml:id="i-6934e046ab67cbd7-0">
              Jag är ändå tacksam att kd står bakom att saneringen är viktig
              och i den här budgeten till och med ökar. Vi får hoppas att vi
              kan lösa det här problemet. Jag har själv varit engagerad i ett
              antal fall och försökt diskutera. Jag begärde också att Miljöbalkskommittén
              skulle titta på den här lagstiftningen, ägandet, vem som har ägt.
              Det gjordes inte då men jag hoppas att frågan fortfarande lever
              så att vi kan lösa den eftersom behovet av sanering är enormt.
              Man märker att det hela tiden kommer nya områden som faktiskt
              är i akut behov av marksanering.
            </seg>
          </u>
          <note type="speaker" xml:id="i-e9ae8cc52077cc4f-0">
            Anf. 25 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-3">
            <seg xml:id="i-b76d13b08d6f22d2-0">
              Fru talman! Det är så, precis som Sinikka påpekar och som jag
              också sade i mitt anförande, att antalet områden som är sanerade
              är större än vad man från början trodde. Det är naturligt att
              kommunerna, när de själva ansöker om Klimpprojekt, svarar för
              en del av finansieringen utifrån att det ofta är åtgärder riktade
              mot egen verksamhet, den egna kollektivtrafiken, energiverket
              eller vad det nu kan vara. Det kan vara trafiksituationer i kommunen
              som kommunen har ansvar för. Men här är det lite annorlunda. Det
              är ju ett inventeringsarbete som länsstyrelsen gör. Naturvårdsverket
              beslutar om vilka åtgärder som ska vidtas eller vilka projekt
              som ska prioriteras. Kommunerna hamnar med något slags tioprocentig
              svartepetter genom att tvingas stå för insatser på områden där
              man själv inte är orsak till att marken är sanerad.
            </seg>
            <seg xml:id="i-3154cbbaaf01b4f8-0">
              Det gläder mig att Sinikka ändå ser problemet. Jag vill vädja
              till dig att med dina mycket goda kontakter i Regeringskansliet
              påskynda arbetet med att komma fram med förslag med anledning
              av den rapport som gjordes 2004 som pekade på dessa problem. Det
              skulle vara glädjande om du kunde ge mig ett jul- och nyårslöfte
              att särskilt ta upp denna fråga med dina polare på andra sidan
              Strömmen.
            </seg>
          </u>
          <note type="speaker" xml:id="i-66f1fe0cc23c31d6-0">
            Anf. 26 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-4">
            <seg xml:id="i-2e1fea7e4f531847-0">
              Fru talman! Naturligtvis är det viktigt att vi fortsätter att
              arbeta med saneringsfrågorna men också fortsätter att diskutera
              klimatinvesteringsprogram. Precis som Sven Gunnar Persson sade
              har det inkommit sammanlagt 51 ansökningar från kommuner och länsstyrelser
              som ger enorma effekter i klimatarbetet. Det är ändå i kommunerna
              vi ska arbeta. Att sanera eller minska klimatproblemen kanske
              inte kan göras i riksdagen.
            </seg>
            <seg xml:id="i-8b82e3fce4385ffa-0">
              Jag har naturligtvis också en önskan till jultomten, Sven Gunnar
              Persson. Det skulle vara roligt att få veta, när ni nu pratar
              om enigheten, att ni om ni efter valet ska få regeringsmakt kommer
              att arbeta för en aktiv och dynamisk miljöpolitik. Här var det
              du som sade att det är kd som ska bära fram den. När jag läste
              Folkpartiets tidning var det Folkpartiet som äntligen hade blivit
              en miljöaktör. Det skulle vara roligt att få veta om det är kd
              som bär fram miljöpolitiken eller om det är någon annan. Jag hoppas
              att det inte är Moderaterna.
            </seg>
          </u>
          <note type="speaker" xml:id="i-223881e484e1966a-0">
            Anf. 27 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-5dab92b6e35580c6-3">
            <seg xml:id="i-ad074dd6cf7b6f57-0">
              Fru talman! Ja, tänk hur det kan gå med replikskiftena fram och
              tillbaka.
            </seg>
            <seg xml:id="i-00a5e012a46c101c-0">
              Sinikka var inne på ett problem som vi uppenbarligen står inför.
              Även Sinikka Bohlin har insett att all miljö inte påverkas av
              det som vi beslutar i vårt utskott, inte ens en gång under det
              område vi har att fatta beslut om nu, utgiftsområdet 20. Miljön
              påverkas av så mycket annat.
            </seg>
            <seg xml:id="i-62bef2b4e6e5432a-0">
              I sitt anförande nämnde Sinikka Bohlin med belåtenhet hur vi
              nu exporterar miljöteknik och har duktiga företag. Det är fantastiskt.
              Det jag reagerar mot och funderar över är hur Socialdemokraterna
              så frenetiskt för att hålla sig kvar vid makten kämpar med näbbar
              och klor tillsammans med Miljöpartiet och Vänstern samt hur effekten
              blir för vanliga människor. Sinikka Bohlin talade inledningsvis
              om vikten av att människor har arbete och att det finns företag
              så att människor kan få arbete. Det är just vad människor upplever
              i dag, nämligen att för få går till jobbet och att det är för
              få som är företagare.
            </seg>
            <seg xml:id="i-802d5e9b48a55edf-0">
              Effekten har däremot blivit att hushållens kostnader har ökat
              på grund av ökade skatter för energi och avfall. Helsingforssområdet
              kommer att få ökade kostnader för trängselavgifter. Kol- och oljekraft
              importeras och miljövänlig kärnkraft stängs ned. På område efter
              område för sådant som inte berörs av det vi debatterar i dag har
              det blivit konsekvenser som går rätt emot. Det är knepigt.
            </seg>
            <seg xml:id="i-bfb09e5f1a05718d-0">
              Anser inte Sinikka Bohlin att det måste vara mer balans mellan
              ekonomin, det sociala och det miljömässiga?
            </seg>
          </u>
          <note type="speaker" xml:id="i-e738823d2a8ba412-0">
            Anf. 28 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-5">
            <seg xml:id="i-67f159370079922b-0">
              Fru talman! Den socialdemokratiska miljöpolitiken bär det hela,
              tvärtemot vad Moderaterna säger om att marknaden löser alla problem.
              Det går att tydligt se i ert särskilda yttrande att det finns
              inget område där ni inte säger att det är marknaden som löser
              problemen.
            </seg>
            <seg xml:id="i-450e134b4a6f762b-0">
              Miljön har ett pris. Det är inte gratis att ta reda på gamla
              synder som vår generation har orsakat, i luften, marken eller
              vattnet. Samtidigt måste vi försöka utveckla den kommande miljön
              på ett bra sätt med ny miljöteknik i företagen, bättre infrastruktur,
              energianvändningen, transportsektorn, men också vårt konsumtionsmönster.
              Naturligtvis har jag som konsument ett ansvar för mitt liv, vad
              jag väljer. Men då måste också samhället ställa upp på att det
              finns valmöjligheter för mig. Där är samspelet mellan samhället,
              miljön och företagen.
            </seg>
          </u>
          <note type="speaker" xml:id="i-7be2fafa72a51123-0">
            Anf. 29 CATHARINA ELMSÄTER-SVÄRD (m) replik:
          </note>
          <u who="catharina_elmsater-svard_2bd47c" xml:id="i-5dab92b6e35580c6-4">
            <seg xml:id="i-37bd202ac0b2fba4-0">
              Fru talman! Jag tycker också att det är viktigt att gamla synder
              ska betalas. Jag nämnde i mitt inledningsanförande att det finns
              ett anslag för sanering av förorenad mark. Vi tar förvisso bort
              en del. Det är ett av våra tre minus, men det finns ändå pengar
              kvar. Om det då är så viktigt att betala för sådant som måste
              skötas och tas ansvar för är jag förvånad, med tanke på den takt
              med vilken regeringen tillsammans med Miljöpartiet och Vänstern
              har valt att marksocialisera människors enskilda skog och mark,
              att man inte har avsatt tillräckligt med pengar för att sköta
              skogen och marken. Det känns omoraliskt mot människorna och inte
              minst miljön.
            </seg>
            <seg xml:id="i-1dc22647caccab79-0">
              Om vi skulle leka ett slags tävling om vem som är bäst i miljöpolitik
              genom att bara titta på siffrorna inom utgiftsområde 20 skulle
              Moderaterna inte vinna kampen just i dag. Det är helt klart.
            </seg>
            <seg xml:id="i-b098dcba7526ca03-0">
              Under åren sedan 1999 har ni samarbetat, förvisso med gott resultat
              om jag vore miljöpartist, och ökat anslaget från 1 ½ miljard till
              4,2 miljarder. Till vad nytta? Det är fråga om sammanlagda kostnader
              för enskilda där skatterna har höjts, där den egna ekonomiska
              situationen har försämrats, där de sociala förutsättningarna har
              försämrats och de få faktorer som är så viktiga för att ta miljömässigt
              ansvar har försvunnit. Fokus står nu återigen på högre skatter,
              sämre villkor för företagare, sämre möjligheter att få en anställning,
              arbeta och leva på en egen lön.
            </seg>
            <seg xml:id="i-71e74a07bede7c8d-0">
              Du ställer frågan till oss om hur framtiden ska se ut. Ja, vi
              är en enad allians, och vi är rätt trygga i var vi står i de stora
              frågorna. Det kommer att påverka även miljön. Moderaternas bärande
              punkt är inte alltid marknaden. Här är det balansen mellan ekonomin
              och det sociala för ett bra miljömässigt arbete.
            </seg>
          </u>
          <note type="speaker" xml:id="i-cd26305730c68016-0">
            Anf. 30 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-6">
            <seg xml:id="i-ac9ca3b2cc0c32e8-0">
              Fru talman! Bland alla de många punkterna i frågorna tar jag
              fram frågan om marksocialiseringen ett ganska underbart ord. Vi
              ska komma ihåg varför vi över huvud taget har kontot Biologisk
              mångfald. Vi har ett internationellt åtagande sedan Riomötet,
              nämligen att vi ska skydda biologisk mångfald. Vi har miljömålet
              Levande skogar. Vad jag förstår är vi i stort överens om mängden
              skog som ska skyddas, men ni har ett annat sätt. Ni vill gärna
              ha skötselavtal, frivilliga naturvårdsavtal, men halvera kontot.
              Det innebär för mig att ni klart och tydligt räknar med att skogsägarna
              ska göra det här gratis för att nå målet. Annars nås inte målet.
            </seg>
            <seg xml:id="i-49db6075ddf9cc6c-0">
              Jag vet inte om miljöpolitiken för mig är att leka och tävla
              om vem som har mest pengar. Miljöpolitiken är för mig en mycket
              allvarlig fråga, kanske den största och svåraste politiska frågan.
              Vi kanske skulle behöva ha större enighet. Det framgick i en tidningsartikel
              att många företag i klimatfrågan vill se mer av blocköverskridande
              politik. Jag ser en väg till det, kanske inte med moderaterna
              men med andra.
            </seg>
          </u>
          <note type="speaker" xml:id="i-c3343cc9349cf147-0">
            Anf. 31 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-b5ae75afb1ca2dcf-1">
            <seg xml:id="i-ee881a78dd063857-0">
              Fru talman! Sinikka Bohlin målar i sitt anförande upp en positiv
              bild av Sveriges miljöpolitik och utvecklingen av den den senaste
              tiden. Jag är den första att erkänna att det sker en del bra saker
              inom miljöpolitikens områden som leder i rätt riktning.
            </seg>
            <seg xml:id="i-ad411aa09604990d-0">
              Låt oss titta på uppfyllandet av det mest överskuggande målet,
              nämligen klimatmålet. Det går inte särskilt bra för våra mål att
              minska utsläppen, snarare tvärtom. Vi når målet för vårt åtagande
              i Kyotoavtalet, men vi når inte vårt eget nationella mål. Är det
              en lyckosam miljöpolitik? För mig är det inte det när man samtidigt
              får se att det finns en helt handlingsförlamad regering som har
              utlovat en klimatproposition som fortfarande inte har kommit på
              riksdagens bord.
            </seg>
            <seg xml:id="i-75ba9b234ae88bc3-0">
              För tre veckor sedan frågade jag miljöminister Lena Sommestad
              när klimatpropositionen kommer. Hon sade: Den kommer.
            </seg>
            <seg xml:id="i-c2aefc8782459b51-0">
              Trots att den här frågan är så överskuggande får vi se den propositionen
              skjutas på framtiden vecka efter vecka efter vecka. Får vi alltså
              en klimatproposition innan det här riksmötet är slut, Sinikka
              Bohlin?
            </seg>
          </u>
          <note type="speaker" xml:id="i-c2259bf9a7807c14-0">
            Anf. 32 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-7">
            <seg xml:id="i-dd011d6c628cbada-0">
              Fru talman! Klimatfrågan globalt är naturligtvis den största
              och svåraste miljöfråga som vi har att lösa tillsammans.
            </seg>
            <seg xml:id="i-1e02c7d27d10dca0-0">
              Det som framåt egentligen är intressant mellan målen om vi sätter
              långsiktiga mål är vart vi är på väg efter det som hänt i Montreal.
              Alla länder vill ju fortsätta att diskutera hur vi går vidare
              från år 2012. Till år 2012 har vi det riksdagsbeslut som i dag
              finns. Jag tyckte mig höra att det inte finns något klimatpolitiskt
              beslut, men ett sådant har vi.
            </seg>
            <seg xml:id="i-2def29b87027945b-0">
              Vad som finns just nu är rapporter om hur långt vi har kommit
              för att klara detta med minus 4 från år 1990. Vi är inte riktigt
              där ännu det ska jag säga men vi har kommit långt. Kanske är Sverige
              ett land inom EU som har kommit långt när det gäller att klara
              de mål som vi själva har satt upp. Vi ska komma ihåg att det inte
              är ett krav som EU har ställt utan det som vi själva har höjt.
            </seg>
          </u>
          <note type="speaker" xml:id="i-f801c63372941c55-0">
            Anf. 33 CLAES VÄSTERTEG (c) replik:
          </note>
          <u who="claes_vasterteg_e2b1ee" xml:id="i-b5ae75afb1ca2dcf-2">
            <seg xml:id="i-3182383451df0429-0">
              Fru talman! Jag är fullt medveten om att det är vi själva som
              har ställt det kravet på oss. Men i stället för att från regeringens
              sida välja att ta ett helhetsgrepp inom klimatpolitiken väljer
              regeringen en form av snuttifiering. Man ska ha krav på mackar
              som ska tillhandahålla bränsle för att kunna få i gång en omställning.
              Men det är inte brist på mackar vi har i Sverige, utan det handlar
              om bristen på förnybara drivmedel.
            </seg>
            <seg xml:id="i-1941cb4292c69141-0">
              På punkt efter punkt gör man en snuttifiering och åsidosätter
              marknadens villkor. I förra årets budget halverades energiforskningsmedlen
              om än på ett annat utgiftsområde än det vi diskuterar. Vilka signaler
              sänder det, och vilka signaler sänds när vi inte får möjlighet
              att ta ett helhetsgrepp om den svenska klimatpolitiken? Detta
              är en global fråga. Men Sverige måste ha en linje, och då en linje
              som är aktuell.
            </seg>
            <seg xml:id="i-e4fbf61055be15ae-0">
              Avslutningsvis kan jag väl konstatera att i förhållande till
              replikskiftena här tidigare har vi i alliansen en gemensam grundpolitik.
              Vi har en gemensam syn på miljöpolitiken. Det är inte som i vänsterkartellen
              ett parti som står för miljöpolitiken.
            </seg>
          </u>
          <note type="speaker" xml:id="i-0584b6f046eba664-0">
            Anf. 34 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-8">
            <seg xml:id="i-6850939780e63a6f-0">
              Fru talman! Jag är naturligtvis tacksam för att Claes säger att
              det finns ett parti som har en miljöpolitik. Det tackar jag så
              mycket för.
            </seg>
            <seg xml:id="i-4bb3c4e4f02a135b-0">
              Naturligtvis väntar allihop på klimatpropositionen. Det har ju
              varit diskussioner om det skulle ha varit tillsammans med de andra
              miljömålen. Men eftersom det, tycker jag, handlar om den viktigaste
              miljöfrågan är det viktigt att vi har möjlighet att diskutera
              bara klimatfrågan. Den propositionen kommer.
            </seg>
            <seg xml:id="i-fca6e2872f367e5e-0">
              Om jag kan tanka min etanolbil tycker jag inte är en liten fråga.
              Det har inte funnits så många tankar. Inom Norden är detta faktiskt
              också ett gränshinder. Jag åker till både Finland och Norge men
              kan inte tanka min bil. Därför är jag tacksam för att det kommer
              fler tankställen, men då inte bara för etanol. Det är viktigt
              att också utveckla andra bränslen, till exempel biogas som jag
              inte ens kan tanka om jag nu skulle ha en sådan bil.
            </seg>
            <seg xml:id="i-aee7752a7195238e-0">
              Drivmedel, pumpar och bil hänger ihop, eller hur? Jag tackar
              ändå för att Centerpartiet tycker att jag har en bra miljöpolitik.
            </seg>
          </u>
          <note type="speaker" xml:id="i-f73218ad02741a6d-0">
            Anf. 35 ÅSA DOMEIJ (mp):
          </note>
          <u who="asa_domeij_885525" xml:id="i-f20c0fb4005b0ae6-0">
            <seg xml:id="i-abb717395fbba97b-0">
              Fru talman! Ja, det finns den politik som finns i de vackra talen
              här och i högtidstalen. Det finns också politik på riktigt. Vad
              är då skillnaden? Jo, när det gäller politiken när man talar allmänt
              vackert om vad man vill har väljarna väldigt svårt att skilja
              partierna från varandra. Många tycker att allt låter så bra, så
              hur ska man välja?
            </seg>
            <seg xml:id="i-41cfdcabea656eb4-0">
              Med politik på riktigt menar jag mycket de skarpa beslut som
              vi fattar här i kammaren. Då avser jag inte allmänna skrivningar
              eller mål och visioner i betänkandena, utan jag talar om våra
              huvuduppgifter: att hantera och att anslå pengar till olika saker,
              att ta in skatter och att lagstifta kammarens riktiga huvuduppgifter.
            </seg>
            <seg xml:id="i-12728e2591684391-0">
              Jag tycker att Claes Västerteg formulerade det ganska bra när
              han sade att det inte är de fagra talen och visionerna som räknas.
            </seg>
            <seg xml:id="i-4592f18e940235cc-0">
              Budgetpolitik är just politik på riktigt. Under den här mandatperioden
              och under den förra när vi varit med och förhandlat har utgiftsområde
              20, som handlar om miljö, stärkts väldigt tydligt. Det är någonting
              som stärkt miljöarbetet i Sverige.
            </seg>
            <seg xml:id="i-df89365cc6fa7a8b-0">
              Sett till de fyra partier som inte har varit med och budgetförhandlat
              kan man fråga sig hur det ser ut om man tar nedskärningsligan
              i förhållande till den budget som det finns en majoritet för här
              i kammaren.
            </seg>
            <seg xml:id="i-c95095e39ac2d46a-0">
              Moderaterna leder. De vill minska med 35 %. Kristdemokraterna
              vill minska med 12 %. Folkpartiet vill minska med 6 %. Centern
              vill öka med 3 % detta inte under en mandatperiod utan från ett
              år till ett annat, även när det gäller de 6 procenten. Det som
              Folkpartiet föreslår innebär en oerhört stor nedskärning.
            </seg>
            <seg xml:id="i-41e07717960c89b9-0">
              Men man får tänka sig att det blir en förhandling mellan de här
              partierna. Går man efter partiernas storlek handlar det då kanske
              om 15 % nedskärning genom att Moderaterna har så stor tyngd. Men
              det kan ju hända att Centern ägnar väldig kraft åt en sådan förhandling
              så att det inte alls blir så mycket som 15 %. Så stora nedskärningar
              som 15 % på ett år är det inte många utgiftsområden som skulle
              drabbas av om de borgerliga fick styra.
            </seg>
            <seg xml:id="i-44926ec2a996d1be-0">
              Är man optimistisk kan man tänka att det kanske inte blir så
              mycket. Men jag undrar varför det är så viktigt att just skära
              ned med 20 miljoner kronor på SMHI, som alla är överens om. Klimatforskningen
              är ju så central på SMHI. Dessutom är det många som vill utnyttja
              intressanta data från SMHI, bland annat inom forskning och offentlig
              sektor. Man tycker att man redan får betala alldeles för mycket.
              Det är inte lätt att betala för de data som man behöver med vanliga
              forskningsanslag.
            </seg>
            <seg xml:id="i-9f02b660321d3f5b-0">
              Jag är egentligen inte så bekymrad över att det är olika prioriteringar
              när det gäller de borgerliga partierna och den här splittringsdiskussionen.
              Det tråkiga är att det inte är en splittring som handlar om att
              plussa på. Man skulle ju kunna tänka sig att oppositionen var
              mer offensiv än majoriteten som faktiskt ska genomföra en budget.
              Men här tävlas det inte i att plussa på inom olika områden där
              man har olika prioriteringar, utan det tävlas i nedskärningar.
              Det tycker jag är tragiskt för miljöområdet.
            </seg>
            <seg xml:id="i-562d0005a31403dc-0">
              Som Catharina Elmsäter-Svärd sade här är det inte bara anslag
              som är miljöpolitik. Det kan ju finnas annat som är väl så viktigt
              och tungt på miljöområdet. Vi har ju lagstiftningen. Kan det handla
              om miljölagstiftningen? Finns det i stället intressanta förslag
              där från borgerliga partier som ska stärka miljöpolitiken? Nej,
              det finns det inte, så det är inte där vi hittar miljöpolitiken
              i stället.
            </seg>
            <seg xml:id="i-4eb8bf7720b9999f-0">
              Är det då fråga om ekonomiska styrmedel, såsom grön skatteväxling?
              Nej, där brukar flera borgerliga partier tala om att det i princip
              och teoretiskt är väldigt bra med grön skatteväxling men utan
              att någonsin presentera en egen grön skatteväxling.
            </seg>
            <seg xml:id="i-3c7a580afd39a7a1-0">
              Catharina Elmsäter-Svärd sade också att den gröna skatteväxlingen
              har inneburit skattehöjningar för hushållen. Det är helt fel.
              När det gäller grön skatteväxling under de första åren gjorde
              Finansdepartementet en väldigt noggrann utvärdering och gick igenom
              olika grupper av hushåll. Hushållen har fått större skattesänkningar
              än skattehöjningar genom den gröna skatteväxlingen. Vi har försökt
              att lägga upp det så att lika mycket som vi höjt skatter för företagssektorn
              har vi velat sänka skatter, och lika mycket som vi höjt skatter
              för hushållssektorn har vi velat sänka skatten på arbete. Men
              vi missade lite grann, så servicesektorn är den sektor som har
              förlorat något medan hushållen har tjänat på den gröna skatteväxlingen.
            </seg>
            <seg xml:id="i-edd6e51670b47245-0">
              Mitt råd till alla er i de borgerliga partierna som är väldigt
              miljöintresserade är följande: När ni ska förhandla internt i
              era partier och stärka miljöfrågorna förhandla då om pengar och
              lagstiftning och om en riktig politik, och låt de inte i era partier
              köpa er bara med att ni får prata om radikala miljömål!
            </seg>
          </u>
          <note type="speaker" xml:id="i-c13a93b8748f5808-0">
            Anf. 36 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-4">
            <seg xml:id="i-2230952d3ae0c7c9-0">
              Fru talman! Jag beklagar att du, Åsa, har sagt att du inte kommer
              att fortsätta i riksdagen. Jag uppskattar dig som politiker som
              en rejäl och hederlig person, men nu tyckte jag att du var ute
              och svajade lite grann, för en gångs skull skulle jag vilja säga.
              Det var när du började rota i nedskärningsligan. Där är det viktigt
              att se till helheten. Ta frågan om biologisk mångfald till exempel
              och ställ anslaget till inköp av skog på utgiftsområde 20 mot
              åtgärder för skogsbruket på utgiftsområde 23, där pengarna till
              naturvårdsavtal ligger. Du vet att både Centern och vi där har
              rejäla påplussningar till en åtgärd som blir billigare och är
              verkningsfull. Man måste som sagt se till helheten.
            </seg>
            <seg xml:id="i-eb48cc84bcda2167-0">
              Det var lite överdrivet när du talade om vilka dramatiska händelser
              som inträffar från ett år till ett annat. Jag tror att Åsa Domeij
              var i förhandlingsrummet hon kan ge oss goda råd även när anslaget
              till miljöforskningen skars ned 50 % på ett år. Det är visserligen
              återställt nu, men vad händer nästa gång? Om jag inte minns fel
              var Klimppengarna också drabbade av något utgiftstak vid något
              tillfälle. Det är inte så enkelt, utan man måste se till den långsiktiga
              inriktningen. Där kommer det att finnas en bra och kraftfull miljöpolitik.
              Jag tror att det är viktigt att göra som du säger, att förhandla
              om pengar på varje budgetpost så att det blir tydligt och klart
              vilken miljöpolitik som kommer att drivas.
            </seg>
          </u>
          <note type="speaker" xml:id="i-5441793f7dae108e-0">
            Anf. 37 ÅSA DOMEIJ (mp) replik:
          </note>
          <u who="asa_domeij_885525" xml:id="i-f20c0fb4005b0ae6-1">
            <seg xml:id="i-a89e5f9cdd209de9-0">
              Fru talman! Vi kommer senare till utgiftsområde 23 där skogsfrågorna
              är med. Visst har kd en del påplussningar där, så det kanske inte
              blir en nedskärning på 12 %, men även om man tänker på den påplussningen
              är det totalt sett en väldigt stor nedskärning. Det är också en
              nedskärning på ett anslag där vi absolut inte når miljömålen.
              Även om man jobbar med miljövårdsavtalen, och det kanske blir
              lite billigare till att börja med, tror jag att markägarna kommer
              att vilja ha full ersättning också. Då behövs det mycket mer pengar
              för att vi ska nå målet till 2010. Det är kanske lite synd att
              vi inte har någon opposition i kammaren som kan påpeka just det
              till exempel att Folkpartiet hade haft en påplussning på biologisk
              mångfald. Det kan vara nackdelen med att sitta i förhandlingar.
            </seg>
            <seg xml:id="i-ef7d4f88e44c4e0f-0">
              När det sedan gäller utgiftstak är det riktigt att det har drabbat
              Klimppengarna och att pengarna har fått betalas ut året senare,
              även om de totalt sett har ökat under den här mandatperioden.
              Det är problem med systemet. Att plus och minus går ihop, saldot,
              är inte så viktigt enligt budgetlagen, men utgiftstaket är tungt.
            </seg>
            <seg xml:id="i-6c09c7f487eea665-0">
              Mitt råd till er i borgerliga partier, om ni skulle hamna i regeringsställning,
              är att ändra lagstiftningen så att det också lagstiftas om en
              viss budgeteringsmarginal. Annars kommer ni att få lika stora
              problem som vi har haft. Det ser jag när jag ser vilka anspråk
              ni har i de olika partierna. Det blir inte så lätt att förhandla.
            </seg>
          </u>
          <note type="speaker" xml:id="i-e36cfc628531bf52-0">
            Anf. 38 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-5">
            <seg xml:id="i-d758e687528a9bdd-0">
              Fru talman! När vi hamnar i regeringsställning är jag övertygad
              om att vi kommer att ha en annan inriktning på politiken för biologisk
              mångfald. Det kommer att vara ett stort ansvarstagande och ett
              engagemang, men det kommer att vara tillsammans med dem som genom
              generationer har brukat, bevarat, vårdat och skött naturen och
              som nu får kartskisser och beslut dängda i brevlådan utan att
              kunna göra så mycket åt det och som naturligtvis, med rätta, reagerar
              när de ser att generationers arbete nu får läggas åt sidan och
              ser att framtida generationer inte får de möjligheter utifrån
              vilka man har planerat för bruk av marken.
            </seg>
            <seg xml:id="i-506057d3b2c14611-0">
              Jag tror att arbetet med den biologiska mångfalden bäst sker
              i mycket närmare samarbete med markägare och brukare och med hänsyn
              till den produktion som sker, inte genom stora monumentala hektaravsättningar
              utan genom en träffsäker inventering som så att säga blir mer
              avskalad och där man tillsammans med dem som brukar marken kan
              komma fram till bra lösningar. Naturvårdsavtal är enligt många
              partier i oppositionen ett bättre sätt.
            </seg>
          </u>
          <note type="speaker" xml:id="i-b95ec10838651db5-0">
            Anf. 39 ÅSA DOMEIJ (mp) replik:
          </note>
          <u who="asa_domeij_885525" xml:id="i-f20c0fb4005b0ae6-2">
            <seg xml:id="i-e7f833ec45da6f60-0">
              Fru talman! Jag håller med Sven Gunnar Persson om att dialogen
              mellan myndigheter och markägare många gånger skulle kunna fungera
              bättre. Där kanske det behövs lite mer utbildning av tjänstemän
              i hur man får en dialog på ett bra sätt. Det är inga lätta saker.
            </seg>
            <seg xml:id="i-31e0a35def64bfe4-0">
              Naturvårdsavtal har visat sig vara lite billigare, men man kan
              inte tro att det långsiktigt ska bli särskilt mycket billigare.
              När det gäller reservatsbildning skulle man i fler fall kunna
              välja att låta markägaren fortsätta att äga marken och få en intrångsersättning.
              Det kanske marginellt kan bli lite billigare genom att förhandlingen
              mellan staten och markägaren går smidigare, och skyddet blir lika
              bra ändå. Även om man skulle kunna göra det lite billigare är
              det ett faktum att det är en enorm brist på pengar i det här anslaget
              i förhållande till de mål som de flesta partier i kammaren är
              överens om. Vi hade nyss en uppföljning av miljömålen då vi såg
              detta.
            </seg>
            <seg xml:id="i-075636cc5dd51758-0">
              Jag är lite rädd för att vi kanske har svårt att se det här som
              en investering. Vi ser det som någon typ av driftmedel. Det är
              en investering för kommande generationer att faktiskt bevara arter
              och biotoper. Har vi väl slagit ut dem är det en irreversibel
              förändring. Vi har svårt att se det som en investering, och därför
              tycker vi att det ser ut att kosta så mycket pengar, och därför
              sparar så många partier, tyvärr.
            </seg>
          </u>
          <note xml:id="i-b6845521382d83a0-0">
            Överläggningen var härmed avslutad.
          </note>
          <note xml:id="i-6de5df51698cbc33-0">
            3 § Jord- och skogsbruk, fiske med anslutande näringar
          </note>
          <note xml:id="i-e7cc9010f3d99f99-1">
            Föredrogs
          </note>
          <note type="speaker" xml:id="i-39cd52a7275f4e8f-0">
            Anf. 40 BENGT-ANDERS JOHANSSON (m):
          </note>
          <u who="bengt-anders_johansson_e22bc9" next="cont" xml:id="i-2d40cc875a2b5775-0"/>
          <note xml:id="i-d643d4196f89b270-0">
            Fru talman! Först av allt yrkar jag bifall till reservation nr
            5.
          </note>
          <u who="bengt-anders_johansson_e22bc9" prev="cont" xml:id="i-af6109d85b0eaf3a-0">
            <seg xml:id="i-562157465270897c-0">
              Vi moderater har tillsammans med allianspartierna på ett mycket
              tydligt och kraftfullt sätt visat att det behövs tillväxt i det
              här landet. Vi har valt arbetslinjen. Vi noterar att socialdemokratin
              har abdikerat på den punkten. Det handlar om att befria människor
              från det personliga helvete som det faktiskt innebär att inte
              ha ett arbete att gå till. Det är den största vinsten. Det handlar
              alltså om emotionella värden. Dessutom innebär det en samhällsekonomisk
              vinst av icke skådad art.
            </seg>
            <seg xml:id="i-3c423702e312bb00-0">
              Då fordras det att vi underlättar företagandet. Vi måste ha fler
              företag och företagare som kan anställa fler. I detta sammanhang,
              som handlar om areella näringar, vill vi också stärka äganderätten
              som är grunden för tillväxt, vilket historien visar. Men regeringen
              och samarbetspartierna väljer delvis andra vägar. Man vill ta
              in skatter för att sedan kunna ge bidrag. Det visar inte minst
              livsmedelsstödet, som vi vill minska med 10 miljoner. Detsamma
              gäller ekologisk odling som man vill stödja. Det tycker vi är
              helt felaktigt eftersom sådana odlare på marknadsmässiga villkor
              klarar sig själva.
            </seg>
            <seg xml:id="i-47547f229b9aba45-0">
              Sedan kan man fundera på om den avbetalning till Miljöpartiet
              som anskaffandet av en djurskyddsmyndighet var på något sätt har
              bidragit till tillväxt. Svaret är naturligtvis nej. Däremot har
              kostnadsökningen från 60 miljoner till 92 miljoner på några år
              visat att den slukar pengar. Jag kan säga att om den exponentiellt
              i den fortsatta utvecklingen skulle leva upp till det som det
              här visar är vi snart uppe i ett antal hundra miljoner. Låt oss
              därför ta bort den så snabbt som möjligt.
            </seg>
            <seg xml:id="i-e2e3ea3d986fc0b1-0">
              Landsbygden är den del av landet där de areella näringarna har
              fäste, och det är ju jordbruket och de areella näringarna som
              är grunden. Det är viktigt att ha detta i åtanke, därför att det
              handlar om att kunna leva i symbios med dem som inte är direkt
              sysselsatta i den areella näringen och det är detta som skapar
              en livsstruktur som är möjlig. Därför är det viktigt att infrastrukturfrågorna
              får ökat utrymme, och det har vi visat på i vår budget.
            </seg>
            <seg xml:id="i-3cefa7258bfefedb-0">
              När det gäller landsbygdsutvecklingspengar tycker vi att det
              är onödigt att i detta läge öka beloppen i avvaktan på den nya
              landsbygdsutvecklingsutredningen som kommer 2007.
            </seg>
            <seg xml:id="i-dc61caf5f451406a-0">
              Fru talman! Svenskt jordbruk behövs. Jag vill bara slå fast det.
              Det finns en del som påstår att det inte behövs därför att vi
              kan köpa in vårt livsmedel från andra länder. Jag påstår att detta
              inte är sant. Det svenska jordbruket har en stor betydelse, inte
              bara direkt för livsmedelsproduktion utan det finns också väsentligt
              mycket andra värden. Men för närvarande drabbas det svenska jordbruket
              av en regering som inte har förstått problemet med att inte ge
              dem en konkurrensneutralitet.
            </seg>
            <seg xml:id="i-3302e69f902d39d7-0">
              Vi har från moderat håll tittat på möjligheten att ändra tillsynsavgifter,
              vilket innebär att man inte ska behöva betala så länge man sköter
              sig, vilket är fallet i dag, utan det är bara om man missköter
              sig som man ska behöva betala tillsynskostnaderna.
            </seg>
            <seg xml:id="i-2acdc1c22d9bb1c8-0">
              Vi pekar också på den felaktiga vägen att plocka in handelsgödselavgifter
              från det konkurrensutsatta jordbruket för att sedan ge ut i andra
              bidrag, vilket försämrar konkurrensmöjligheten. Vi har sedan tagit
              upp miljöregler, vattenskyddsområde och djurbestämmelser etcetera,
              etcetera.
            </seg>
            <seg xml:id="i-46c721abf1ac085e-0">
              När vi kommer in på skogsbruket, fru talman, kan vi konstatera
              att det har det största nettoexportvärdet av alla kategorier i
              vår nationella budget. Därför är det viktigt att slå vakt om det.
              Vi är nu väldigt tydliga på att vi vill ge möjlighet för ökad
              tillväxt i den svenska skogen genom att försöka hitta de tillväxtbegränsningsregler
              eller lagar som finns insmugna i olika delar.
            </seg>
            <seg xml:id="i-7fe2d1ee45c59434-0">
              Vi har nu ställt oss bakom en ny skogsmyndighet, en hopslagning
              av skogsvårdsområdena till en myndighet. Det tycker vi är bra.
              Men tågordningen är inte annat än klandervärd. Regeringen begär
              att vi först ska tala om vad vi ska ha för organisation och att
              vi därefter ska utreda den svenska skogen. Det här är en ordning
              som vi inte tycker är rimlig. Vi ser dessutom vilka effekter detta
              får nere i de delar där jag verkar när man flyttar de lokala centrumen
              från att ha varit mitt inne i skogscentrumet vid Växjö ut till
              Västervik. Där består åtminstone hälften av radien av hav och
              där kan det omöjligt växa skog. Då blir det ännu mindre förståeligt
              vad det är för syfte man har.
            </seg>
            <seg xml:id="i-dbd89df133373bd8-0">
              Fru talman! När det gäller fisket kan vi konstatera att de svenska
              fiskarna i stort sett sköter sig väldigt bra i jämförelse med
              omvärlden. Ändå belastar vi dem med en kontroll som inte är av
              denna värld. Det finns de som påstår att det för varje yrkesfiskare
              finns en kontrollant eller myndighetsperson i det här landet,
              och det är naturligtvis inte tillfredsställande.
            </seg>
            <seg xml:id="i-622fa4613d18b3b0-0">
              Avslutningsvis, fru talman, är regeringen problemet för väldigt
              mycket inom den areella näringen. Jag tänker på pälsdjuren, att
              man vill förbjuda en näring som är kretsloppsanpassad, jag tänker
              på att man inte kan hantera rovdjurspolitiken, jag tänker på hampan
              och jag tänker på viltköttsbesiktningen etcetera. Så, fru talman,
              det är regeringen som utgör det största hotet för närvarande för
              svenska areella näringar.
            </seg>
            <seg xml:id="i-aa6b4bd757b1c8ec-0">
              Fru talman! Känslan är enorm för bonden på våren när björken
              har fått musöron, jorden reder sig och sådden kan börja eller
              för fiskaren när garnen fylls av fisk eller för skogsägaren att
              få se sin planterade skog växa upp och få skörda tidigare generationers
              möda.
            </seg>
            <seg xml:id="i-fa71ecdd86107d68-0">
              Lika positivt som det kan vara att vara bonde, fiske- eller skogsföretagare
              lika svårt kan det te sig när vädrets makter, som storm och översvämningar,
              eller svårbegripliga politiska beslut omkullkastar fortsatt brukande.
            </seg>
            <seg xml:id="i-edc5019c2c48d538-0">
              Folkpartiet har i denna motion lyft fram inte minst landsbygdsföretagarnas
              betydelse för en hållbar tillväxt. Vi har krävt regelförenklingar
              för att öka andelen nystartade och växande företag. Det är därför
              väldigt intressant att ta del av LRF:s valmanifest där man utlovar
              35 000 nya arbetstillfällen inom dessa sektorer. Det är något
              som vi inom Folkpartiet kommer att ta på största allvar. Redan
              i dag står ju de areella näringarna för hela 9 % av Sveriges bnp.
            </seg>
            <seg xml:id="i-250e0435c8371732-0">
              Hållbart jord- och skogsbruk är en mycket viktig del för framtiden.
              Det är nu hög tid att projekten Greppa Näringen och Odling i Balans
              får en mer framträdande roll tillsammans med ekologiskt brukande.
              Folkpartiet anser att LBU-satsningarna ska göras där de gör den
              effektivaste miljönyttan.
            </seg>
            <seg xml:id="i-b5823e769114f4c2-0">
              Vi har skissat på ett förslag till en effektiv organisation just
              för de areella näringarna. Det är en organisation som tar sin
              utgångspunkt i landsbygdsutveckling och där uppgifterna renodlas,
              tydliggörs och effektiviseras i Djurskyddsmyndigheten, Naturvårdsverket
              och Livsmedelsverket och där Lan landsbygden och de areella näringarna
              betyder att Glesbygdsverket, Jordbruksverket, Skogsstyrelsen och
              en del av Fiskeriverket slås samman.
            </seg>
            <seg xml:id="i-f45e59e1dd684d6c-0">
              Vad gäller skogsfrågorna pågår just nu en utredning, varför vi
              kommer att få tillfälle att återkomma till frågorna. Vi är positiva
              till att utredningen har kommit i gång eftersom skogen betyder
              så oerhört mycket för Sverige såväl ekonomiskt och ekologiskt
              som socialt och kulturellt. Att vi välkomnat utredningen har däremot
              inte hindrat oss från att föra fram kritik densamma som Bengt-Anders
              Johansson förde fram mot tilläggsdirektivet att organisationen
              först ska utredas och att man först därefter ska titta på hela
              skogsutredningen. Vi tycker att det är en bakvänd ordning.
            </seg>
            <seg xml:id="i-6231fdad303c90f9-0">
              Under den senaste tiden har det fokuserats på fisket alltmer.
              Det är nu oerhört angeläget att kloka och långsiktiga beslut tas
              för att garantera ett långsiktigt hållbart fiske. Det är under
              all kritik att två tredjedelar matfisk kastas överbord. Vi måste
              snarast få beslut så att detta vanvettiga resursslöseri upphör.
              2 miljoner individer kastas överbord varje år. 700 000 individer
              landas. Folkpartiet anser att de så kallade havdagarna, antalet
              dagar till havs, är intressant att titta på och gå vidare med,
              dock med krav på att försöket följs mycket noggrant. Är regeringen
              beredd att titta på och öppna upp för dessa havdagar? Det är viktigt
              att utöver en noggrann och effektiv kontroll faktiskt också föra
              fram nya system och lösningar. Vi inser att det konventionella
              fisket kommer att tvingas minska och anser att andra åtgärder
              vill till för att bevara levande kustsamhällen. Vi vill därför
              göra en extra satsning på fisketurism.
            </seg>
            <seg xml:id="i-009ad217eac066e2-0">
              Folkpartiet vill också göra extra satsningar på forskning, då
              vi anser att det finns många angelägna forskningsområden. Vi pekar
              bland annat på alternativ användning av gröna material, småskalig
              livsmedelsförädling och energi.
            </seg>
            <seg xml:id="i-df8702e6d794c662-0">
              För jämnt ett år sedan ställde jag i denna kammare frågan till
              jordbruksministern varför man inte ställde motkrav på bönderna
              när det gällde inblandning av alternativa drivmedel när diskussionen
              om skattesänkning då var aktuell. Jag fick då svaret att man inte
              var beredd att vidta två åtgärder samtidigt. Därför ställer jag
              frågan här i dag: Är man beredd nu?
            </seg>
            <seg xml:id="i-42b22e73ade908c5-0">
              Min andra fråga till ministern för ett år sedan handlade om inblandning
              av både etanol och RME. Kan vi också här få ett svar? Jag ställde
              samma fråga under förra veckans debatt till samhällsbyggnadsministern
              men fick inte heller vid det tillfället något svar på frågan.
            </seg>
            <seg xml:id="i-a5d76d130fcea4d0-0">
              Min tredje direkta fråga är denna: Genom ett enat MJU har riksdagen
              gett regeringen i uppdrag att undersöka förutsättningarna för
              odling av hampa för energiändamål. Finns det ett svar här?
            </seg>
            <seg xml:id="i-09583c33f83c546a-0">
              Sist men inte minst, fru talman, är det viktigt att få beröra
              det internationella perspektivet. Jag är glad att LRF, kyrkan
              och Naturskyddsföreningen nu startat den så kallade trialogen,
              ett viktigt samtal om att möjliggöra för de fattigare länderna
              att producera sina livsmedel och få avsättning för dem. Detta
              är också ett viktigt samtal för att man ska se att det inte behöver
              vara ett motsatsförhållande mellan ett lönsamt jordbruk i Sverige
              och ett lönsamt brukande i fattigare delar av vår värld.
            </seg>
            <seg xml:id="i-c4bd933fc0e65cc5-0">
              Vi har dock all anledning att kritisera EU:s jordbrukspolitik,
              där ett fåtal länder blockerar lösningar genom att hålla fast
              vid ett högt tak, som de anser vara ett golv. En rättvis handelspolitik
              gentemot tredje världen kräver att i-länderna förändrar sin jordbruks-
              och handelspolitik vad gäller både subventioner och andra handelsstörande
              hinder. I morgon inleds ministermötet om WTO i Hongkong. Det är
              ett avgörande möte. Det är angeläget att Sverige slåss för rättskaffens
              villkor för tredje världen. För bönder behövs, både i fattiga
              länder och hemmavid.
            </seg>
            <seg xml:id="i-31fbd373d78a888a-0">
              Därmed yrkar jag bifall till reservation 3, men står givetvis
              bakom samtliga folkpartiyrkanden.
            </seg>
          </u>
          <note xml:id="i-7996d2ad842c2fdf-0">
            Anf. 41 ANITA BRODÉN (fp):
          </note>
          <note type="speaker" xml:id="i-e69d218b6fe45879-0">
            Anf. 42 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-0c8639160679ffa3-6">
            <seg xml:id="i-9eb51ad58c66f971-0">
              Fru talman! Målet för livsmedelspolitiken är en ekologisk, ekonomisk
              och socialt hållbar livsmedelsproduktion som speglar konsumenternas
              efterfrågan. Regeringen eftersträvar en jordbrukspolitik som främjar
              konkurrenskraftig produktion baserad på långsiktigt hållbara produktionsformer.
              De citerade målsättningsformuleringarna finns angivna på s. 41
              och 43 i det betänkande vi nu debatterar.
            </seg>
            <seg xml:id="i-53829c20f5b8cd23-0">
              Enligt min mening leder den socialdemokratiska politiken till
              att vårt land kommer allt längre ifrån dessa vackra inriktningsmål.
              Vad värre är, fru talman, verkar det som om ambitionerna att verkligen
              gå i rätt riktning saknas. Jag är starkt tveksam till om viljan
              att främja en konkurrenskraftig produktion verkligen finns. Om
              man bara ser till vackra ord och tabelluppställningar under utgiftsområden
              kanske detta inte är uppenbart, men ser vi till politiken som
              helhet börjar frågetecknen att hopa sig. Svenska särregler när
              det gäller skattenivåer, miljöskydd, djuromsorg och krav på hävd
              av jordbruksmarken bidrar, tillsammans med ett företagsklimat
              där byråkrati, regler runt riskkapital och sjuklöneansvar samt
              skatter i världstopp, till att talet om att främja en konkurrenskraftig
              produktion skorrar ganska falskt i mina öron. Att jordbruket under
              senare år också fått vara en regulator för att klara budgetens
              utgiftstak genom senarelagda utbetalningar hör också till bilden.
            </seg>
            <seg xml:id="i-7807254ae1050fe7-0">
              Trots detta, fru talman, finns en optimism och en framtidstro
              inom de gröna näringarna, senast uttryckt i De gröna näringarnas
              regeringsförklaring, som presenterades förra veckan. I sin regeringsförklaring
              skriver man bland annat med jorden skogen, vattnet och hela landsbygdens
              miljö kan vi erbjuda arbetstillfällen, livsmedel, upplevelser,
              kretsloppstänkande, råvaror till förnybar energi och mycket mer.
              De gröna näringarna stannar kvar. Skogen och åkermarken flyttar
              inte till Kina eller Brasilien. Så står det i den här regeringsförklaringen.
            </seg>
            <seg xml:id="i-0b3038133ed63392-0">
              Man fortsätter med att rikta följande utmaningar till oss politiker:
            </seg>
            <seg xml:id="i-8aaa7c0546f6dcd6-0">
              Vi vill att de politiska partierna på alla nivåer tar till sig
              vår vision och bidrar till att skapa framtidstro i en för Sverige
              viktig näring.
            </seg>
            <seg xml:id="i-479079ba627d3682-0">
              Vi vill att de politiska partierna ser de gröna näringarna som
              en viktig resurs i bygget av ett långsiktigt hållbart samhälle.
            </seg>
            <seg xml:id="i-deec2637917a2f8c-0">
              Vi vill skapa en gemensam vision för hur de gröna näringarna
              ska utvecklas.
            </seg>
            <seg xml:id="i-508c4bccf7b89f92-0">
              Detta är en gemensam vision som man tydligen vill efterlysa och
              som man anser saknas trots regeringens högstämda formuleringar.
              Hur ställer sig Socialdemokraterna till de här utmaningarna från
              de gröna näringarna?
            </seg>
            <seg xml:id="i-4daef283447729db-0">
              Fru talman! Medan Socialdemokraterna, i famnen på stödpartierna,
              är på väg allt längre bort från en kraftfull politik är jag övertygad
              om att en ny regering, baserad på en majoritet för allianspartierna
              välkomnar de gröna näringarnas regeringsförklaring som ett viktigt
              underlag för en dynamisk jordbruks- och landsbygdspolitik.
            </seg>
            <seg xml:id="i-638fbb4f21d9d15f-0">
              Regeringens syn på jordbrukspolitiken går ju att följa i regeringsförklaringarna.
              1996 talas om att jordbruket är en framtidsnäring. 1997 står det:
              Jordbruksnäringen är avgörande för landsbygdsutvecklingen. 1998
              kan vi läsa att aktiva konsumenter gör lantbruket till en framtidsnäring.
              Sedan är det i stort sett tyst fram till 2002, då vi hörde följande:
              Svenskt jordbruk är konkurrenskraftigt och kan tillvarata den
              potential ökad efterfrågan på ekologiska livsmedel utgör. Den
              nya djurskyddsmyndigheten ges utökade befogenheter. Kampen mot
              kemikalier fortsätter. Fler skyddsvärda skogar bevaras genom statliga
              skogsinköp. Alla som är någorlunda vakna och vid sina sinnen kan
              dra sina slutsatser om vart vänsterkartellens jordbrukspolitik
              är på väg!
            </seg>
            <seg xml:id="i-d4d87b1972189771-0">
              Fru talman! Kristdemokraterna har en rad förslag till förändringar
              av regeringens budgetförslag. Det handlar om större anslag till
              planteringsstöd till följd av stormen Gudrun i enlighet med vad
              Skogsstyrelsen föreslår, så att en mer varierad artsammansättning
              kan uppnås. Vi vill också öka inslaget av naturvårdsavtal i stället
              för ökade statliga skogsinköp. Vi menar att återföringen av skatt
              på handelsgödsel ska komma näringen till del genom forskning och
              utveckling av metoder som minskar näringsläckage med mera i stället
              för att gå som medfinansiering i landsbygdsprogrammet. Vi vill
              införa ett statligt anslag för bidrag till avbytartjänst, inte
              minst för att familjejordbrukare ska ges möjlighet till ledighet
              med rimliga villkor. På andra utgiftsområden föreslår vi ytterligare
              sänkt dieselskatt för jordbrukets och skogsbrukets maskiner, så
              att vi kommer närmare EU-genomsnittet eller strax därunder.
            </seg>
            <seg xml:id="i-fc6933e50ab3cec7-0">
              Då Kristdemokraternas förslag till ramar redan hade fallit vid
              utskottets behandling av budgetärendet har det inte varit möjligt
              att yrka bifall till våra förslag, varför de summariskt beskrivs
              i ett särskilt yttrande.
            </seg>
            <seg xml:id="i-19b726417702bae4-0">
              Jag nöjer mig därför, fru talman, med att yrka bifall till allianspartiernas
              reservation nr 5, där det självklara kravet finns om att tidpunkten
              för utbetalning av EU-stöden inte ska utgöra fästet i regeringens
              kamp med att hålla utgiftstaken på plats när budgetstormarna drar
              in.
            </seg>
          </u>
          <note type="speaker" xml:id="i-0b4226c06d1e7ac6-0">
            Anf. 43 JAN ANDERSSON (c):
          </note>
          <u who="jan_andersson_2e5dcb" xml:id="i-654c041c6b158379-0">
            <seg xml:id="i-5204125dfc624518-0">
              Fru talman! Nästintill varje vecka kan vi via medierna följa
              hur näringslivet flyttar verksamhet utomlands. I ett tidigare
              skede har flytten gått till öststaterna och Baltikum. Nu är det
              Kina och Indien som är nya populära länder att flytta verksamhet
              till. Det är en ständig jakt på produktionsvillkor som gör att
              man kan konkurrera på världsmarknaden. Och ve den börs-vd som
              inte kan presentera visioner om produktion i andra länder och
              på andra kontinenter!
            </seg>
            <seg xml:id="i-eabd45db5b632cd0-0">
              I skenet av detta är det glädjande att se att det finns en näring
              som presenterar visioner och idéer och som kan skapa jobb och
              tillväxt på hemmaplan.
            </seg>
            <seg xml:id="i-66ba2546b8b3af36-0">
              Jag tänker så klart på LRF:s plan för att skapa 35 000 nya arbetstillfällen
              i Sverige. Det är en tydlig signal om att näringen vill satsa.
              Man visar att det inte bara är snack, utan att det också finns
              ett innehåll. Det gör man genom att från näringens sida avsätta
              pengar på den satsningen. Man avsätter en kvarts miljard för att
              uppnå visionen.
            </seg>
            <seg xml:id="i-ba85fe65b51e2723-0">
              Vi ska ha klart för oss att satsningen görs i ett mycket pressat
              läge. Vi pratade ju tidigare om hur industrin har möjlighet att
              söka produktionsvillkor på andra ställen. Den möjligheten saknar
              de gröna näringarna. De har sina produktionsvillkor inom Sveriges
              gränser, och för de enskilda företagarna gäller att de för det
              mesta finns inom sockengränserna.
            </seg>
            <seg xml:id="i-cf7d82ce1366c62a-0">
              Det är därför oerhört viktigt att vi, som politiskt påverkar
              konkurrensförutsättningarna för dessa företag, tar utmaningen
              på allvar. Hur man lyckas med detta beror, skulle jag vilja säga,
              till stor del på inställning och attityd, vilket i sin tur givetvis
              avspeglas i den politik som förs. Och här sviker regeringen.
            </seg>
            <seg xml:id="i-b1fedd3011a24941-0">
              Jag ska peka på några saker som tydligt visar vilken inställning
              regeringen har till de gröna näringarna. För det första gäller
              det inställningen till att hämta hem pengar från EU; det handlar
              om ganska mycket pengar. S-regeringen är erkänt dålig på att nyttja
              de möjligheter som EU-medlemskapet ger. Sedan, när man väl fått
              hem pengarna, använder man dem som budgetregulator och flyttar
              dem över årsskiftet litet som man tycker det passar. Också det
              visar vilken inställning man har. För det andra speglas inställningen
              tydligt i att man vill lägga ned en av de lönsamma näringarna
              inom jord och skog i Sverige, nämligen minknäringen. Det kommer
              dessutom att innebära en belastning för kycklingbranschen. Jag
              pekar alltså på den inställning som speglar regeringspolitiken.
            </seg>
            <seg xml:id="i-34ee8cd43bd657ed-0">
              Om vi tittar på vad Centerpartiet vill göra, och vad vår inställning
              och attityd är, kan man i budgeten utläsa att vi gör en mycket
              kraftfull satsning på förnybar energi positivt och framtidsinriktat.
              Vi avsätter extra pengar för att kunna plocka hem mer av LBU-stöden
              och för att positionera oss inför kommande LBU-period positivt
              och framtidsinriktat. Vi avsätter pengar till forskning om hur
              vi kan förbättra pälsdjurens situation också en framtidsinriktning.
              Det är tre var för sig viktiga exempel, men framför allt pekar
              de på vilken attityd vi har till de gröna näringarna och till
              att bedriva produktion av livsmedel, energi och naturvärden på
              hemmaplan.
            </seg>
            <seg xml:id="i-e754d52f5dd0e371-0">
              Jag ska även säga något om skogen. Skogsfrågorna har under det
              senaste året dominerats av följdverkningarna efter stormen Gudrun,
              som drog fram över södra och västra Sverige för snart ett år sedan.
              Vi kan väl konstatera att i fråga om uppröjningsarbetet har man
              gjort bättre ifrån sig än vi från början förväntade oss. Jag tycker
              också att man kan konstatera det gäller ju att ta tillfället i
              akt när man har chansen att regeringen faktiskt gjort bättre ifrån
              sig än jag förväntade mig. Det är inte ofta vi får chansen att
              säga detta, och jag tycker alltså att man gjort bättre ifrån sig
              än förväntat.
            </seg>
            <seg xml:id="i-399634295239a33a-0">
              Det finns säkert en och annan som säger att 50-kronan är som
              att kasta pengarna i sjön, eftersom virket ändå hade kommit ut.
              Det finns två viktiga tillfällen då 50-kronan gjort nytta. Dels
              var det i inledningsskedet när många i dessa bygder kände att
              samhället svek dem. De hade varken el eller telefon, och många
              livsverk låg slagna i spillror. Där hade 50-kronan betydelse,
              inte minst genom den signaleffekt den gav för att få människor
              att ta tag i uppröjningsarbetet.
            </seg>
            <seg xml:id="i-93e848fc7c89c310-0">
              Den viktigaste fasen för 50-kronan kommer emellertid nu när mycket
              av det virke som inte betalar sig ligger kvar och behöver tas
              ut; det kommer bara att kosta pengar att hämta ut virket ur skogen.
              Där kommer 50-kronan att påverka vilka skogstillgångar vi har
              framöver, vilket är den kanske viktigaste biten.
            </seg>
            <seg xml:id="i-efae7dacc08e1f79-0">
              Budgetmässigt har vi satt av mer pengar till att teckna naturvårdsavtal.
              Vi har satt av mer pengar för att klara en bättre återbeskogning,
              och framför allt har vi satt av mer pengar till rådgivning för
              att öka produktionen i våra skogar. Det kan till och med vara
              så att när vi ser sluteffekterna av stormen Gudrun det på kanske
              2030 års sikt kommer att innebära ökad virkesproduktion i de drabbade
              områdena.
            </seg>
            <seg xml:id="i-7f39be49c2a356a9-0">
              Avslutningsvis vill jag säga att jag försökt teckna bilden av
              en politik som har en annan attityd och en annan inställning till
              de gröna näringarna. Ett regeringsskifte efter nästa val kommer
              att innebära ett attitydskifte i den politik som bedrivs, och
              jag är övertygad om att det attitydskiftet kommer att resultera
              i fler nya jobb i den gröna sektorn.
            </seg>
          </u>
          <note xml:id="i-a2b64814114bd7f5-0">
            Jag yrkar bifall till reservation 5.
          </note>
          <note type="speaker" xml:id="i-690c764d64bd27b8-0">
            Anf. 44 SINIKKA BOHLIN (s):
          </note>
          <u who="sinikka_bohlin_9d8e01" xml:id="i-dee92f95a1afc236-9">
            <seg xml:id="i-1274625375852d4a-0">
              Fru talman! Världen har blivit mindre. Det märks tydligt när
              vi gör en omvärldsanalys och inte tittar på vår egen navel. Vad
              händer utanför Sveriges gränser? Det som tydligast visar att vi
              är en del av en global värld är jordbrukspolitiken.
            </seg>
            <seg xml:id="i-7f5ee60fd1b9080d-0">
              Just nu pågår WTO-förhandlingar i Hongkong. Det finns riksdagsledamöter
              där som följer dessa förhandlingar, som inleddes redan år 2000.
              Jordbruket är en nyckelfråga i förhandlingarna. Det kan tyckas
              märkligt eftersom jordbrukets andel av världsekonomin minskar,
              även i en majoritet av världens utvecklingsländer.
            </seg>
            <seg xml:id="i-292a77768961cba4-0">
              Jordbrukets nyckelroll gäller emellertid inte främst de rent
              ekonomiska faktorerna. Den är grunden för världens livsmedelsproduktion,
              där starka och ibland motstridiga krafter verkar, precis som i
              Sverige. Det handlar om livsmedelsförsörjning, om utvecklingsländernas
              rätt att konkurrera på lika villkor på världsmarknaden och om
              länders vilja att behålla egen produktionskapacitet. Vidare handlar
              det om landsbygdens fortlevnad, jordbrukarnas försörjning, livsmedelsindustrins
              lokalisering och garantier för livsmedlens säkerhet.
            </seg>
            <seg xml:id="i-e7b3239f7ba92e7d-0">
              Fru talman! I stort sett samma diskussion för vi i Sverige. Naturligtvis
              kommer WTO-förhandlingarna att ha bäring även hos oss. Vår jordbrukspolitik
              är gemensam med 25 länder inom EU. Vi talar fortfarande efter
              tio år om EU:s jordbrukspolitik och om Sveriges jordbrukspolitik.
              Visst kan vi åstadkomma nationella åtgärder inom den gemensamma
              politiken, men vi vill ju så gärna ha gränserna kvar. EU är en
              stor aktör globalt och det innebär att även vi, som en liten nation,
              har möjlighet att, tillsammans med andra, förändra en gammaldags
              jordbrukspolitik.
            </seg>
            <seg xml:id="i-9a8f0f7fe619e4c7-0">
              En fråga som har haft och har en nära koppling till de pågående
              förhandlingarna är sockerreformen, som nu fått sin nästan slutgiltiga
              form. Det återstår några steg, eller egentligen bara ett steg,
              nämligen hur vi i Sverige kan forma vår sockersektor inom ramen
              för den gemensamma reformen. Naturligtvis råder det inom sockersektorn
              i Sverige stor oro och osäkerhet inför framtiden.
            </seg>
            <seg xml:id="i-3cc6118b55be50ec-0">
              Samtidigt för vi diskussioner om det kommande landsbygdutvecklingsprogrammet.
              Det är klart att det är en utmaning att behålla en levande landsbygd
              med möjligheter för människor att bo och försörja sig som företagare
              inom de gröna näringarna. Det gäller att inom givna ramar och
              regelverk finna de möjligheter till finansiering som kan skapa
              en utveckling på landsbygden som rymmer de målsättningar vi har
              det som vi redan fått höra från Kristdemokraterna.
            </seg>
            <seg xml:id="i-009955d446da8093-0">
              Det handlar om att produktionen ska styras av konsumenternas
              efterfrågan. Vi ska inte skapa överproduktion i onödan. Produktionen
              ska vara långsiktigt hållbar både ekonomiskt och ekologiskt, och
              den ska medverka till global livsmedelssäkerhet, alltså precis
              det som nu förhandlas inom WTO.
            </seg>
            <seg xml:id="i-8c6842a8bbe5d8b4-0">
              Fru talman! Det är inte bara den yttre världen som påverkar våra
              möjligheter att producera livsmedel. Naturgivna förutsättningar
              i form av klimat och geografi i Norden, relativt små enheter,
              en hög andel träda, stort beroende av ersättningar, som minskar
              hela tiden, ger oss ibland en bild av en sektor med lönsamhetsproblem.
            </seg>
            <seg xml:id="i-2b36aa9d94faf63c-0">
              Men det finns också en annan bild, som jag sett när jag besökt
              ett antal företag under året en bild som visar på hög arbetsproduktivitet,
              pågående strukturförändringar, exportframgångar, nya affärsidéer
              och ett starkt förtroende hos de svenska konsumenterna.
            </seg>
            <seg xml:id="i-7be0a4617f0cd6ef-0">
              En annan styrka som det svenska jordbruket kan visa upp är satsningarna
              på miljöanpassade och långsiktigt hållbara produktionssystem som
              också tar hänsyn till miljön och etiska aspekter och skapar mervärden
              i de svenska livsmedlen jag tycker att jag har hört här i debatten
              att de andra partierna inte riktigt värdesätter det. Det finns
              också en kreativ samverkan som bedrivs mellan näringsforskning,
              medicinsk forskning och livsmedelsindustriell verksamhet som redan
              har resulterat i ett antal högkvalitativa nya produkter, både
              nationellt och på exportfronten.
            </seg>
            <seg xml:id="i-388710545717a13b-0">
              Men vi vet att konkurrensen på en alltmer öppen livsmedelsmarknad
              kommer att öka. I dagsläget vet vi fortfarande inget om det finansiella
              perspektivet från 2007 med stor risk för ytterligare budgetrestriktioner.
              Men det är viktigt att se om sitt hus. Vad mer kan man göra för
              att försvara sina positioner på hemmamarknaden men också öka sina
              exportsatsningar? Jag ser flera vägar att gå. Det handlar om fortsatt
              strukturförändring med både specialisering och diversifiering,
              ökad förädling, lyhördhet för konsumenternas krav, förmedling
              av mervärden, exportsatsningar, nya användningsområden för lantbrukets
              produkter, till exempel energi, och en harmonisering av medlemsländernas
              livsmedels-, djurskydds-, och miljöregler givetvis utifrån vår
              nivå.
            </seg>
            <seg xml:id="i-ffe7b18d313be9a0-0">
              Visst spelar den gemensamma jordbrukspolitiken en stor roll för
              företagen, men den gröna sektorn har naturligtvis ett stort ansvar
              själv för sin framtid. Man har nu också visat i en liten bok vad
              man vill. En del kallar det här för valmanifestet och någon annan
              för en regeringsförklaring. Jag funderar över när LRF blev ett
              parti, men så är det kanske i verkligheten.
            </seg>
            <seg xml:id="i-a001ebc682b936b8-0">
              Fru talman! Inte heller i detta betänkande ser jag ett gemensamt
              agerande från de borgerliga partierna. Det finns en klar splittring.
              Man har i varje fall lyckats att enas om att djurskyddet inte
              är så viktigt. Alla vill minska anslaget till Djurskyddsmyndigheten.
              Det som förvånar mig är att både Folkpartiet och Centern även
              vill minska anslaget till Livsmedelsverket. Det här med säkra
              livsmedel är kanske inte så viktigt längre.
            </seg>
            <seg xml:id="i-eea2932b046ae603-0">
              När det gäller åtgärder för landsbygdens miljö och struktur är
              de borgerliga partierna delade. Moderaterna vill minska, och Centern
              vill öka. Återföring av skatt på handelsgödsel och bekämpningsmedel
              är en gammal följetong. Här har de tre borgerliga partierna Moderaterna,
              Folkpartiet och Centern en gemensam minskning med 64 miljoner
              när Kristdemokraterna vill öka med 50 miljoner. Och den ekologiska
              produktionen är faktiskt inte så viktig för Moderaterna och Folkpartiet.
            </seg>
            <seg xml:id="i-d7d4f87101d6741c-0">
              Fru talman! I detta budgetbetänkande behandlas även en proposition:
              Följdändringar i vissa lagar med anledning av en ny skogsmyndighet
              . Skälet till ändringarna är att regeringen avser att låta den
              nuvarande skogsvårdsorganisationen, som består av Skogsstyrelsen
              som centralmyndighet och de tio regionala skogsvårdsstyrelserna,
              från och med den 1 januari 2006 bilda en samlad myndighet, Skogsstyrelsen.
              Det finns inga reservationer, men det som förvånar mig lite grann
              är faktiskt Folkpartiets särskilda yttrande. Man skriver att man
              vill vänta tills Ansvarsutredningen kommer med sitt förslag. Detta
              gäller Skogsstyrelsen. Man ska inte göra någonting nu. Samtidigt
              skissar man redan i årets budget det ska vara klart i juli 2006
              på en stor förändring vad gäller areella näringar. Man splittrar
              upp en del myndigheter och för över resurser till en ny myndighet.
              Det är kanske för mycket att begära av Folkpartiet att man någon
              gång ska få en helhetsbild över hur ni egentligen ser på Myndighets-Sverige.
              Nu finns det egentligen flera olika förslag, att man ska vänta,
              göra nu, göra något sedan eller inte göra något alls.
            </seg>
            <seg xml:id="i-6f828226e2c2bbda-0">
              Fru talman! Jag tror på den gröna näringen. Jag tycker att det
              finns tecken på att vi är många som har en samsyn när det gäller
              att det svenska jordbruket skulle spela en större roll på en växande
              marknad och att det är en viktig kraft för att bevara och utveckla
              en levande landsbygd.
            </seg>
            <seg xml:id="i-056474a66e3810e2-0">
              Fru talman! Med dessa ord vill jag yrka bifall till förslaget
              i betänkandet och avslag på samtliga reservationer.
            </seg>
          </u>
          <note type="speaker" xml:id="i-b359385e0fb8a0d8-0">
            Anf. 45 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-4974c2885975d63e-0">
            <seg xml:id="i-5af4a07336d018ed-0">
              Fru talman! Sinikka Bohlin nedlät sig till att påstå att vi moderater
              inte tycker att djurskyddet är viktigt. Först och främst är påståendet
              ogrundat. Dessutom är det skamligt av det skälet att vi anser
              att djurskyddet ska ligga på Jordbruksverket, men vi är inte beredda
              att gå omvägen via en ny djurskyddsmyndighet för att den vägen
              göra avbetalningar till Miljöpartiet för att de ska kunna ha en
              generaldirektör där. De pengarna skulle vi kunna använda väsentligt
              mycket mer till djurskydd i stället för till administration.
            </seg>
            <seg xml:id="i-72e17001acca5ecb-0">
              Sedan, fru talman, ska jag gå över till betänkandet när det gäller
              jordbrukets konkurrenskraft, vilket är en viktig fråga för oss.
              På inte mindre än tre sidor i betänkandet säger man med olika
              vokabulärer att regeringens ambition är att stärka det svenska
              jordbrukets konkurrenskraft. Sedan varierar man det lite grann.
              Och när vi sedan tittar på politikens inriktning för framtiden
              när det gäller konkurrenskraften säger man avslutningsvis så här:
            </seg>
            <seg xml:id="i-5e61421562f398b7-0">
              Regeringen avser att tillsätta en särskild utredare med uppdrag
              att analysera och lämna förslag bl.a. vad gäller ansvarsfrågor
              vid samexistens mellan GMO-grödor, konventionella grödor samt
              ekologiska grödor.
            </seg>
            <seg xml:id="i-299193d0bbba8370-0">
              Det är det enda konkreta förslag som vänsterkartellen presenterar
              i betänkandet för att öka jordbrukets konkurrenskraft. Är det
              så, Sinikka Bohlin, att detta är vad ni har att erbjuda? Då kan
              jag garantera att det finns en och annan aktiv lantbrukare i det
              här landet som funderar på om ni över huvud taget har förstått
              frågans innebörd.
            </seg>
          </u>
          <note type="speaker" xml:id="i-bbcaa3de2ab9aaf4-0">
            Anf. 46 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-10">
            <seg xml:id="i-7edce77190c2c14d-0">
              Fru talman! Om jag börjar med djurskyddet och de mervärden som
              vi har haft i svenskt jordbruk och detta har man faktiskt gjort
              tillsammans, näringen och politiken vill jag säga att vi har nått
              väldigt långt, i varje fall i konsumenternas ögon. Sedan kanske
              vissa partier inte tycker att det är så viktigt, och när Bengt-Anders
              Johansson säger att ni inte bryr er om djurskyddet gör jag ändå
              den tolkningen när ni skriver i ert särskilda yttrande att ni
              vill avveckla Djurskyddsmyndigheten. Den behövs inte, utan de
              här arbetsuppgifterna kan utföras av Jordbruksverket. Så långt
              är det väl, men när vi inrättade Djurskyddsmyndigheten flyttade
              vi pengar från Jordbruksverket till den nya myndigheten. Nu vill
              ni avsluta den här myndigheten, men det går inga pengar tillbaks
              till Jordbruksverket. Någonstans måste naturligtvis också arbetet
              med djurskyddet betalas.
            </seg>
          </u>
          <note type="speaker" xml:id="i-5c9ea6e03234496d-0">
            Anf. 47 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-4974c2885975d63e-1">
            <seg xml:id="i-0d087eb0d78fddc9-0">
              Fru talman! Jag noterar att Sinikka Bohlin tar tillbaka sitt
              påstående om att vi inte står upp för djurskyddet. Det tackar
              jag för, därför att det är med sanningen överensstämmande.
            </seg>
            <seg xml:id="i-d4bf5c8b7c3b6a41-0">
              Sedan fick jag inget som helst svar när det gällde jordbrukets
              konkurrenskraft. Kära åhörare! Detta är symtomatiskt. Socialdemokratin
              har inte förstått vad konkurrensneutralitet innebär. Det blir
              dessutom flagrant när man läser det här betänkandet. Som jag sade
              tidigare är ju det enda konkurrensförbättrande, enligt regeringens
              synpunkt och vänsterkartellen i utskottet, att det ska tillsättas
              en utredare när det gäller GMO-grödor. Man kan ta sig för pannan
              för mindre.
            </seg>
            <seg xml:id="i-ddca2f2ac917b0bc-0">
              Då upprepar jag frågan till Sinikka Bohlin: Är det så att vänsterkartellens
              svar i fråga om konkurrenskraften är att tillsätta en utredare
              när det gäller GMO-grödor? Räkna annars upp de konkurrensförbättringar
              som ni har i bakfickan därför att vi, från alliansens sida, har
              inte sett något som helst praktiskt exempel på hur detta skulle
              kunna gå till!
            </seg>
          </u>
          <note type="speaker" xml:id="i-97f297fdf75f9e4d-0">
            Anf. 48 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-11">
            <seg xml:id="i-7b390911c2d3e433-0">
              Fru talman! Jag har följt den så kallade konkurrensneutraliteten
              under ett antal år. Jag har fått bära den ryggsäck som jag fick
              av LRF under ett antal år. Jag tycker faktiskt att jag i den diskussionen
              och på den vägen har lättat på de här tegelstenarna, som jag har
              fått bära.
            </seg>
            <seg xml:id="i-52704479406f5456-0">
              Nu har vi kanske fortfarande kvar vissa delar, men det som jag
              tycker är viktigt som man gör nu är att man ser över regelverket
              för all småskalig livsmedelsverksamhet till exempel.
            </seg>
            <seg xml:id="i-15188038b1f93a4b-0">
              Vi har nu fått den frågan på vårt bord. Det är ett steg i konkurrensneutraliteten
              för att också underlätta för de små företagen på landsbygden.
            </seg>
            <seg xml:id="i-e09a23501e706caa-0">
              Jag tycker inte att det är att nonchalera när man säger att man
              analyserar GMO och den samexistens som är väldigt viktig om vi
              över huvud taget ska öka vår konkurrenskraft liksom att man tittar
              på de nya grödorna i framtiden på förädlingssidan.
            </seg>
            <seg xml:id="i-273819add1474828-0">
              Problemet kan vara samexistens. Jag vet att Danmark är väldigt
              duktigt på det och redan har tittat på det här. Man har ett klart
              förslag. Vi tittar också inom Norden på om vi kan hitta regler
              som är så pass klara att vi kan ha GMO, ekologisk odling plus
              vanlig konventionell odling.
            </seg>
          </u>
          <note type="speaker" xml:id="i-da20d1436d0adc0a-0">
            Anf. 49 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-7">
            <seg xml:id="i-c4429f2cc7f3dcdd-0">
              Fru talman! Sinikka Bohlin ironiserade i sitt anförande över
              hur vi uttryckte oss om det manifest, eller vad vi ska kalla det,
              som LRF har presenterat och huruvida det är en regeringsförklaring
              eller inte. Inledningsvis skriver de: Till vår nästa regering,
              de gröna näringarnas regeringsförklaring.
            </seg>
            <seg xml:id="i-2ee1e1f3f24d2748-0">
              Jag hoppas inte att referatet påverkar förhållningssättet till
              det mycket dynamiska och spännande materialet och präglar hennes
              sätt att läsa det, ta till sig det och använda det i fortsättningen,
              och att det är representativt för förhållningssättet.
            </seg>
            <seg xml:id="i-0cd3e28dd7b3e173-0">
              Både jag och Sinikka citerade från målen för livsmedelspolitiken
              och jordbrukspolitiken. Jag är djupt orolig för att vi inte är
              på väg åt rätt håll i relation till målen. Jag fick inte riktigt
              klart för mig av ditt anförande om du anser att vi är på väg åt
              rätt håll i relation till målen.
            </seg>
            <seg xml:id="i-471fa4fcc9ca10da-0">
              Tycker du att svenskt jordbruk är på väg mot de mål som regeringen
              och för all del riksdagen har ställt upp?
            </seg>
          </u>
          <note type="speaker" xml:id="i-a3709f9b1077d053-0">
            Anf. 50 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-12">
            <seg xml:id="i-104c616bc9ff01a1-0">
              Fru talman! Vi kan titta på de tre målen. Jag tycker fortfarande
              att det är väldigt viktigt att produktionen ska styras av konsumenternas
              efterfrågan. Vi ser att våra svenska konsumenter kanske inte bara
              vill ha mat utan mat med andra värden.
            </seg>
            <seg xml:id="i-0d5d695320f95c03-0">
              Det är vår livsstil som har förändras, och man ska lyssna på
              konsumenterna. Där tycker jag att vår produktion har blivit bättre.
              Det gäller miljöfrågor, djurhållningen och hela den delen. Det
              som kanske fortfarande är svårt för näringen är att sälja de mervärdena.
              Det tog jag också som ett exempel på möjligheter. Kan vi sälja
              våra mervärden i Sverige på ett bättre sätt?
            </seg>
            <seg xml:id="i-e2314e1c6cc95b16-0">
              Produktionen ska vara långsiktigt hållbar både ekonomiskt och
              ekologiskt. Där tycker jag att vi går framåt hela tiden. På den
              ekologiska sidan har vi nästan nått de mål som vi har om ekologisk
              odling. Vi är nu uppe på 19 % av arealen, och vi ska komma till
              20 %. Det är viktigt. Vi har minskat läckagen från jordbruksmarkerna
              miljömässigt.
            </seg>
            <seg xml:id="i-a15bf76a14e0733e-0">
              Men vi har också gått framåt på den ekonomiska sidan. Man ser
              företag som i dag satsar. Jag har som sagt besökt ett antal företag
              som har satsat ganska stort speciellt på mjölksidan. Jag ser fortfarande
              att det finns en konkurrenskraft.
            </seg>
            <seg xml:id="i-0181da370eefd24f-0">
              Vi ska medverka till global livsmedelssäkerhet och frihandel.
              Det har vi arbetat för inom EU och arbetar för nu i Hongkong inom
              WTO. Vi är på väg mot alla de tre mål som riksdagen har ställt
              sig bakom. Sedan kan det finnas vissa skillnader i tankesätt.
            </seg>
            <seg xml:id="i-b0dab66210ebf1d6-0">
              Jag nedvärderar absolut inte det som LRF har gjort. Jag tycker
              att det är väldigt bra att man för en gångs skull i stället för
              att bara ställa krav också visar möjligheterna den här gången.
              Jag reagerade kanske bara på orden valplattform och regeringsförklaring.
              Jag brukar höra dem i andra sammanhang annars.
            </seg>
          </u>
          <note type="speaker" xml:id="i-53f57b48db8af878-0">
            Anf. 51 SVEN GUNNAR PERSSON (kd) replik:
          </note>
          <u who="sven_gunnar_persson_722099" xml:id="i-0c8639160679ffa3-8">
            <seg xml:id="i-d746d42fb14affe9-0">
              Fru talman! För att något hjälpa Sinikka att kanske göra en lite
              bredare analys av hur långt mot målen vi har nått vill jag nämna
              några andra siffror.
            </seg>
            <seg xml:id="i-f408e14763d03aa9-0">
              På tio år har antalet mjölkkor och antalet svin minskat med drygt
              20 %. Priserna på jordbrukets produktionsmedel har ökat med i
              genomsnitt 28 % medan producentpriserna på jordbruksprodukter
              minskat med i genomsnitt 12 %. Prisraset har varit störst för
              nötkött och griskött. Priset har minskat med ungefär en tredjedel
              på tio år. Arrendepriserna har stigit med i genomsnitt 36 %.
            </seg>
            <seg xml:id="i-1745352b2a100aad-0">
              Priserna på jordbrukets produktionsmedel har stigit mycket starkare
              i Sverige än i andra jämförbara länder. Importen av nötkött har
              mer än fördubblats på mindre än tio år. Importen av griskött har
              också mer än fördubblats. Exporten av nötkött har ökat lite grann,
              men exporten av griskött har minskat under samma tid.
            </seg>
            <seg xml:id="i-413a45084c99711b-0">
              Konsumenterna efterfrågar nötkött, kyckling och griskött bland
              annat. Men den svenska andelen som produceras i Sverige av det
              som svenska konsumenter vill ha har minskat. Vad säger det om
              svenskt jordbruks konkurrenskraft och de fina formuleringar som
              regering och riksdag har ställt sig bakom?
            </seg>
          </u>
          <note type="speaker" xml:id="i-a6c152e133c8c724-0">
            Anf. 52 SINIKKA BOHLIN (s) replik:
          </note>
          <u who="sinikka_bohlin_9d8e01" next="cont" xml:id="i-1b372234c2174c7e-0">
            <seg xml:id="i-eb1e1b695b7345e1-0">
              Fru talman! Vi kan titta på den positiva effekten, till exempel
              exporten av våra livsmedel. Vi talar inte bara om den primära
              produktionen utan också om livsmedelsproduktion, det vill säga
              färdiga livsmedel. Där har exporten ökat från år till år.
            </seg>
            <seg xml:id="i-2d7b304f1d71b9b9-0">
              En stor del av de råvaror som vår livsmedelsindustri använder
              är svenska råvaror. Det är beklagligt att vi till exempel på nötköttssidan
              inte har, som vi förut talade om, självförsörjningsmålet. På något
              sätt lämnade vi det målet när vi blev medlemmar i EU, eftersom
              vi har en gemensam marknad. Men fortfarande använder vi de gamla
              måtten.
            </seg>
            <seg xml:id="i-bf40004c7553d70a-0">
              Mycket av exporten till oss som kommer inom nötkött, kyckling
              och sådant går till livsmedelsindustrin och delvis till storköken.
              Konsumenten vill fortfarande många gånger oftast välja det svenska
              som vi ser i affären. Visst finns det också annat att välja där,
              och det ska det finnas att välja.
            </seg>
            <seg xml:id="i-ca15b92932be8a66-0">
              Men den stora delen av exporten till oss går till det som vi
              inte direkt ser utan köper utan att fråga vad det innehåller.
              Där kanske också konsumentmakten skulle bli lite starkare.
            </seg>
            <seg xml:id="i-ac93e552fa4fe97e-0">
              Det är som näringen själv säger. Vi måste bli bättre på att sälja
              våra mervärden för att Sven Gunnar Persson som svensk konsument
              ska uppskatta det och då kanske öka vår produktion.
            </seg>
            <seg xml:id="i-48230d064b09ab26-0">
              Det är självklart att antalet företag har minskat under åren
              i olika omgångar. Det kan man räkna från 50-talet och ända hit.
              Men om vi tittar på mjölken producerar vi i stort sett lika mycket
              som vi gjorde då.
            </seg>
          </u>
          <note xml:id="i-96c7fda36a171d09-0">
            Anf. 53 ANITA BRODÉN (fp) replik:
          </note>
          <u who="sinikka_bohlin_9d8e01" prev="cont" xml:id="i-33506d32d2e403f7-0">
            <seg xml:id="i-93b9e200adede496-0">
              Fru talman! Jag ställde fyra frågor till Sinikka Bohlin under
              mitt anförande. Jag lyssnade väldigt spänt på att få svar på åtminstone
              några av dem, men det fick jag inte. Jag kommer nu att upprepa
              två i taget. Men innan jag kommer till själva frågorna vill jag
              ändå ta Sinikka Bohlin på allvar och svara på några av de frågor
              som Sinikka Bohlin ställde till Folkpartiet.
            </seg>
            <seg xml:id="i-34cf38373bbaa618-0">
              Vi vill ha en slimmad verksamhet och också en slimmad myndighetsverksamhet
              och en ny myndighetsstruktur. Jag är alldeles övertygad om att
              om ett år har vi en början till en ny form av Lan där landsbygden
              och de areella näringarna får se dagens ljus. Det är lite grann
              av det som jag skissade. Det är alldeles nödvändigt att vi ser
              till att slimma, effektivisera och slå ihop verksamheter där det
              är möjligt. Men det ska också vara ett tydligt myndighetsansvar.
            </seg>
            <seg xml:id="i-01caa96b3215cff4-0">
              Jag saknade någonting i debatten förut om livsmedel och ekologisk
              odling. Jag förde i mitt anförande fram odling i balans och att
              greppa näringen tillsammans med ekologisk odling. Men konsumenterna
              förs sällan fram. Det är viktigt med konsumentmakt. Det får vi
              inte glömma.
            </seg>
            <seg xml:id="i-97a617216291031d-0">
              Så till de konkreta frågorna till Sinikka Bohlin. Vad säger regeringen
              om havdagar? Är man beredd att ändra på det? Den andra frågan
              som jag nu vill ställa handlar om inblandning för bönderna. När
              man hade dieselskattesänkningen, varför tog man inte tillfället
              i akt? Är man beredd att göra det nu?
            </seg>
          </u>
          <note type="speaker" xml:id="i-07b1c736acf393ad-0">
            Anf. 54 SINIKKA BOHLIN (s) replik:
          </note>
          <u who="sinikka_bohlin_9d8e01" next="cont" xml:id="i-1b372234c2174c7e-1">
            <seg xml:id="i-237d2f3b5a991026-0">
              Fru talman! Naturligtvis ska vi ha slimmad verksamhet. Det är
              väl ingen som har något emot det. I det här budgetbetänkandet
              ser man att den 1 juni 2006 ska man ha fram en ny myndighet, Lan.
            </seg>
            <seg xml:id="i-47706fb100831040-0">
              Det finns faktiskt människor som arbetar på de här myndigheterna.
              Man kanske skulle behöva ha ett halvt år till för att diskutera
              med dem som har flyttat runt, efter den diskussion som vi har
              fört om omlokalisering av vissa andra myndigheter. Jag saknar
              lite grann av långsiktighet i frågan.
            </seg>
            <seg xml:id="i-4ec94d6537d12bf7-0">
              Vad gäller odling och balans och att greppa näringen så tycker
              jag att det är ett bra initiativ från näringens sida. Det är ju
              inte bara den ekologiska odlingen, så att vi har 19 % och nu kommer
              till 20. Den konventionella odlingen är lika viktig. Där måste
              man hela tiden minska miljöbelastningen. Jag tycker att det är
              ett väldigt bra initiativ. Frågan är om detta når konsumenten
              på något sätt. Där kanske det också är näringens roll att göra
              det bättre.
            </seg>
            <seg xml:id="i-4ea913044aa85bc5-0">
              Vad jag förstår är det redan beslutat att det blir havdagar,
              så det behöver vi inte diskutera.
            </seg>
            <seg xml:id="i-2eea77becabf6c2d-0">
              När det gäller motkrav i inblandningen så känner jag så här:
              Är det tvunget ska jag ställa krav på att det ska vara så här
              eller är det frivilligt för företagarna att ha möjlighet att göra
              inblandningen? Eftersom det finns så många alternativa bränslen
              känner jag i det här läget att det ska finnas en frivillighet.
              Jag önskar naturligtvis att jordbruksföretagen skulle vara de
              som är ledande i diskussionen och inblandningen eftersom de också
              har möjlighet att på det viset visa en del av den valplattform
              som Folkpartiet uttryckte från LRF. Det är bra om man verkligen
              gör någonting och inte bara talar.
            </seg>
          </u>
          <note xml:id="i-6323dba6b2288031-0">
            Anf. 55 ANITA BRODÉN (fp) replik:
          </note>
          <u who="sinikka_bohlin_9d8e01" prev="cont" xml:id="i-33506d32d2e403f7-1">
            <seg xml:id="i-7f80f07272db82c8-0">
              Fru talman! Jag svarar på den andra frågan, eller kommenterar
              den i alla fall. Det handlar om stimulans. Det är en stimulans
              också till bönder. Här är det en viss begränsad del som man kan
              ha inblandning i. De allra flesta traktorer och arbetsmaskiner
              framförs på diesel, och det är oftast RME som är aktuellt.
            </seg>
            <seg xml:id="i-d997527006f9e95f-0">
              Jag fortsätter med mina frågor till Sinikka. De handlar också
              om etanol och RME. Fortfarande hänger det i luften. Vi har alltså
              inte lyckats. Regeringen har ännu inte lyckats komma fram till
              en ökad inblandning. Jag vet att det är i EU som man beslutar
              om etanol, men hur går förhandlingarna där?
            </seg>
            <seg xml:id="i-5cc3c3c75b68e080-0">
              Det som gäller RME är däremot ett nationellt beslut. Det är oerhört
              angeläget. Nu satsar näringen trots att man inte har fått ett
              besked.
            </seg>
            <seg xml:id="i-b2a72ef4ee062323-0">
              Det vore också spännande att få besked från Sinikka Bohlin om
              hampa.
            </seg>
            <seg xml:id="i-d33116cf4c639281-0">
              Avslutningsvis kan jag inte låta bli att kommentera en debattartikel
              som Sinikka Bohlin skrev för ett tag sedan tillsammans med jordbruksministern.
              Ni skrev att Sverige är extrem nettobetalare i EU. Jag måste påminna
              om att det är Socialdemokraterna som har fört förhandlingarna
              gentemot EU. Där faller det tillbaka på er.
            </seg>
          </u>
          <note type="speaker" xml:id="i-134640843424cb81-0">
            Anf. 56 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-13">
            <seg xml:id="i-f72bd6034f29c539-0">
              Fru talman! Vi är alla överens om att vi försöker att få EU och
              medlemsländerna med i diskussionen om etanol. Det som har bromsat
              tror jag inte är den politiska viljan, utan lobbyismen på den
              andra sidan. Det börjar lossna lite grann, men många bilföretag
              säger att om man gör en större inblandning än i dag så garanterar
              de inget till exempel när det gäller bilgarantin. Man vet inte
              om motorn håller i alla bilmärken. Det handlar både om lobbyism
              och, kanske, om verklighet. Jag tror att vi är på väg dit, men
              frågan är om vi går till 10 eller 15 % inblandning.
            </seg>
            <seg xml:id="i-c5c9114669412744-0">
              Då kommer nästa problem. Var ska vi få tag i all etanol? Det
              är en viktig fråga att diskutera. Hur mycket etanol och hur mycket
              andra bränslen kan vi producera i landet, i Sverige, inom Norden
              och i Europa? Jag tror att det är lite farligt att bara fastna
              i diskussionen om etanol. Ni kanske har läst alla de artiklar
              som har funnits nu och där man varnar lite grann för att gå över
              bara till etanolen.
            </seg>
            <seg xml:id="i-743e8097e154a148-0">
              Man kanske ska titta också på RME och hur man kan blanda in det.
              Det kommer nya syntetdieslar som är på gång. Vi har också det
              som ingen ska glömma bort, nämligen biogasen. Om det finns någonting
              som vi antagligen alltid kommer att producera så är det avfall.
              Vi bör på ett bra sätt ta reda på det avfallet innan vi börjar
              ta vara på den produktiva skogen, som vi kan förädla och få större
              värden till hela landet från.
            </seg>
            <seg xml:id="i-a1aefc1398b9b0b9-0">
              Det är viktigt att titta på helheten och att analysera hela den
              biomassa som jorden producerar i både Sverige och resten av Norden.
              Vad kan vi göra av den? Låt oss föra en bred diskussion om det
              här för att garantera att vi klarar av framtidens bränslen och
              energi i det här landet!
            </seg>
          </u>
          <note type="speaker" xml:id="i-ed1333baa8cd978b-0">
            Anf. 57 JAN ANDERSSON (c) replik:
          </note>
          <u who="jan_andersson_2e5dcb" xml:id="i-654c041c6b158379-1">
            <seg xml:id="i-35b97e5d9427a89d-0">
              Fru talman! Först ska jag säga något om WTO-frågan, som Sinikka
              berörde här. Det är ju ganska enkelt att förenkla den frågan.
              Men samtidigt är inte mat riktigt som andra varor. Det har kanske
              inte så stor betydelse om man behöver vänta i en vecka eller två
              eller kanske någon månad på en bil, cykel eller ficklampa. Men
              jag var i kaféet för tre timmar sedan och nu känner jag redan
              att jag snart behöver ha lite mat igen. När det gäller mat har
              vi alltså inte samma möjlighet att vänta på leverans som vi har
              för andra varor. Det skiljer sig oerhört mycket när det gäller
              livsmedelsförsörjningen.
            </seg>
            <seg xml:id="i-a25a7819d87c277f-0">
              Jag har två frågor till Sinikka Bohlin. Den första gäller förhållandet
              till EU och det som jag var inne på tidigare här att Socialdemokraterna
              har varit erkänt dåliga på att nyttja medlemskapets möjligheter.
              Jag tror att en del av det speglas i det bud som ordförandelandet
              lade fram nu senast. Sveriges LBU-program riskerar att halveras
              om det är det budet som går igenom. Nu kommer det kanske inte
              att göra det, men vi ser ändå vilken inriktningen är.
            </seg>
            <seg xml:id="i-6b05b657881fe803-0">
              Den andra frågan gäller nationell nivå. Jag vet att regeringen
              jobbar hårt med sysselsättningsfrågorna. Samtidigt vet vi att
              man är beredd att politiskt besluta att ta bort en hel näring
              i Sverige, som direkt rör sig om 2 0003 000 arbetstillfällen.
              Jag tänker på minknäringen. Min fråga till Sinikka är: Hur känns
              det att veta att vi med klubban här kanske kommer att klubba bort
              2 0003 000 arbetstillfällen i näringslivet under denna vår?
            </seg>
          </u>
          <note type="speaker" xml:id="i-d96ef8bb87dec666-0">
            Anf. 58 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-14">
            <seg xml:id="i-ebfe8907fc5e5d63-0">
              Fru talman! WTO-förhandlingarna är speciella. Det är mycket av
              ett spel ett diplomatiskt spel, skulle jag kunna tänka mig. De
              som oftast förlorar i de här diplomatiska spelen är de fattiga
              länderna. På något sätt känns det ändå bra från Sveriges sida
              att vi är eniga i den här riksdagen och att vi försöker rätta
              till de orättvisor som finns mellan fattiga och rika länder. Fattiga
              länder ska också kunna producera sin egen mat och i framtiden
              eventuellt också kunna sälja inom EU. Mat är alltså inte som alla
              andra varor, utan det finns ett stort beroende.
            </seg>
            <seg xml:id="i-43c43b194f758c2e-0">
              När det gäller frågan om EU:s budgetförslag så är det lite oroande
              när vi i dag ännu inte vet hur 2007 års budget ser ut. Vi vet
              varken hur mycket pengar det rör sig om eller hur de kommer att
              fördelas.
            </seg>
            <seg xml:id="i-4af5db7eaf279d29-0">
              Det är olika inriktningar vad gäller jordbruket i de olika EU-länderna;
              det vet vi från början. I olika frågor har Sverige haft allianser.
              I miljöfrågor hittar vi några länder och i jordbruksfrågor hittar
              vi kanske andra. Så går det när man förhandlar. Jag tror att vi
              allihop har erfarenhet av det. För att få fram sin vilja så måste
              man hitta en kompis. Men jag känner också lite osäkerhet, speciellt
              vad gäller LBU-pengarna, eftersom i alla fall vi tycker att det
              har varit en bra satsning för landsbygden, för en levande landsbygd
              och för näringarna. Men det gäller också miljöfrågor.
            </seg>
          </u>
          <note type="speaker" xml:id="i-905e94fcda640d37-0">
            Anf. 59 JAN ANDERSSON (c) replik:
          </note>
          <u who="jan_andersson_2e5dcb" xml:id="i-654c041c6b158379-2">
            <seg xml:id="i-29de7829f45dbbfe-0">
              Fru talman! Tack för svaret på en av de två frågorna! När det
              gäller minknäringen uteblev svaret. Sinikka får så klart chansen
              igen att tala om hur det känns att klubba bort 2 0003 000 arbetstillfällen
              inom landets gränser och i stället skicka i väg dem till länder
              som förmodligen har betydligt sämre krav när det gäller djurskydd
              av pälsdjuren.
            </seg>
            <seg xml:id="i-a2cfcfeb2d721496-0">
              Sinikka säger att det gäller att hitta allianser och kompisar
              som kan driva samma typ av frågor som vi vill göra när man ska
              förhandla i EU. Jag tycker att vi har valt synnerligen dåliga
              kompisar när det gäller att förhandla om LBU-stöd och jordbruksbitarna
              om vi lutar oss mot England, Danmark och andra länder som inte
              har särskilt mycket gemensamt med de svenska naturgivna förutsättningarna.
            </seg>
            <seg xml:id="i-d19b8d21a5003708-0">
              Om vi tittar på LBU-pengar ser vi att Finland och Österrike ligger
              på betydligt högre nivåer än vad Sverige gör. Österrike har ungefär
              lika mycket som Sverige när det gäller arealstödet men betydligt
              mer på LBU-sidan. Jag tycker att det är den typen av inriktning
              som vi borde söka stöd för. Jag tror att det vore bra med andra
              kompisar än dem vi nu har haft i de här förhandlingarna.
            </seg>
            <seg xml:id="i-e9a282bb5aedc3f1-0">
              Sedan har vi frågan om minknäringen. Hur känns det, Sinikka?
            </seg>
          </u>
          <note type="speaker" xml:id="i-e3b10eb83401caf7-0">
            Anf. 60 SINIKKA BOHLIN (s) replik:
          </note>
          <u who="sinikka_bohlin_9d8e01" xml:id="i-dee92f95a1afc236-15">
            <seg xml:id="i-501e5447d4c3e8be-0">
              Fru talman! När vi har försökt förhandla oss fram inom EU, vare
              sig det handlar om direktstödet eller LBU-stödet, har vi väl försökt
              söka lite olika varje gång. Man skulle kanske prata lite mer om
              jämförelserna med Österrike. De har ju väldigt mycket mer för
              ekologisk odling än vad vi har. Jämför man med Danmark har de
              nästan ingenting inom LBU. Det är lite svårt att jämföra, men
              man måste på något sätt gå vidare i de här förhandlingarna.
            </seg>
            <seg xml:id="i-320416c6a4ea4b98-0">
              Finland är väldigt speciellt. Först är det bara halva Sverige.
              De har inte Östergötland, Skåne eller något annat bördigt område,
              utan det är ett jordbruk som man över huvud taget aldrig har omstrukturerat.
              Där kan man köra med nationella stöd.
            </seg>
            <seg xml:id="i-e69a922c227b89e1-0">
              Frågan om pälsnäringen finns inte i budgeten nu. Därför tänker
              jag inte svara på hur jag mår i den frågan. Den frågan är formulerad
              som en djurskyddsfråga. Låt oss återkomma till den frågan när
              den blir aktuell under våren eller någon annan gång. Jag vet inte
              när den kommer. Den finns inte i budgeten, så för tillfället mår
              jag neutralt.
            </seg>
          </u>
          <note type="speaker" xml:id="i-022dec66aaeeba25-0">
            Anf. 61 SVEN-ERIK SJÖSTRAND (v):
          </note>
          <u who="sven-erik_sjostrand_c87a8f" xml:id="i-54a659dea41feedf-0">
            <seg xml:id="i-40b7d505fa6a13c0-0">
              Fru talman! På vårt utgiftsområde finns 36 anslag fördelade på
              sju politikområden. För budgetåret 2006 föreslås att sammanlagt
              16,4 miljarder anslås för utgiftsområdet.
            </seg>
            <seg xml:id="i-1d0b2a364b24db5d-0">
              Det lite speciella med vårt utgiftsområde är att i totalsumman
              finns EU-stöd på ca 8 miljarder som finansieras från EG-budgeten.
              Det handlar om gårdsstöd, intervention och miljöersättningar.
              Den absolut största delen av de pengar som vi får tillbaka från
              EU går till jordbruket. Detta är en fråga som kan diskuteras.
              Är det bra? Är det rättvist att vi subventionerar jordbruket i
              denna omfattning?
            </seg>
            <seg xml:id="i-45de59a9b2d248e0-0">
              Det finns tre övergripande mål för Sveriges arbete med att förändra
              jordbruks- och livsmedelsproduktionen inom EU. Jordbruks- och
              livsmedelsföretagens produktion ska styras av konsumenternas efterfrågan.
              Det är det första.
            </seg>
            <seg xml:id="i-9206f7b3ddacbbb2-0">
              Det andra är att produktionen ska vara långsiktigt hållbar både
              från ekologiska och ekonomiska utgångspunkter.
            </seg>
            <seg xml:id="i-4c538a502700b605-0">
              Det tredje är att EU ska medverka till global livsmedelssäkerhet,
              bland annat genom att hävda frihandelns principer även på jordbruks-
              och livsmedelsområdet.
            </seg>
            <seg xml:id="i-4fb45f9097faef6c-0">
              Men vi vet att trots nyligen genomförda reformer behöver det
              göras betydligt mer. Budgetkostnaderna i EU är i dag alltför stora
              när det gäller jordbruket. Konsumentpriserna är till vissa delar
              för höga samtidigt som det sker en betydande överproduktion. Byråkratin
              är fortfarande omfattande.
            </seg>
            <seg xml:id="i-152701db922a4a73-0">
              Det finns också ett stort internationellt tryck på att EU ska
              reformera sin jordbrukspolitik. EU:s jordbrukspolitik har en negativ
              påverkan på världshandeln, och det gäller inte minst u-länderna.
              Av budgettexten framgår det att det är prioriterat för Sverige
              att u-ländernas förutsättningar att delta och konkurrera på jordbruksmarknaderna
              förbättras. För detta krävs att i-länderna kraftigt minskar sina
              handelsstörande stöd och tar bort de handelsstörande exportstöden
              samt kraftigt sänker sina, för många produkter, väldigt höga tullar.
            </seg>
            <seg xml:id="i-015dc8dbf6e5d47f-0">
              Sverige anser att EU:s exportbidrag bör avskaffas snarast. Frågan
              är bara om Sverige gör tillräckligt i förhandlingarna för att
              till exempel ta bort exportstödet. Det får inte bara bli fina
              ord, utan det fordras handling. Alla EU-länder tycks inte vara
              speciellt pigga på att göra de här förändringarna. Det kan ju
              innebära att de själva får lite mindre av kakan.
            </seg>
            <seg xml:id="i-676f70ca36078a29-0">
              Vi bör också tänka på att av världens 1,3 miljarder extremt fattiga,
              det vill säga de som lever på mindre än 1 dollar om dagen, bor
              900 miljoner på landsbygden. För dessa människor spelar jordbruket
              och fisket en central roll både som livsmedel och som inkomstkälla.
              Många utvecklingsländer är mycket beroende av att sälja sina jordbruks-
              och fiskeprodukter på världsmarknaden för att kunna utvecklas
              till moderna ekonomier. Att då subventionera stora delar av den
              rika världens jordbruk är mycket orättvist.
            </seg>
            <seg xml:id="i-6b23648ae1bd276b-0">
              När det gäller skogsfrågor har 2005 varit ett tufft år på grund
              av stormen. De är många som har gjort ett fantastiskt arbete,
              men mycket återstår att göra. I samband med vårpropositionen beslutade
              riksdagen om en del åtgärder för att lindra effekterna för de
              skogsägare som drabbades av stormen i södra Sverige i januari
              2005. Bara skattereduktionen med 50 kr per kubikmeter för uttransporterat
              virke beräknas kosta 2 miljarder. Men det är säkerligen en mycket
              god investering, annars hade kanske inte så mycket virke kommit
              ut. Som någon sade här, har det nog också gett bra signaler till
              de skogsägare som har drabbats.
            </seg>
            <seg xml:id="i-714c6c05f70304ed-0">
              Naturvårdsavtal och biotopskyddsområden är två verktyg för naturvård
              som administreras av skogsvårdsorganisationen. För att vi ska
              nå delmålen i miljökvalitetsmålet Levande skogar, krävs att takten
              i områdesskyddet ökas genom tydliga prioriteringar, ökade resurser
              och ett effektivare arbete. Det behövs också ett fortsatt stöd
              från skogsvårdsorganisationen till skogsägare genom rådgivning
              och information för att nå delmål två som är att öka mängden hård
              död ved, öka arealen äldre lövrik skog, öka arealen gammal skog
              samt öka arealen mark föryngrad med lövskog.
            </seg>
            <seg xml:id="i-4170e2aa695ba0f9-0">
              Fru talman! Svenskt jordbruk håller en mycket god internationell
              klass vad gäller kvalitet, miljö, djuromsorg och landskapsvård.
              Vi behöver en fortsatt hög andel svenskproducerade baslivsmedel
              på våra matbord. Det underlättar och påskyndar möjligheterna att
              uppnå de miljö- och hälsopolitiska målen för en hållbar utveckling
              i Sverige.
            </seg>
            <seg xml:id="i-5f994042c2f77f4c-0">
              I samband med förhandlingarna om långtidsbudgeten inom EU har
              jag varit lite orolig för miljö- och landsbygdsprogrammet. Under
              innevarande programperiod har anslutningen till programmet varit
              god, och en majoritet av bidragen har gått till miljöersättningar.
            </seg>
            <seg xml:id="i-4c27e02e73854504-0">
              Åtgärderna inom ramen för miljö- och landsbygdsprogrammet är
              uppdelade på två insatsområden. Det första är ett ekologiskt hållbart
              lantbruk, och det andra är en ekonomiskt och socialt hållbar utveckling
              på landsbygden.
            </seg>
            <seg xml:id="i-bdd27f837da48198-0">
              Jordbruket kan bidra till bosättning, hållbar tillväxt och utveckling
              på landsbygden. Jordbruket skapar attraktiva livsmiljöer, vilket
              generellt är en förutsättning för en livskraftig landsbygd.
            </seg>
            <seg xml:id="i-12ab2ef569728305-0">
              Det finns tyvärr tydliga tendenser i befolkningsutvecklingen
              på landsbygden. Det sker en befolkningsminskning i de mindre tätorterna
              när det gäller personer i åldrarna 1664 år. Samtidigt ökar befolkningen
              i de större tätorterna och den tätortsnära landsbygden. I norra
              Sverige minskar befolkningen i alla områdestyper. Tendenserna
              är särskilt påtagliga när det gäller yngre personer mellan 20
              och 34 år. Det tycker jag är oroande.
            </seg>
            <seg xml:id="i-9b605a0ed785452b-0">
              Utvecklingen i mindre gynnande områden och i norra Sverige speglar
              den allmänna strukturutvecklingen i landet mot färre och större
              gårdar. Här tror jag att miljö- och landsbygdsprogrammet är avgörande
              för att det öppna landskapet ska finnas kvar. Programmet kan även
              bidra till att motverka nedläggningen av åker- och betesmark.
            </seg>
            <seg xml:id="i-595c18114033edc7-0">
              Eftersom vi i Vänsterpartiet inte har några reservationer här
              yrkar jag bifall till förslagen i betänkandet, även om vi kanske
              inte är helt överens med regeringen om bland annat Sveriges EU-politik.
            </seg>
          </u>
          <note type="speaker" xml:id="i-9ddad406a596507b-0">
            Anf. 62 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-4974c2885975d63e-2">
            <seg xml:id="i-2f398d4ba555e3fc-0">
              Fru talman! När man lyssnar på Sven-Erik Sjöstrand är det notabelt
              att han som vänsterpartist med rötter i kommunismen talar väldigt
              mycket om stöd och samhällets inhopp i än det ena och än det andra
              och att man ska styra träslagsval i skogen och så vidare. Jag
              noterar att det är detta stöd som regeringen använder sig av för
              att behålla makten i det här landet.
            </seg>
            <seg xml:id="i-96c4df9ee5a974b7-0">
              Jag tog i mitt replikskifte med Sinikka Bohlin upp frågan om
              det svenska jordbrukets konkurrenskraft. Sven-Erik Sjöstrand ingår,
              som sagt var, i ett stödparti för att Socialdemokraterna ska kunna
              ha makten i det här landet. Han sitter dessutom i EU-nämnden och
              borde ha en bra insyn i frågan om jordbrukets konkurrenskraft,
              eftersom han då är ganska nära dessa frågor.
            </seg>
            <seg xml:id="i-c9df265909559485-0">
              Det vore intressant att höra av Sven-Erik Sjöstrand, eftersom
              Sinikka Bohlin inte lyckades reda ut frågan på ett nöjaktigt sätt,
              om han skulle kunna ange åtminstone tre olika konkurrensförbättrande
              åtgärder som han tänker arbeta med under det kommande budgetåret.
              Betänkandet ger inget som helst stöd om vad man tänker arbeta
              med, bara att man ska tänka.
            </seg>
          </u>
          <note type="speaker" xml:id="i-55852d0ceb1885c5-0">
            Anf. 63 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-54a659dea41feedf-1">
            <seg xml:id="i-f76e980ea413220b-0">
              Fru talman! Det är riktigt, som Bengt-Anders säger, att jag sitter
              med i EU-nämnden. Jag vet inte om jag får så mycket mer information
              än Bengt-Anders, för jag tror att många av de här frågorna hanteras
              i fackutskotten. EU-nämnden har mer ett samrådsförfarande, och
              vi går inte in på så mycket detaljer. Om vi kommer in på detaljer
              brukar man alltid säga att det får hanteras i fackutskottet. Så
              är det egentligen.
            </seg>
            <seg xml:id="i-177541f1826f0f04-0">
              Det som Sinikka tog som exempel i replikväxlingen med Bengt-Anders
              var småskalig livsmedelsteknik. Jag tycker att det är väldigt
              bra. Vi har gjort ganska mycket för att förenkla. Jag tror att
              grunden för en bra utveckling i de areella näringarna är att vi
              skapar förenklingar för mindre företag, att vi tar bort besvärliga
              regler, till exempel slakteriavgifter, och miljöregler som kan
              anses vara väldigt kostnadskrävande för mindre företag.
            </seg>
            <seg xml:id="i-8e67d49b876402d5-0">
              En annan konkurrensfördel kan vara att vi satsar på forskning
              och utbildning. Jag tycker att vi gör det i Sverige. Vi ska se
              till att vi har en hög kvalitet.
            </seg>
            <seg xml:id="i-5e809b4b9af2969b-0">
              Att vi har en hög livsmedelssäkerhet är också en konkurrensfördel.
              Men vi kanske inte riktigt har nått ut och kunnat marknadsföra
              de svenska mervärdena. Där tror jag att det återstår mycket att
              göra. Ändå kan vi ha en samlad politik.
            </seg>
            <seg xml:id="i-2efc892970f5ee0a-0">
              Det finns nog fler, men jag kan återkomma till det.
            </seg>
          </u>
          <note type="speaker" xml:id="i-a55c09d6be85e5df-0">
            Anf. 64 BENGT-ANDERS JOHANSSON (m) replik:
          </note>
          <u who="bengt-anders_johansson_e22bc9" xml:id="i-4974c2885975d63e-3">
            <seg xml:id="i-fd3934c945ceb20d-0">
              Fru talman! Ja, det vore värdefullt om Sven-Erik Sjöstrand återkom,
              eftersom han hänvisade till det. När det gäller de här delarna
              har nog inte de som är i näringen uppfattat detta som förenklingar.
            </seg>
            <seg xml:id="i-ec9b70a0a182e81e-0">
              Att livsmedelssäkerheten skulle vara en konkurrensfördel har
              inte visat sig, åtminstone inte när det gäller prisbilden, därför
              att konsumenten är uppenbarligen inte beredd att betala för detta.
              Den kan vi alltså avföra som konkurrensförstärkande del.
            </seg>
            <seg xml:id="i-f935a89077e2cbe9-0">
              När det gäller förenklingarna vore det intressant att veta vilka
              förenklingar man ska jobba med nu. Att bara svepa ur sig att man
              ska göra förenklingar låter ju bra, men vi är vana vid att det
              är mycket prat och lite verkstad som den här regeringen ägnar
              sig åt. Då är frågan: Vad är det för förenklingar man ska genomföra
              utöver det man nu har aviserat när det gäller den småskaliga livsmedelsproduktionen,
              där det finns vissa förenklingar och vissa inslag som måhända
              inte är lika förenklande?
            </seg>
            <seg xml:id="i-c14d9c0cc61202b0-0">
              Det skulle vara intressant att få reda på: Vad är det rent praktiskt
              man ska åstadkomma för förbättrad konkurrenskraft, utan svepande
              formuleringar.
            </seg>
          </u>
          <note type="speaker" xml:id="i-6d4feaf17caea0ab-0">
            Anf. 65 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" next="cont" xml:id="i-d67f40535aba1ae5-0">
            <seg xml:id="i-455495a55b3af195-0">
              Fru talman! Vi får väl se om det blir svepande formuleringar.
              När vi tittar på jordbrukssektorn det försökte jag säga i mitt
              inlägg styrs mycket av EU. Kommissionen styr det. Det är mycket
              byråkrati. Jag tror att många lantbrukare upplever det som väldigt
              konstigt att fylla i alla blanketter och att hålla sig informerade
              om allt som händer och sker. Där tror jag att det finns oerhört
              mycket att göra, och det behövs ett förenklingsarbete.
            </seg>
            <seg xml:id="i-6a4a6eb10f5a3f12-0">
              Jag tycker att vi är alldeles för mycket involverade i EU, och
              vi har inte så stor möjlighet att fatta nationella beslut, även
              om vi genom MTR-reformen har lyckats få ned lite mer på nationell
              nivå. Jag tror att det skulle vara viktigt att vi kräver att vi
              ska få fatta mer beslut i Sverige, i de nationella länderna. Då
              kommer det också närmare den enskilde företagaren eller lantbrukaren.
              Det är ett sätt att förenkla, och där hoppas jag att det går att
              göra mer.
            </seg>
            <seg xml:id="i-17f6229c51555247-0">
              Sedan tror jag att väldigt mycket ligger på skattesidan och den
              finansiella sidan. Det kanske finns mycket som vi inte vet ännu
              i vårt utskott, så jag hoppas att mina kolleger i skatteutskottet
              kan återkomma. Jag hoppas också att Bengt-Anders kan ställa frågor
              till dem, för jag tror att de svarar på ett betydligt bättre sätt
              på skattefrågor än vad jag svarar i dag.
            </seg>
          </u>
          <note xml:id="i-8931950f9dbd2a6b-0">
            Anf. 66 ANITA BRODÉN (fp) replik:
          </note>
          <u who="sven-erik_sjostrand_c87a8f" prev="cont" xml:id="i-74cb707d8ecc8078-0">
            <seg xml:id="i-9a8b566e965129a8-0">
              Fru talman! Jag vill fortsätta den diskussion som jag påbörjade
              med Sinikka Bohlin men som inte hann bli avslutad då vår tid tog
              slut. Jag efterfrågade ökad inblandning av etanol och RME. Jag
              vill nu koncentrera mig på RME, rapsmetylester, eftersom det där
              krävs enbart ett nationellt beslut.
            </seg>
            <seg xml:id="i-347a7446c4695c29-0">
              Som läget är nu har man möjlighet att blanda in fler procent,
              men då uppstår ett problem. Har man diesel och blandar in rapsmetylester,
              rapsdiesel, innebär det att man straffbeskattas. Det blir miljöklass
              2, och det blir alltså ökade kostnader. Här kan man, på grund
              av en teknisk parameter vad gäller kokpunkten, nationellt se till
              att det ges möjlighet till ökad inblandning men att det fortfarande
              är miljöklass 1. Jag vill veta lite grann vad Sven-Erik anser
              om det här.
            </seg>
            <seg xml:id="i-6d3aa21f5677adff-0">
              Med koppling till det här pratade jag i diskussionen med Sinikka
              Bohlin om mångfalden och vikten av mångfald. Vi kommer denna vecka
              att debattera den nya tvångslag som man planerar att införa, som
              innebär att varje större mackägare ska ha en alternativpump. Det
              är positivt i sig, men som det är nu kommer det att innebära enbart
              att det blir bara en del, förmodligen etanol, som det styrs mot
              eftersom det är den billigaste investeringen. Hur ser Sven-Erik
              på den problematiken? Man kanske missar gas eller andra alternativ,
              eftersom det blir så att regeringen styr åt enbart en del.
            </seg>
          </u>
          <note type="speaker" xml:id="i-710900c653f36f8e-0">
            Anf. 67 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" next="cont" xml:id="i-d67f40535aba1ae5-1">
            <seg xml:id="i-ecf5bc2cc32e52a3-0">
              Fru talman! Jag vill också betona vikten av mångfald. Jag tycker
              att det som Anita Brodén påpekar är viktigt. Det gäller väl också
              att vi har en teknikneutralitet. Och visst finns det en uppenbar
              risk att vi går mot att man bara satsar på etanol, eftersom det
              kanske är betydligt billigare att sätta upp etanolpumpar. Det
              skulle vara beklagligt, för jag tror att det blir mycket sårbart
              om vi bara satsar på etanol.
            </seg>
            <seg xml:id="i-b3242d4f2fd117ac-0">
              Vi har haft diskussioner i mitt parti där vi betonat mycket av
              det här med teknikneutralitet och behovet av att satsa på bland
              annat biogas och kanske också andra alternativ.
            </seg>
            <seg xml:id="i-90730781a90f1d3d-0">
              Själv har jag varit på en del platser där man satsat ganska mycket
              på biogas. Jag kan ta Kristianstad som exempel, där man har lyckats
              väldigt väl. Man använder slakteriavfall och gör biogas av det.
              Det görs i Karpalund utanför Kristianstad, och man har en ledning
              som går in mot Kristianstads centrum. Man har två biogaspumpar.
              Man har gjort ett förträffligt arbete, och Kristianstad har fått
              många lovord för det miljöarbete man har gjort när det gäller
              biogasen. Andra exempel är Västerås, Norrköping och Linköping.
              Det händer mycket när det gäller biogas i Sverige, och jag hoppas
              att det kommer att hända ännu mer.
            </seg>
            <seg xml:id="i-499d161a7a9b8ed7-0">
              Den stora biten är att man kan öka uppblandningen av etanol.
              Jag tror att det på lite sikt kanske är det allra mest avgörande
              vi kan göra. Om vi ser till att förbättra miljön och få ett bättre
              klimatarbete är det en bra sak.
            </seg>
          </u>
          <note xml:id="i-d8988b3168c78ecf-0">
            Anf. 68 ANITA BRODÉN (fp) replik:
          </note>
          <u who="sven-erik_sjostrand_c87a8f" prev="cont" xml:id="i-74cb707d8ecc8078-1">
            <seg xml:id="i-d105081999e83d55-0">
              Fru talman! Jag fick inget svar om rapsmetylester, hur Sven-Erik
              ser på det nationella beslutet. Har ni drivit den frågan? Det
              har vi påpekat ett antal gånger i olika frågestunder och i skriftliga
              frågor.
            </seg>
            <seg xml:id="i-613e6ac2f7153646-0">
              Om du är så positiv till teknikneutralitet och mångfald, Sven-Erik
              Sjöstrand, hur kommer du då att ställa dig när det kommer till
              skarp omröstning? Är då det viktigaste att slå vakt om möjligheterna
              att alla blommor får blomma och att hela mångfalden av alternativa
              drivmedel får komma på marknaden?
            </seg>
          </u>
          <note type="speaker" xml:id="i-f893dcd119ecfac9-0">
            Anf. 69 SVEN-ERIK SJÖSTRAND (v) replik:
          </note>
          <u who="sven-erik_sjostrand_c87a8f" xml:id="i-54a659dea41feedf-2">
            <seg xml:id="i-035fc64059bb8198-0">
              Fru talman! Jag är inte så orolig över det. Vi har poängterat
              vikten av mångfald. Jag tror också att det i de diskussioner som
              vi har haft med regeringen har tydliggjorts. Jag tror att frågan
              kommer att lösas jag är inte alls orolig för det i alla fall på
              lite kortare sikt. Sedan tror jag att det krävs betydligt större
              satsningar på längre sikt om vi ska få en bra utbyggnad av till
              exempel biogasanläggningar, och om vi ska få det över hela landet
              det är viktigt.
            </seg>
            <seg xml:id="i-3fe21d4a62cc1e95-0">
              När det gäller RME är jag inte någon expert. Jag tror att Anita
              hade fått ett bättre svar om hon hade pratat med min kollega Kjell
              Eriksson som kan de här frågorna ordentligt. Men jag tycker att
              det är viktigt att vi satsar på våra nationella grödor som vi
              har i landet, på våra nationella råvaror. Det skapar arbetstillfällen
              inom vårt land. Jag hoppas också att vi kan forska, att vi kan
              utveckla de här bränslena betydligt mer och satsar på det. Inte
              minst ger det arbetstillfällen, och det ger en bättre miljö. Så
              vi är positiva till det i Vänsterpartiet.
            </seg>
          </u>
          <note type="speaker" xml:id="i-8d56b24edc0530ee-0">
            Anf. 70 ÅSA DOMEIJ (mp):
          </note>
          <u who="asa_domeij_885525" xml:id="i-f20c0fb4005b0ae6-3">
            <seg xml:id="i-4d229ae4b2145bac-0">
              Fru talman! Ledamöter! Eftersom det här är den sista budgetdebatten
              den här mandatperioden tänkte jag passa på att summera och beskriva
              några viktiga frågor när det gäller budgeten och vad som har hänt
              under alla de här åren.
            </seg>
            <seg xml:id="i-5d5e7a05dd3f17f8-0">
              Jag skulle vilja börja med genomförandet av MTR-reformen, EU:s
              jordbruksreform. Där tycker jag att det blev en bra uppgörelse
              mellan Miljöpartiet, Vänsterpartiet och Socialdemokraterna. Efter
              förhandling visade det sig att det blev 400 miljoner mer till
              miljö- och landsbygdsutveckling än vad som var förväntat. Jag
              ser det som ett första steg till en jordbrukspolitik där vi slutar
              prata om stöd och bidrag och där vi mer pratar om vilka tjänster
              vi vill köpa in från lantbruket, att vi börjar se jordbrukarna
              även som tjänsteproducenter av naturvård och mycket annat i stället
              för bidragstagare och bara matproducenter.
            </seg>
            <seg xml:id="i-8b841eb37148b120-0">
              Om man tittar på budgetbetänkandet är det faktiskt stor uppslutning
              bland partierna för den inriktningen. Jag konstaterar till exempel
              att Moderaterna tycker att 300 miljoner av de 400 är helt okej.
              Jag blev positivt överraskad av att Moderaterna vill satsa mer
              på miljö och landsbygdsutveckling. Folkpartiet och Kristdemokraterna
              tyckte att 400 miljoner var en lagom nivå. Centern vill satsa
              ännu mer. Så det är en jättestor fråga, där det är en ganska stor
              enighet i Sverige om att det är den här vägen vi ska gå.
            </seg>
            <seg xml:id="i-31ba413dbe4153f0-0">
              Jag hoppas också att vi får ett lantbruksuniversitet som börjar
              jobba mer med den här typen av nya tjänster från lantbruket och
              att den utredning om SLU:s sektorsansvar som vi har fått i gång
              ska kunna leda till att vi får ett lantbruksuniversitet i tiden
              som tittar på nya typer av tjänster från lantbruket, ekosystemtjänster
              till exempel.
            </seg>
            <seg xml:id="i-5d2b07dfc2c25b2a-0">
              En viktig sak som jag vill nämna är forskning för hållbar utveckling.
              Efter segslitna förhandlingar om forskningspropositionen blev
              det tre olika områden. Förutom medicin och teknik blev det ett
              område om hållbar utveckling. Det påverkar också vårt utgiftsområde
              genom pengar till Formas. Det tycker jag var väldigt bra, för
              om Sverige hade haft en forskningspolitik utan en satsning på
              hållbar utveckling hade det inte känts särskilt framåtsyftande.
            </seg>
            <seg xml:id="i-bf2faa48156d8ed8-0">
              En annan viktig sak som har hänt den här mandatperioden är satsningar
              på småskalig livsmedelsförädling. Om vi ska prata om pengar handlar
              det om ett nationellt resurscentrum för kunskapsspridning, både
              i produktionsteknik och marknadsföring. Det handlar om pengar
              till Livsmedelsverket för att sänka avgifter och göra regelförenklingar.
              Här konstaterar jag också att det finns en rätt stor enighet inom
              utskottet. För 15 år sedan hade det varit tönt, flum och lite
              gröna vågen att prata om småskalig livsmedelsförädling, men nu
              verkar det som om vi gemensamt ser att det är en väldigt spännande
              förändring för landsbygden att ta fram nischade produkter och
              skapa intressanta arbetstillfällen. Det är bara Moderaterna som
              vill ta bort pengarna till det nationella resurscentret. Däremot
              vill Moderaterna behålla pengar för regelförenkling och avgiftssänkningar.
              Folkpartiet och Centern skär ned på Livsmedelsverket så det kan
              bli svårare att klara av det men pekar inte ut att man ska ta
              bort just den här satsningen. Så det tyder på att vi är en enig
              riksdag som stöder den utvecklingen. Inte minst viktigt blir det
              nu när EU:s hygienpaket ska införas. Jag vet att Livsmedelsverket
              jobbar väldigt aktivt för att se till att det blir så lite krångliga
              regler som möjligt för småföretagarna.
            </seg>
            <seg xml:id="i-89f25e9f8f49eb65-0">
              Jag skulle också vilja nämna fisket, för där har det faktiskt
              hänt en del, i budgeten också, under den här mandatperioden, även
              om det är de stora internationella fiskeförhandlingarna som märks
              i medierna. Där har vi satsat en del. Vi har satsat en del på
              att förbättra fiskevården. Vi har satsat på att bygga upp ett
              fiskerisekretariat så att miljöorganisationerna får större möjligheter
              att jobba med fiskefrågor. Jag tycker att det är ett stort steg
              framåt att inte se fiskeripolitik som snäv näringspolitik utan
              också se det som miljö- och resurspolitik.
            </seg>
            <seg xml:id="i-3b5c4e7649d97cca-0">
              Vi har förbättrat fiskerikontrollen, även om det finns mycket
              mer att göra. En del mer borde hända där, till exempel omfördelning
              av kvoterna så att de blir bättre regionalpolitiskt. Jag måste
              säga att jag tycker att Folkpartiets förslag till satsning på
              turistfiske är väldigt intressant. Jag tror att det blir mer näringsverksamhet
              och inkomster av att jobba så per kilo fiskkött.
            </seg>
            <seg xml:id="i-aaf359ec5a9bcb18-0">
              Till sist vill jag bara säga att miljö, hållbar utveckling och
              areella näringar hör ihop. Vi glömmer ofta bort att det är inom
              de areella näringarna som det finns möjligheter att skapa det
              soldrivna samhället. Så jordbruk och skogsbruk är något som bör
              uppvärderas, inte minst i miljödebatten.
            </seg>
            <seg xml:id="i-3d9156747e0e570d-0">
              Jag vill önska alla i kammaren, talman, sekretariat, utskottsrepresentanter
              och kolleger i utskottet en riktigt god jul och gott nytt år,
              för det här var vår sista debatt före jul.
            </seg>
          </u>
          <note xml:id="i-313e45c1203836f5-0">
            4 § Arbetsmarknad och Arbetsliv
          </note>
          <note xml:id="i-e7cc9010f3d99f99-2">
            Föredrogs
          </note>
          <note type="speaker" xml:id="i-4744110f245aecda-0">
            Anf. 71 PATRIK NORINDER (m):
          </note>
          <u who="patrik_norinder_72c45a" xml:id="i-0e764b2a8d6eb763-0">
            <seg xml:id="i-4b37d2d8bfacdcbb-0">
              Fru talman! Jag vill inleda den här debatten med att yrka bifall
              till reservation 1 under punkt 1. Jag står naturligtvis bakom
              samtliga moderata reservationer.
            </seg>
            <seg xml:id="i-71abd9fbe2072959-0">
              Jag ber också att få hälsa arbetslivsministern välkommen till
              debatten, självklart även statsrådet Jens Orback som det väl är
              första gången vi har äran att ha med i den här debatten. Jag uppskattar
              att statsråden deltar, och det är min förhoppning att vi efter
              debattens slut har kunnat bli överens om hur sysselsättningsläget
              är på den svenska arbetsmarknaden.
            </seg>
            <seg xml:id="i-86a1bca9806615f5-0">
              Det är något som det har varit svårt att få enighet om. Det verkar
              som om vi inte alltid har samma grund att stå på. Därför är det
              viktigt att vi reder ut hur förutsättningarna ser ut på arbetsmarknaden
              så att vi kan vidta korrekta insatser för att öka antalet personer
              i arbete ett mål som jag utgår från att vi kan enas kring.
            </seg>
            <seg xml:id="i-7f21e71df4b0ea8f-0">
              Jag förväntar mig även ett klarläggande av arbetslivsministern
              och utskottsordföranden om hur ni ser på vilken roll regler och
              lagar spelar för företagandet och ett ökat arbetsutbud.
            </seg>
            <seg xml:id="i-e9b247626139102b-0">
              Fru talman! Med denna lilla inledning går jag snabbt över till
              fakta. I oktober var 5,6 % av arbetskraften öppet arbetslösa.
              Tar man med personer i konjunkturberoende program hamnar vi på
              8,5 %.
            </seg>
            <seg xml:id="i-1ab4c5aad6a04875-0">
              Sammanlagt rör det sig om nästan 1,4 miljoner människor i arbetsför
              ålder som är frånvarande på arbetsmarknaden. Det är en uppseendeväckande
              hög siffra då Sverige har ca 5,7 miljoner i arbetsför ålder. Ungefär
              24 % av dessa är frånvarande. Är det detta som arbetslivsministern
              kallar full sysselsättning?
            </seg>
            <seg xml:id="i-ab9bd0da6b83763f-0">
              Vad beror nu detta på? Är det betingat av konjunkturella skäl?
              Knappast. Vi har haft en god konjunkturell utveckling de senaste
              åren. Ändå sjunker den genomsnittligt arbetade tiden under de
              senaste tre åren. Det finns alltså andra skäl än konjunktur till
              en försämrad sysselsättning, och det är strukturella orsaker,
              det vill säga grunder som går att påverka politiskt.
            </seg>
            <seg xml:id="i-d2e14eb4091e4a9e-0">
              Det är bara att konstatera att regeringen kapitalt har misslyckats
              med sin sysselsättningspolitik. Den har inte haft förmågan att
              fatta gångbara beslut för att öka efterfrågan och utbudet av arbetstillfällen.
              Regeringen har satt upp mål på 4 % öppen arbetslöshet och 80 %
              sysselsättning. Det är mål som i dag verkar mycket främmande.
            </seg>
            <seg xml:id="i-3962333916eeba1a-0">
              År 2004 var endast 67 % av befolkningen sysselsatta utan vare
              sig lönesubvention, sjukpenning eller ersättning för vård av barn.
              Det är den sanna bilden av Bidrags-Sverige och socialdemokratisk
              bidragspolitik. Arbete åt alla, skriver arbetslivsministern i
              dag i Svenska Dagbladet. Hur stämmer detta?
            </seg>
            <seg xml:id="i-c838d9803c331ca3-0">
              Mycket av regeringens politik minskar arbetsutbudet. Att införa
              friår, medfinansiering av sjukförsäkring och nu förslaget om lagstadgad
              rätt till heltid är rent kontraproduktiva åtgärder mot fler jobbtillfällen.
              Jag vet att det är beställningsjobb från facket och partikongressen.
              Statsrådet har sagt att han kommer att lägga fram ett förslag
              om lagstadgad heltid, men utan det undantag för småföretag som
              Heltidsutredningen har föreslagit.
            </seg>
            <seg xml:id="i-83ecea3b9e7582df-0">
              Vi i arbetsmarknadsutskottet har de senaste åren haft en relativt
              lugn tillvaro beroende på sparsamhet av förslag från regeringen.
              Det är något som vi i oppositionen och hela arbetsmarknaden kanske
              borde vara tacksamma för.
            </seg>
            <seg xml:id="i-f83d955a3b969e60-0">
              Om nu regeringen menar allvar med sitt prat om att sysselsättningsfrågorna
              är prioriterade, borde den då inte lägga ned lite arbete på att
              komma med förslag som ökar sysselsättningen? När den kommer med
              förslag skulle det vara klädsamt om de bidrog till fler arbeten
              och inte färre.
            </seg>
            <seg xml:id="i-c5fc490de01ea21c-0">
              Konsekvensen av Heltidsutredningens förslag blir färre jobb inom
              småföretagen. Denna uppfattning delas av Konjunkturinstitutets
              chef Ingemar Hansson. På samma brutala sätt slår även experterna
              i utredningen fast att förslaget kommer att öka arbetslösheten,
              i synnerhet bland kvinnor. Arbete åt alla, säger Hans Karlsson.
            </seg>
            <seg xml:id="i-a96b23b2dbe6345a-0">
              Fru talman! Jag skulle också vara mycket tacksam om arbetslivsministern
              ville förklara för kammaren hur en annan beställd utredning förslag
              om rätt till deltid går ihop med rätt till heltid.
            </seg>
            <seg xml:id="i-b03f94e21b32b0b0-0">
              Om regeringens mål nu är att fler ska arbeta heltid, hur kommer
              det att fungera när rätten till deltid kommer att kräva ett ökat
              behov av vikariat och fler deltidsanställda? Det är något svårt
              att förstå, men det bästa vore förstås att, helt i linje med utredaren
              Claes Stråths yrkande, lägga utredningen direkt i papperskorgen.
            </seg>
            <seg xml:id="i-f699caad6c844908-0">
              Till råga på allt elände lägger arbetslivsministern fram ett
              förslag som ruckar på principerna inom kollektivavtal för svensk
              arbetsmarknad. Tågordningen är där att förändringar av arbetstiden
              ska överenskommas mellan arbetsgivare och arbetstagare. Det är
              alltså ett ingrepp i arbetsledningsrätten. Är detta regeringens
              nya linje att överge kollektivavtalsmodellen och lagstifta i stället?
            </seg>
            <seg xml:id="i-ed094d260dfc2d8b-0">
              Arbetslivsministern borde vara medveten om att åtgärder som lagstiftad
              heltid, rätt till deltid, arbetsgivares sjuklöneansvar och friår
              lägger sten på börda och hämmar fler arbetstillfällen. Självklart
              går det ut över dem som står utanför arbetsmarknaden. Det är de
              som blir mest lidande; det är ungdomar och invandrare. Jobb som
              skulle ha kunnat utföras tillkommer inte. Människor som har haft
              problem med hälsan stängs ut från arbetsmarkanden då den ekonomiska
              risken med att anställa dem blir alltför stor för ett litet företag.
              Långtidssjukskrivna sägs upp. Arbete åt alla, låter Hans Karlsson
              skalla!
            </seg>
            <seg xml:id="i-c74adfe3017a7a61-0">
              Varför lyssnar inte statsrådet på företrädare för företagarna,
              eller åtminstone på Konjunkturinstitutets chef Ingemar Hansson
              som knappast kan beskyllas för att gå vare sig företagens eller
              Moderaternas ärende? Är regeringen så bunden av LO:s önskemål
              att den helt medvetet fattar beslut som man vet hämmar sysselsättning
              och tillväxt?
            </seg>
            <seg xml:id="i-47ebc04067c01786-0">
              Fru talman! Arbetsmarknadspolitiken under utgiftsområde 13 är
              budgeterad till 70 miljarder kronor nästa år. Men det är inte
              hela sanningen. Till detta kommer ungefär 17 miljarder som ges
              som stöd via krediteringar på skattekonton. Det är ett lömskt
              sätt att dölja det verkliga förhållandet. Insatserna för att hålla
              nere arbetslösheten kostar ytterligare 25 %. Det är pengar som
              borde kunna användas betydligt effektivare.
            </seg>
            <seg xml:id="i-ac35669c7c0a3e9f-0">
              Det är inte plusjobb, friår, aktivitetsgarantier eller utbildningsvikariat
              som ger tillväxt eller långsiktig sysselsättningsutveckling.
            </seg>
            <seg xml:id="i-3e049aef43820907-0">
              Plusjobben, som är den centrala delen av regeringens program,
              är inriktade uteslutande mot den offentliga sektorn. Åtgärden
              kommer att ge undanträngningseffekter och troligen kommer det
              att endast handla om okvalificerade uppgifter som bara i ringa
              omfattning ger ökade yrkeskunskaper. Att plusjobben ger reguljärt
              arbete efter programtidens slut är inte troligt.
            </seg>
            <seg xml:id="i-88d9f287a2ef4c98-0">
              Medicinen för att öka arbetsutbudet heter bättre förutsättningar
              för företagande.
            </seg>
            <seg xml:id="i-30bbaf60f0a4f93e-0">
              Fru talman! Min son Calle fick för ett par månader sedan ett
              erbjudande att arbeta utomlands ett erbjudande som han inte kunde
              motstå. Han är ung och har livet framför sig. Kommer han att flytta
              tillbaka till Sverige igen? Som förälder hoppas jag naturligtvis
              att han gör det. Men varför skulle han göra det?
            </seg>
            <seg xml:id="i-2937a582afdd25e5-0">
              Är skolor och universitet för hans barn så mycket bättre i Sverige
              än i andra länder? Knappast. För att Sverige ska kunna tävla på
              en global marknad måste vi ha en utbildning i absolut världsklass.
              Vi måste se till att äldre kunskaper uppdateras och stärks.
            </seg>
            <seg xml:id="i-a16ddfd6393b6826-0">
              Det är därför obegripligt att regeringen har lämnat möjligheten
              till individuell kompetensutveckling. Allianspartierna är övertygade
              om att vidareutbildning av detta slag är viktigt för det livslånga
              lärandet och svensk konkurrenskraft.
            </seg>
            <seg xml:id="i-7957bd815d35249f-0">
              Är sjukvården så mycket bättre i Sverige än i andra länder? Ska
              man ta det sedan mer än 60 år socialdemokratiskt styrda Gävleborg
              som exempel vågar nog inte sonen bli sjuk inom Sveriges gränser.
              Fullt kaos råder. Landstingsledningen med s, v och mp får inte
              igenom sin egen budget inom sin egen koalition ens. Underskott
              och dålig styrning är legio. Köerna är långa. Framtiden ser inte
              ljusare ut med samma konstellation vid rodret. Privata alternativ
              är det inte tal om för bokstavstrogna socialdemokrater, trots
              bevisligen bättre resultat, utan nu är det neddragningar av personal
              som gäller för Landstinget i Gävleborg.
            </seg>
            <seg xml:id="i-059f8ecf91a44f8b-0">
              Skulle Calle ändå våga ta steget tillbaka och kanske eftersträva
              att bli företagare, vilka möjligheter bjuds då? Skulle han, trots
              ekonomiska och arbetsrättsliga risker med att anställa, tjäna
              en slant lär han inte få mycket kvar av den eftersom 3:12-regler,
              lex Uggla, fastighetsskatt, förmögenhetsskatt och skatt som hämmar
              utbildning tar det mesta av vad han tjänat.
            </seg>
            <seg xml:id="i-a2afdc8210f6aab2-0">
              Okej, då kanske han vill flytta hem till Hälsingland för den
              vackra naturen och friluftsliv med jakt. Glöm det! Varg och björn
              har nu tagit över helt enligt regeringspartiernas politik. Han
              lär inte vilja släppa någon hund med vargar lurande i bergen eller
              med en ilsken björnhona med ungar i tätskogen. Varför ska människor
              bo kvar i glesbygden? Konsekvensen blir utflyttning och därmed
              ett sämre serviceunderlag och en allt svagare utsikt att kunna
              hålla glesbygden levande.
            </seg>
            <seg xml:id="i-2719cbb194c1d183-0">
              Detta var några exempel som visar på att med fortsatt socialdemokratiskt
              regeringsinnehav ter sig framtidsutsikterna ganska dystra för
              att Calle ska flytta hem.
            </seg>
            <seg xml:id="i-a370ed807a23918c-0">
              Svartmålning, kanske arbetsmarknadsutskottets ordförande kommer
              att säga. Nej, det är verkligheten. Jag ser den på nära håll.
              Många ungdomar i min hembygd har flyttat, och jag har fått till
              svar att det inte är troligt att de flyttar hem igen.
            </seg>
            <seg xml:id="i-44e549ce249def77-0">
              Fru talman! Det kommer troligen att ta lång tid att reparera
              det socialdemokratiska tillkortakommandet med arbetsmarknadspolitiken.
              Med en annan politik för utbildning, företagsamhet, hushållsnära
              tjänster och bidragsberoende är jag dock övertygad om att Sverige
              kommer att kunna öka arbetstillfällena och bibehålla kompetens
              och välfärd.
            </seg>
            <seg xml:id="i-f6de268e876213a0-0">
              Arbetsmarknaden måste också komma i bättre balans. Facket borde
              inse att man äventyrar kollektivavtalen genom missbruk av otillbörliga
              sympatistrejker eller genom att med skadliga konflikthot rubba
              balansen på arbetsmarknaden.
            </seg>
            <seg xml:id="i-898f6585930e12db-0">
              Den svenska modellen med kollektivavtal är ett bra sätt att genom
              överenskommelser skapa en balanserad arbetsmarknad. Alltför fackligt
              ambitiösa politiker måste dock lära sig att hålla fingrarna borta
              från frestelsen att ensidigt gynna en av arbetsmarknadens parter
              genom lagstiftning.
            </seg>
            <seg xml:id="i-6c8447d5e49c9be5-0">
              Fru talman! Avslutningsvis skulle jag vilja ställa några frågor
              till regeringssidans företrädare.
            </seg>
            <seg xml:id="i-5dcb121d402afcc9-0">
              Trots en gedigen tillväxt i ekonomin förblir den totala arbetslösheten,
              hur man än räknar den, skamligt hög. Räknar arbetsmarknadsutskottets
              ordförande med att antalet arbetade timmar ökar nästa år och att
              arbetslösheten därmed blir lägre?
            </seg>
            <seg xml:id="i-6c332988ca2f5afb-0">
              Aktivitetsgarantin kostar 5 miljarder kronor och sågas av forskare.
              Ams har inte gjort någon löpande uppföljning och kan inte redovisa
              hur aktivitetsgarantin fungerar. Aktivitetsgarantin tar också
              så mycket resurser från arbetsförmedlingarna att de inte hinner
              förmedla arbeten. Den enda tröst regeringen kan få, enligt forskare
              vid Växjö universitet, är att många känner att aktivitetsgarantin
              är så tråkig och meningslös att de gör allt för att få ett jobb
              i stället. Anser utskottets ordförande att regeringen bör fortsätta
              att satsa på aktivitetsgarantin i nuvarande form?
            </seg>
            <seg xml:id="i-164b1dc2a2ddeb88-0">
              Till arbetslivsministern vill jag ställa följande frågor:
            </seg>
            <seg xml:id="i-4a913c724f37c027-0">
              Varför kommer det så få propositioner till riksdagen i ett läge
              då arbete åt alla är regeringens viktigaste uppgift?
            </seg>
            <seg xml:id="i-d33517fd2f3b8bdf-0">
              Anser arbetslivsministern att rätt till heltid och deltid kommer
              att ge fler arbetstillfällen?
            </seg>
          </u>
          <note type="speaker" xml:id="i-7a99e5599d4109d5-0">
            Anf. 72 CARL B HAMILTON (fp):
          </note>
          <u who="carl_b_hamilton_f03c03" next="cont" xml:id="i-24b864b6c682d145-0"/>
          <note xml:id="i-dd5fd79fd40ec01f-0">
            Fru talman! Välkomna, herrar ministrar!
          </note>
          <u who="carl_b_hamilton_f03c03" prev="cont" xml:id="i-6e764077e747f877-0">
            <seg xml:id="i-f28f964044817aef-0">
              Socialdemokratin kommer att förlora sin själ. Den som sade detta
              var Olof Palme, en person som bör ha vetat vad han talade om.
              Palme sade det i en situation där den öppna arbetslösheten i Sverige
              höll på att stiga till 3,54 %. Året var 1971. Palme manade sina
              statsråd och myndigheter att ta fram planer, uppslag och idéer
              om meningsfulla arbeten som kunde komma till stånd omedelbart.
            </seg>
            <seg xml:id="i-2e0b336e2eb910c1-0">
              Palmes motiv var utpräglat ideologiskt: Om vi inte får bukt med
              arbetslösheten så kommer tiotusentals människor i vårt land att
              förlora sitt egenvärde, och sin stolthet. Och socialdemokraterna
              kommer att förlora sin själ. Citatet är från en bok av Thage G.
              Peterson.
            </seg>
            <seg xml:id="i-3b9c9c8aac9d3461-0">
              Det var då det. I dag efter elva år vid regeringsmakten, Anders
              Karlsson är i Socialdemokraternas Sverige den öppna arbetslösheten
              5,6 % och den totala arbetslösheten drygt 10 %. Knappt 1,4 miljoner
              personer i arbetsför ålder är inte sysselsatta på den reguljära
              arbetsmarknaden.
            </seg>
            <seg xml:id="i-e7ea8849daf2a699-0">
              Hur man än räknar är detta nivåer långt, långt över dem som Olof
              Palme oroade sig för när han talade om att Socialdemokraterna
              skulle förlora sin själ. Ni socialdemokrater säger, efter elva
              år i regeringen, att ni är om inte nöjda så ändock stolta över
              detta en politik som år efter år håller Sverige på arbetslöshetsnivåer
              som Olof Palme menade gör att människor förlorar sitt egenvärde
              och sin stolthet och som brukar kallas för massarbetslöshet.
            </seg>
            <seg xml:id="i-bb7b3b8372abf413-0">
              Människor må i Socialdemokraternas Sverige förlora sin stolthet
              på grund av arbetslöshet, men någon känsla av förlorad stolthet
              har vad jag sett aldrig drabbat det socialdemokratiska partiet
              eller LO. Partiets och LO:s pampar är ändock stolta, även när
              arbetslösheten är tvåsiffrig och frånvaron på den reguljära arbetsmarknaden
              som sagt är över en miljon personer.
            </seg>
            <seg xml:id="i-6e9254a8221e6501-0">
              Ministern slarvar med sanningen i dagens tidning, Svenska Dagbladet,
              när han skriver att Sverige har en väl fungerande arbetsmarknad
              som gör att andra länder ser oss som ett föredöme och att Sverige
              jämfört med övriga EU har lägre arbetslöshet.
            </seg>
            <seg xml:id="i-2bdf91e393e94ff4-0">
              Vad slarvet med sanningen består i är lätt att slå upp, och jag
              förstår egentligen inte varför ministern säger så här. Sverige
              har en arbetslöshet, lågt räknat, på drygt 5 %. Österrike har
              4,1 %, Irland 4,6 %, Luxemburg 4,6 %, Danmark 4,9 %, Nederländerna
              4,2 % och Storbritannien 4,7 %. Detta är länder som har lägre
              arbetslöshet än Sverige. Varför skulle de vara avundsjuka på oss?
              Det är de ju inte.
            </seg>
            <seg xml:id="i-b91625f623969820-0">
              Vid vilken nivå, Anders Karlsson och Hans Karlsson, på arbetslösheten
              tänker ni socialdemokrater sluta att vara stolta över er samhällsmodell
              som resulterat i tvåsiffrig total arbetslöshet år efter år? Är
              det vid 15 %? Är det vid 10 %? Vid vilken procentsats sammanlagd
              arbetslöshet upphör er stolthet? När förlorar ni som tillhör dagens
              socialdemokratiska elit er själ?
            </seg>
            <seg xml:id="i-45afa6989d98cade-0">
              Det är intressant att jämföra dagens socialdemokratiska retorik
              med Olof Palmes. Efter elva år vid makten anges oftast inte längre
              ideologi som främsta motiv för att bekämpa arbetslösheten, utan
              syftet är mer instrumentellt: Det är nödvändigt med lägre arbetslöshet
              som medel och metod för att bidragssystemen ska bli finansierade
              och kunna fortsätta leverera bidrag och för att skatteintäkter
              ska finnas för offentliga utgifter.
            </seg>
            <seg xml:id="i-020a477f3d2cfcec-0">
              Javisst, arbete är grunden för allt välstånd. Så är det. Men
              arbete är ofta helt avgörande för en människas självrespekt och
              sociala ställning, särskilt i ett land som Sverige. Arbete och
              arbetslöshet definierar inte sällan en individs identitet och
              hans eller hennes ställning och värde i en social gemenskap. Hur
              många gånger har vi inte själva fått eller ställt frågan till
              någon vi träffar: Och vad jobbar du med då?
            </seg>
            <seg xml:id="i-7056e69e857336b9-0">
              Att inte ha ett arbete eller att sakna en trovärdig vision om
              att få ett arbete kan bryta ned och stänga en människa ute från
              gemenskap och från sammanhang med andra människor.
            </seg>
            <seg xml:id="i-0b40106546c34dea-0">
              En ideologisk grund för kampen mot arbetslöshet saknas numera
              i Socialdemokraternas regeringsinnehav. Utan ideologi har regeringen
              fastnat i byråkratiska pseudolösningar på arbetslöshetens övergripande
              problem i Sverige och Västeuropa. Regeringen nöjer sig med, och
              förefaller till och med stolt över, plusjobb och andra Amsåtgärder
              som politikens egentliga mål, som om dessa skulle lösa grundfrågan.
              Vad är grundfrågan? Jo, att trots en hög bnp-tillväxt är arbetslösheten
              rekordhög. Bnp-prognoserna för Sverige är förvisso goda, men arbetslösheten
              minskar enligt samma prognosmakare ändå bara marginellt. Ministern
              slarvar med sanningen när han skriver att vi är duktiga i Sverige
              jämfört med övriga Europa.
            </seg>
            <seg xml:id="i-82e662186f41101e-0">
              Trots en hög inhemsk efterfrågan, låga räntor, hyperexpansiv
              finanspolitik fortsätter arbetslösheten att vara rekordhög. Enligt
              Konjunkturinstitutets och Statistiska centralbyråns beräkningar
              5,2 % till exempel för nästa år och Riksbankens prognos är den
              för hög. Den är väldigt hög. Den är långt över Olof Palmes nivåer.
            </seg>
            <seg xml:id="i-34c5f98447d377a0-0">
              Slutsatsen kan bara bli en enda. Det är att Socialdemokraterna
              efter elva år vid makten saknar insikt om recepten för att få
              ned arbetslösheten. Regeringen saknar både förmåga och verktyg
              att rätt analysera orsakerna till dagens höga arbetslöshet.
            </seg>
            <seg xml:id="i-1ec718dc1d283cf9-0">
              Lösningen på konkurrensen från till exempel Kina är inte aktiv
              arbetsmarknadspolitik och fler Amsplatser. Svaret på konkurrensen
              från länder som Indien, USA, Norge eller Polen är inte att skjuta
              till mer pengar i offentlig sektor för fler platser i kommuner
              och landsting.
            </seg>
            <seg xml:id="i-c7a59a3f2bbceefd-0">
              Förslaget att lagstifta om rätt till heltidsjobb är inte bara
              feltänkt, det är värre än så, det är en dumhet och ett hån mot
              de redan arbetslösa och mot landets företagare. Det är en dumhet
              att kräva heltid för alla, om än successivt, när 470 000 personer
              i dag inte har något jobb över huvud taget att gå till och ytterligare
              270 000 personer är undersysselsatta. Det är ett hån att tala
              om rätt till heltid när de inte har något jobb över huvud taget.
            </seg>
            <seg xml:id="i-dc982e3148eeb4c2-0">
              En lag om heltid är inte aktiv arbetsmarknadspolitik utan det
              är aktiv antianställningspolitik.
            </seg>
            <seg xml:id="i-656641cb4dc6db3b-0">
              Politiken är i dag inriktad på dem som har jobb. De ska nämligen
              nu ges rätt till mer jobb. Politiken är inriktad på dem som har
              80 % i bidrag i stället för att, som vi i alliansen vill, fokusera
              på att med alla medel se till att människor har hundra procent
              i lön.
            </seg>
            <seg xml:id="i-7333e19b72e8cb55-0">
              Varför inte diskutera och fokusera på förstahandsalternativet,
              arbete och hundra procents lön, och inte, som Socialdemokraterna
              gör, omedelbart retirera till hur man ska försvara 80 % i ersättningsnivåer.
              Se till att människor undviker att komma i behov av dessa ersättningsnivåer
              genom att minska arbetslösheten och få upp sysselsättningen!
            </seg>
            <seg xml:id="i-d30ef240815c5f84-0">
              Efter elva år vid makten, fru talman, råder en renodlad intressepolitik
              och den är inriktad på att befästa de på arbetsmarknaden privilegierades
              situation mot dem som försöker tränga sig in.
            </seg>
            <seg xml:id="i-4e9cc3e02273a0d5-0">
              Välstånd skapas i Sverige i dag genom fler privata jobb. Långsiktigt
              är en bättre skola och utbildning viktigast för att vi i landet
              ska ha goda löner och nya jobb när de gamla jobben försvinner.
            </seg>
            <seg xml:id="i-a39a0b1e65afdfb6-0">
              Arbetsrätten är till sitt syfte defensiv. Den skapar få nya jobb
              utom för jurister naturligtvis i stället för de jobb som försvinner.
              Ändå är det den som dagens socialdemokrati defensivt helt fokuserar
              på som skydd mot arbetslöshet, i tillägg till arbetsmarknadspolitiken.
            </seg>
            <seg xml:id="i-d1f2e41888166a51-0">
              Men vi måste ha bådeoch, en arbetsrätt som bejakar och bygger
              på insikten att anställningsbeslut är frivilliga handlingar i
              företagen som görs av enskilda företagare.
            </seg>
            <seg xml:id="i-60dfed8b0a93b79b-0">
              Globaliseringen kan mötas med en mer defensiv och striktare arbetsrätt,
              javisst, men den skapar inte nya jobb i stället för de som försvinner
              på grund av strukturomvandling och globalisering.
            </seg>
            <seg xml:id="i-cb5f810f0d707877-0">
              Vår slutsats är att företag och företagare vid en borgerlig valseger
              2006 ska känna att de utsätts för en positiv chock så att de både
              vill och vågar anställa fler. Företagen ska i sin anställningskalkyl
              kunna räkna hem ökade fördelar och minskad risk med att anställa
              ytterligare medarbetare.
            </seg>
            <seg xml:id="i-7649bd2ce924ab93-0">
              Det är en helt felaktig föreställning som Hans Karlsson torgför
              i Svenska Dagbladet i dag, att Sveriges arbetsmarknad fungerar
              bättre än arbetsmarknaden i övriga Europa. Som jag sade har ett
              tiotal länder i Europa lägre öppen arbetslöshet än Sverige.
            </seg>
            <seg xml:id="i-0b3bfcc1defc7683-0">
              Efter elva år med socialdemokratiskt styre.
            </seg>
            <seg xml:id="i-0f081442dc160a56-0">
              Jämförelsen med övriga Europa blir ännu mer oförmånlig om man
              tar hänsyn till arbetsmarknadsprogram och olika typer av offentligfinansierad
              frånvaro.
            </seg>
            <seg xml:id="i-0b3bfcc1defc7683-1">
              Efter elva år med socialdemokratiskt styre.
            </seg>
            <seg xml:id="i-8dd29571360438a8-0">
              För sex år sedan satte Socialdemokraterna, Vänstern och Miljöpartiet
              upp målet att 80 % av befolkningen i arbetsför ålder skulle ha
              ett reguljärt arbete år 2004. Det målet nåddes inte, inte ens
              under den goda konjunkturen i slutet av 1990-talet. Sedan dess
              har läget på svensk arbetsmarknad blivit sämre.
            </seg>
            <seg xml:id="i-0b3bfcc1defc7683-2">
              Efter elva år med socialdemokratiskt styre.
            </seg>
            <seg xml:id="i-2a7a6d508947aabd-0">
              Sverige har högre ungdomsarbetslöshet än EU:s genomsnitt, och
              Sverige är även sämre än de flesta EU-länder på att sysselsätta
              sina invandrare.
            </seg>
            <seg xml:id="i-0b3bfcc1defc7683-3">
              Efter elva år med socialdemokratiskt styre.
            </seg>
            <seg xml:id="i-80b0b5f4cccb3009-0">
              Vi har fått ett socialt landskap präglat av utestängning från
              arbetsmarknaden. Varje högkonjunktur har lämnat fler människor
              utanför än vid föregående högkonjunktur. Så var också fallet med
              högkonjunkturen som kulminerade 2002.
            </seg>
            <seg xml:id="i-0b3bfcc1defc7683-4">
              Efter elva år med socialdemokratiskt styre.
            </seg>
            <seg xml:id="i-fbe4c2b019786cfc-0">
              Fru talman! Folkpartiet och alliansen menar att regeringens politik
              bygger på en felaktig analys av arbetslöshetens grundläggande
              orsaker.
            </seg>
          </u>
          <note type="speaker" xml:id="i-619d3d272eec8349-0">
            Anf. 73 STEFAN ATTEFALL (kd):
          </note>
          <u who="stefan_attefall_da9453" xml:id="i-0b6f8e0793071b96-0">
            <seg xml:id="i-65f0b799b773fe8e-0">
              Fru talman! Det blir bättre. Vi går åt rätt håll. Nästa år kommer
              jobben. Så har det låtit ett tag från socialdemokratiskt håll.
            </seg>
            <seg xml:id="i-ecbd16b21f95ba74-0">
              Jag tittade efter i finansplanen hur det ser ut de kommande åren.
              Den öppna arbetslösheten räknar man med ska sjunka något. Men
              räknar man in alla som är i olika arbetsmarknadspolitiska åtgärder
              ligger siffrorna kvar runt och till och med drygt 8 % år 2004,
              2005 och 2006. År 2007 är de något lägre. Alltså möter regeringen
              problemet på arbetsmarknaden med ett ökat antal arbetsmarknadspolitiska
              åtgärder. Mera Amsåtgärder är alltså lösningen.
            </seg>
            <seg xml:id="i-de1e30d7110e0fa0-0">
              Frågorna man måste ställa sig när man sett den här utvecklingen
              under flera år och att den kommer att bestå under kommande år
              och bara motverkas med hjälp av fler Amsåtgärder är, som Carl
              B Hamilton var inne på: Varför har ni socialdemokrater gett upp?
              Varför har ni tappat engagemanget? Varför har ni tappat drivkraften
              att försöka göra någonting åt de riktiga problemen?
            </seg>
            <seg xml:id="i-ce9e688c6372ce9a-0">
              När jag tänker på Socialdemokraterna tänker jag på ett barnprogram
              som gick på 70-talet när jag var ung. Där lanserades uttrycket
              att vara vilse i pannkakan. Det är så man upplever Socialdemokraterna.
            </seg>
            <seg xml:id="i-f392ff85b0425d7f-0">
              Vi från allianspartierna har en gemensam reservation där vi pekar
              på att man kan spegla arbetsmarknaden på många olika sätt. Den
              öppna arbetslösheten är bara en faktor. Vi talar om den totala
              arbetslösheten, de som är öppet arbetslösa, de som är i åtgärder
              och, som man gör i andra länder, vi räknar in de studerande som
              egentligen vill arbeta och som står till arbetsmarknadens förfogande.
              Då hamnar man på över 10 %.
            </seg>
            <seg xml:id="i-b9e58e5d896eac7a-0">
              Tittar man på hur många som är frånvarande från arbetsmarknaden
              av arbetsmarknadspolitiska skäl kan vi se att vi kommer upp i
              siffror på nästan 1,4 miljoner människor. Tittar man på antalet
              arbetade timmar i relation till den arbetsföra befolkningen ser
              vi att vi är nere i samma nivåer som under den värsta ekonomiska
              krisen på 90-talets början.
            </seg>
            <seg xml:id="i-220b55e8122d6c62-0">
              Det som är nyckeln till jobben, tillväxten och välfärden är att
              vi får fler arbetade timmar, att fler människor kommer in på arbetsmarknaden
              som i dag inte får vara där.
            </seg>
            <seg xml:id="i-3cb7613f53749b09-0">
              Vad är då receptet? Är det fler tillfälliga jobb, fler människor
              i åtgärder? Nej, alliansen och vi kristdemokrater ställer mot
              detta en rad konkreta förslag.
            </seg>
            <seg xml:id="i-1747751a70165a79-0">
              Det handlar om sänkt skatt för lågavlönade och medelinkomsttagare,
              som skapar fler jobb. Det handlar om ett bättre företagsklimat,
              skattefrågor, regelkrångel och särskilda insatser för att stötta
              och underlätta för småföretagsamheten och för nyanställningar.
            </seg>
            <seg xml:id="i-92d55b3fa7a22d48-0">
              Det handlar om nystartsjobb. Det handlar om avdragsrätt för hushållstjänster.
              Och det handlar också, som vi kristdemokrater vill lyfta fram
              i motioner inför det här året, om en särskild reform för de kanske
              10 00020 000 människor som står längst ifrån arbetsmarknaden,
              som vi vet att aktivitetsgarantin inte biter på. De behöver en
              extra form av stöd. Vi kallar det en bruk-för-alla-reform som
              vi tror är nödvändig för att hjälpa de människor som står längst
              ifrån arbetsmarknaden.
            </seg>
            <seg xml:id="i-a6b36954a757be74-0">
              Vi behöver också en ny arbetsmarknadspolitik där fler fristående
              aktörer förmedlar jobben och där myndigheten anger de resurser
              som den arbetssökande får hos olika aktörer som förmedlar jobb.
            </seg>
            <seg xml:id="i-bc690bf69d75a659-0">
              Detta prövas i andra länder med gott resultat. I till exempel
              Australien har man halverat kostnaden per åtgärd och fått ut många
              fler människor i arbetslivet därför att man samarbetar med aktörer
              som jobbar nära näringslivet och som har goda kontakter och kanske
              också är speciellt inriktade på olika typer av arbetssökande människor.
            </seg>
            <seg xml:id="i-58814faf26e701d1-0">
              Detta är ett paket som skulle skapa riktiga jobb och som skulle
              motverka arbetslösheten. Men Socialdemokraternas recept är fler
              Amsåtgärder.
            </seg>
            <seg xml:id="i-8c6291fab90db467-0">
              Det stora i årets budget är plusjobb. Men det är plusjobb som
              ger bara minustecken. Det är en dyr åtgärd 290 000 kr per jobb.
              Det skapar undanträngning. Vi vet att Konjunkturinstitutet och
              IFAU har räknat på detta och ser att för två plusjobb tränger
              man ut ett ordinarie jobb från arbetsmarknaden.
            </seg>
            <seg xml:id="i-48184c346d72e281-0">
              Det skapar en osund konkurrens när man konkurrerar ut privata
              initiativ som kan finnas på den marknaden. Och det är tillfälliga
              åtgärder som av någon konstig anledning råkar sammanfalla med
              valåret. Också Sacos ordförande Anna Ekström riktar i tidningsartiklar
              kritik mot att det är påfallande mycket av valrörelseretorik över
              arbetsmarknadspolitiken. Det hade varit mycket bättre om arbetsmarknadspolitiken
              hade skötts med större distans till valrörelsen, säger hon. Jag
              kan instämma i det.
            </seg>
            <seg xml:id="i-cde37f90e7be9bcc-0">
              Mot detta kan man ställa exempelvis avdragsrätt för hushållstjänster
              som skapar nya fasta jobb, vilket är samhällsekonomiskt sunt,
              och särskilda insatser, som sagt, för de människor som står längst
              från arbetsmarknaden där man behöver rikta insatserna. Det kan
              också handla mycket om social träning och liknande. Det är sådana
              åtgärder som behövs i stället för de åtgärder som regeringen vidtar,
              även om plusjobben i många kommuner säkerligen kan upplevas som
              ett positivt tillskott. Man kommer säkert att hitta fram till
              åtgärder som människor upplever är bra att de vidtas, saker som
              inte görs i dag. Men det görs på ett dyrt sätt, det blir undanträngningseffekter,
              och det skapar osund konkurrens. Det tycker vi är fel sätt att
              bedriva denna politik.
            </seg>
            <seg xml:id="i-d0e4c373b7ed3884-0">
              I budgetpropositionen finns det också ett antal förslag som rör
              personer med funktionshinder på arbetsmarknaden. Två utredningar
              har undersökt hur Samhall ska fungera och hur lönebidragen ska
              fungera. Och äntligen får vi ett svar från regeringens sida. Det
              är en trestegsmodell som lanseras och som också har fått en stor
              uppslutning i arbetsmarknadsutskottet av alla partier. Och jag
              vill gärna instämma i att jag tror att det i allt väsentligt är
              en riktig struktur som man ger dessa förslag.
            </seg>
            <seg xml:id="i-289f0edd1457e332-0">
              Men jag vill ge två kommentarer till detta som jag tror är viktiga
              att komma ihåg.
            </seg>
            <seg xml:id="i-70b55654a0504aef-0">
              Det ena är att det är viktigt att det blir lika spelregler för
              alla som erbjuds dessa trygghetsanställningar, som ska vara steg
              tre i denna modell, så att man inte låter en aktör få ha en gräddfil
              i detta sammanhang, exempelvis när det gäller hur man utformar
              anordnarbidraget.
            </seg>
            <seg xml:id="i-960bfd349213dd7b-0">
              Det andra som kanske är viktigare och mer kontroversiellt är
              att man måste få in många människor med funktionshinder eller
              med olika former av nedsatt arbetsförmåga på den ordinarie arbetsmarknaden.
              Då vet vi att det förs en politik i motsatt riktning i dag. Medfinansieringen
              i sjukförsäkringen slår direkt mot de människor som har en längre
              sjukdomshistoria i bagaget och som har problem med sin hälsa och
              därmed svårare att konkurrera på arbetsmarknaden. Alla som anställer
              människor säger att de i dag tittar noggrannare på just sjukdomshistorien
              därför att de får ökade kostnader.
            </seg>
            <seg xml:id="i-f428254fb28f286f-0">
              Då är motargumentet att om man ser till helheten tjänar företagen
              på detta system. Men det intressanta är den enskilda företagaren,
              särskilt småföretagen, som på sitt företag räknar på vilka risker
              som en anställning skapar. Då vet vi att medfinansieringen gör
              att människor med en lång sjukdomshistoria får svårare att få
              ett ordinarie arbete. Och det är ett exempel på åtgärder som motverkar
              de goda ansatser som finns med trestegsmodellen och de andra åtgärderna
              när det gäller personer med funktionshinder på arbetsmarknaden.
            </seg>
            <seg xml:id="i-7e2bda7c576fea77-0">
              Jag vill också ge ett positivt uttryck för att det finns klarare
              skrivningar också i betänkandet angående de människor som har
              lönebidrag och som har uppnått 65 års ålder. Vi har länge drivit
              kravet att man ska få stanna kvar om man har lust tills man är
              67 år som alla andra på arbetsmarknaden. Och det har varit en
              oklarhet om detta, och det finns nu ett tydligt uttalande från
              arbetsmarknadsutskottet och ett tillkännagivande till regeringen
              på den punkten. Det tycker jag är bra, och det känns mycket angeläget
              att människor med lönebidrag ska ha samma rättigheter på arbetsmarknaden
              som de som inte har det stödet.
            </seg>
            <seg xml:id="i-ae0ac4c19bc6f57f-0">
              Jag vill också betona att vi kristdemokrater i våra budgetförslag
              tar upp en rad olika åtgärder, men eftersom våra förslag till
              ramar har fallit vid tidigare omröstningar så är detta i form
              av ett särskilt yttrande. Men jag yrkar bifall till reservationerna
              1, 5 och 9. Vi tycker att det är väsentligt att de blir föremål
              för kammarens prövning.
            </seg>
          </u>
          <note type="speaker" xml:id="i-aa2ded4a096fe8dc-0">
            Anf. 74 CAMILLA SKÖLD JANSSON (v):
          </note>
          <u who="camilla_skold_jansson_5e5fef" xml:id="i-8c22f4a92f4e198c-0">
            <seg xml:id="i-1bb31bc820947a0e-0">
              Fru talman! Det är ett stort betänkande som vi debatterar i dag.
              Och hur vi än lägger upp den här debatten kommer det att sluta
              med att vi inte heller kommer att ha möjlighet att lyfta fram
              även viktiga frågor. Men det betyder inte att dessa frågor inte
              är viktiga, utan vi är tvingade att begränsa oss.
            </seg>
            <seg xml:id="i-07d9a2abc524776d-0">
              Detta är ett budgetbetänkande, och det är en budget för nya jobb.
              55 000 personer kommer att få möjlighet till arbete, utbildning
              och praktik när riksdagen har fattat beslut enligt det som arbetsmarknadsutskottet
              vill. Det innehåller viktiga beslut om reformering av Samhall
              och över huvud taget arbetet med lönebidrag och insatser för personer
              med funktionshinder som har nedsatt arbetsförmåga. Det innehåller
              också uttalanden från utskottet om att lönebidrag ska kunna beviljas
              tills man är 67 år och ett uttalande om att den så kallade utvecklingsanställningen
              ska kunna kvalificera till rätt till a-kassa. Detta är några axplock
              ur det betänkande som vi har på bordet i dag.
            </seg>
            <seg xml:id="i-e24994a5310a0011-0">
              Man kan av debatten väldigt tydligt märka att vi är på väg in
              i en valrörelse. Det är bra att de olika alternativen till att
              skapa jobb och bekämpa arbetslösheten kommer upp på bordet. Det
              är nämligen stora skillnader mellan vad den borgerliga alliansen
              vill göra och den politik som Socialdemokraterna, Vänsterpartiet
              och Miljöpartiet har drivit och driver.
            </seg>
            <seg xml:id="i-6f4d2daeddaa7f62-0">
              Den analys som man kan göra av läget är att det som vi definitivt
              inte behöver är någon borgerlig politik. Tvärtom menar jag att
              vi behöver mer av en vänsterpolitik, inte minst när det gäller
              över huvud taget målsättningarna för den ekonomiska politiken.
              Det är verkligen dags att återupprätta en politik för full sysselsättning
              och att ändra på de målsättningar som vi har i dag om att Riksbanken
              ska styras av att inflationsbekämpningen är nummer ett. Det betyder
              att Riksbanken har till uppgift att hålla kontroll på arbetsmarknaden.
              Och om man ser att sysselsättningen är så att säga på gång och
              att det är en positiv utveckling på arbetsmarknaden är det Riksbankens
              uppgift att dämpa den utvecklingen genom att höja räntan eftersom
              inflationsbekämpningen är så hårt prioriterad.
            </seg>
            <seg xml:id="i-629e3ebf7b822bdd-0">
              Detta är en åsikt som vi i Vänsterpartiet har haft sedan länge
              och delar med många ekonomer. Nu pågår det också en sådan diskussion
              inom socialdemokratin som vi välkomnar, i och med att deras partikongress
              har slagit fast vad som ska vara det viktigaste målet för politiken.
            </seg>
            <seg xml:id="i-7588a193256a15ff-0">
              Det är den ena delen som måste till. Vad kan man mer göra? Som
              många har konstaterat här har vi en lite annorlunda situation
              i den svenska ekonomin. Det är ju inte så att ekonomin går dåligt
              eller att företagen inte gör vinster. Tvärtom har vi god tillväxt,
              en bra konkurrenssituation, och näringslivet gör större vinster
              än någonsin. Men vi har en så hård prispress på arbetsmarknaden
              att det inte så att säga växlar ut i nya jobb. I stället pressar
              man ut mer och mer av de människor som redan finns på arbetsplatserna,
              vilket leder till hög arbetslöshet men också höga sjukskrivningstal.
              Det kunde vi se i en rapport som LO lade fram för någon vecka
              sedan. Man har slimmat arbetsorganisationerna, både inom privat
              och inom offentlig verksamhet. Det är för få människor ute på
              arbetsplatserna.
            </seg>
            <seg xml:id="i-0f15bc0bd1165d48-0">
              Det är helt klart att det som man brukar kalla marknadskrafter
              inte klarar detta. Återigen är det därför, som många gånger tidigare,
              den offentliga ekonomin som kan stimulera och i grunden förändra
              situationen.
            </seg>
            <seg xml:id="i-2f94e2074e2bc38d-0">
              Satsningar i det offentliga skapar direkta arbetstillfällen.
              De stärker infrastrukturen. Det innebär att efterfrågan i ekonomin
              ökar och är en viktig satsning utifrån arbetslöshetsproblematiken,
              utifrån ett kvinnoperspektiv och utifrån regionalpolitiska aspekter.
            </seg>
            <seg xml:id="i-85db706031b29f40-0">
              Det här är lite intressant. Tidningen Affärsvärlden presenterade
              en undersökning för ett par veckor sedan där man hade frågat företagare:
              Vad menar ni är de största hindren för att få företagen att växa?
              Då säger de inte det som borgerligheten säger, att det är regler
              eller skatter. Bara en liten del av företagarna lyfter fram det
              som hinder. Vad är det man beskriver som hinder? Jo, mer än hälften
              av de här företagen pratar om efterfrågan i ekonomin. Det är en
              analys som vi delar, att det är där vi måste börja. Det är där
              vi måste stimulera och få i gång alltså precis tvärtemot borgarnas
              recept.
            </seg>
            <seg xml:id="i-b770a88790cb1b54-0">
              Det handlar om en ekonomisk politik för full sysselsättning och
              satsningar i den offentliga ekonomin kombinerat med en aktiv arbetsmarknadspolitik
              där det är viktigt med trygga jobb och rätt till heltid. Det är
              ju märkligt att när vi diskuterar att kvinnor också ska ha rätt
              till heltid, då har man inte råd. Det är märkligt att män aldrig
              erbjuds deltider utan att det är ett så tydligt kvinnoproblem.
              Självklart ska även kvinnor som vill arbeta heltid ha den rättigheten.
            </seg>
            <seg xml:id="i-75d234f7fdd95ff6-0">
              Vi måste också ha en a-kassa som skapar trygget och säkerhet
              och som också håller uppe lönenivåerna i ekonomin. Även här finns
              det studier som har visat att det finns ett samband mellan hur
              vi organiserar a-kassa och socialförsäkringssystem och vilken
              motivation man har att söka arbete. Studien visar det motsatta
              jämfört med vad borgerligheten påstår, nämligen att generösa socialförsäkringssystem
              skapar motivation att söka arbete.
            </seg>
            <seg xml:id="i-6fa2bf76a42b5bd5-0">
              Därför undrar man ju vad agendan hos borgerligheten egentligen
              är. När man går in och tittar på deras så kallade recept är det
              en väldig fokus på individen. Det går inte att utläsa på något
              annat sätt än att det är de arbetslösas fel att de är arbetslösa.
              Man påstår att vi inte kan fortsätta blunda för att det i dag
              inte alltid lönar sig att gå från bidrag till arbete. Vad har
              borgerligheten för erfarenheter av att gå på a-kassa, vara sjukskriven
              eller gå på socialbidrag när man menar att det inte alltid lönar
              sig att gå från bidrag till arbete? Vad är det för bidrag som
              ger mer än arbete? Nämn ett exempel!
            </seg>
            <seg xml:id="i-3f9e6d0b0e34ead4-0">
              Och lösningen på detta är att sänka a-kassan, skruva åt för de
              arbetslösa. Det ska skapa drivkrafter, säger man. Men det skapar
              väl inte nya jobb? Det finns väl ingen som med trovärdighet kan
              påstå att om jag som arbetssökande får lägre ersättning skapar
              det arbete? Däremot är det en mycket effektiv politik för att
              sänka löner. Får vi en borgerlig regering kan de som finns ute
              på arbetsmarknaden vara helt säkra på att det kommer att bli lönesänkningar,
              för det finns ingenting som är så effektivt som att sänka sjukersättning
              och a-kassa. Och det är en mycket tråkig människosyn.
            </seg>
            <seg xml:id="i-8da3514e8a501dfa-0">
              Samma inriktning, samma resultat, kan det också bli av de så
              kallade nystartsjobben. Det är en sak att via anställningsstöd
              fokusera på vissa, tydligt avgränsade, grupper på arbetsmarknaden,
              att slipa ned trösklar och underlätta för människor att komma
              in på arbetsmarknaden. Det är en helt annan politik än den borgerligheten
              vill föra, nämligen att öppna upp fullständigt. Alla som har varit
              borta från arbetsmarknaden i mer än ett år, som har varit sjukskrivna,
              haft pension eller varit arbetslösa, ska få lägre lön.
            </seg>
            <seg xml:id="i-d0f35638e81881f9-0">
              Vad betyder det? Jo, det kommer att betyda att för alla jobb
              som utannonseras kommer det att finnas sökande som arbetsgivaren
              har att betala lägre lön till. Och vad resulterar det i? Jo, det
              resulterar ju i att de som inte har den här så kallade förmånen
              kanske blir tvingade att erbjuda sig att säga: Okej, jag sänker
              också min lön så kan jag konkurrera på samma villkor. Det är ingen
              politik för fler jobb borgerligheten vill föra. Det är en politik
              för sänkta löner. Och den kommer att fungera om man får möjlighet
              att driva igenom sina förslag.
            </seg>
            <seg xml:id="i-997ef4b282ad58cc-0">
              Fru talman! Vi menar att det som behövs är precis det motsatta.
              Det är inte stora skattesänkningar. Det är satsningar i offentlig
              sektor. Det är inte att minska Amsåtgärder så att det blir 20
              000 färre platser. Det är att ha en aktiv arbetsmarknadspolitik.
              Det är inte att försvaga arbetsrätten som är lösningen. Det är
              att stärka arbetsrätten, stärka de arbetslösas rättigheter, stärka
              demokratin i arbetslivet. Det är vägen till full sysselsättning.
            </seg>
            <seg xml:id="i-0ca9ea7240ec0a89-0">
              Därmed vill jag yrka bifall till två av våra reservationer. Dels
              är det reservation 2, som just handlar om arbetsmarknadspolitiken
              och vikten av att den är aktiv. Dels är det reservation 31, som
              handlar om att det är dags att vi tar ett helhetsgrepp när det
              gäller demokrati och inflytande ute på våra arbetsplatser.
            </seg>
          </u>
          <note type="speaker" xml:id="i-cef30a09b7076b48-0">
            Anf. 75 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-1">
            <seg xml:id="i-5bdee832c56859f9-0">
              Fru talman! Camilla Sköld Jansson, och Vänsterpartiet, och Kristdemokraterna
              har inte samma åsikt om hur man skapar jobb. Det är ingen slump,
              och det kanske också är bra för debattens skull. Jag tycker att
              attackerna mot oss i alliansen var ganska många. Ibland förstod
              jag inte ens hur du fick ihop de argument som du använde dig av.
              Du måste kanske läsa på lite bättre vad vi står för.
            </seg>
            <seg xml:id="i-d3a2814ba797a046-0">
              Denna attack försökte väl dölja, misstänker jag, vad som står
              i reservation 2 från Camilla Sköld Jansson. Där skriver du: På
              dagens arbetsmarknad, som kännetecknas av väsentligt högre arbetslöshet
              och ett betydligt större inslag av strukturella faktorer, kommer
              denna arbetsmarknadspolitik till korta. Det är en mycket kraftfull
              kritik mot dagens arbetsmarknadspolitik, som Camilla Sköld Jansson
              och Vänsterpartiet är med och administrerar och skapar.
            </seg>
            <seg xml:id="i-cfa14d1e4716f26b-0">
              Sedan 1998 har ni suttit och samarbetat med Socialdemokraterna,
              och så underkänner ni hela den arbetsmarknadspolitik som ni själva
              har skapat, vidmakthållit och går till val på. Det måste innebära
              att antingen försöker Camilla Sköld Jansson smita undan sitt ansvar
              eller så är det ett kraftigt instämmande i att dagens politik
              inte fungerar. Då ger du oss rätt i den kritiken. Sedan kanske
              du har andra lösningar på hur vi ska komma åt detta. Men det är
              en kraftfull kritik. Frågan är: När ska Camilla Sköld Jansson
              ta ansvar för att hon suttit och administrerat den här politiken
              som kommer till korta. När ska du göra det? Före eller efter valet?
            </seg>
          </u>
          <note type="speaker" xml:id="i-ad33d2a956cb305d-0">
            Anf. 76 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-1">
            <seg xml:id="i-c64a3b946698f821-0">
              Fru talman! Det är väl ganska symtomatiskt att det är Kristdemokraterna
              som står för en, uppenbarligen, väldigt konservativ syn, att saker
              och ting inte kan utvecklas. Vissa saker är perfekta som de är
              i dag. Det är inte Vänsterpartiets ansats. Vår ansats är att den
              ekonomiska politiken kan utvecklas. Arbetsrättslagstiftningen
              kan utvecklas. Arbetsmarknadspolitiken kan utvecklas. Den ingången
              skulle vi ha även om vi hade egen majoritet. Även om vi hade det
              skulle vi alltid ha tankar runt hur man utvecklar saker och ting.
              Och det har vi även i dag.
            </seg>
            <seg xml:id="i-803e7421617c56ff-0">
              Stefan Attefall tycker att jag ska läsa på. Jag citerade ordagrant
              vad alliansen säger. Alliansen säger: Vi kan inte fortsätta blunda
              för att det i dag inte alltid lönar sig att gå från bidrag till
              arbete. Vad är det för bidrag man avser? Vilka bidrag är det som
              ger mer än arbete? Man säger att svenska och internationella erfarenheter
              visar att en politik som gör det lönsamt att arbeta är avgörande
              för att skaffa fler jobb och minska frånvaron. Drivkrafterna för
              arbete måste vara starkare. Och ni menar att drivkrafterna bland
              annat är sänkt a-kassa. Vad har ni för argument för det när studier
              visar på det rakt motsatta sambandet, att generösa, höga ersättningsnivåer
              skapar motivation? Ni har inga belägg. Anledningen till att det
              inte håller ihop är att er politik inte leder till fler arbeten
              utan till lägre löner. Det är er agenda.
            </seg>
          </u>
          <note type="speaker" xml:id="i-b073b5f52ed5811f-0">
            Anf. 77 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-2">
            <seg xml:id="i-81c2abbaf277ac10-0">
              Fru talman! Den sammantagna effekten av bidrag, skatteregler
              och ökade kostnader när man ska ta sig till arbetet och sådana
              saker kan i vissa lägen, det visar många studier, vara hämmande
              för att gå från bidrag till arbete. Det här är en problematik
              med marginaleffekter som även den socialdemokratiska regeringen
              har poängterat och påpekat i vissa sammanhang. Men jag förstår
              att Camilla Sköld Jansson tar avstånd även från denna del av den
              gemensamma regeringspolitiken.
            </seg>
            <seg xml:id="i-8a9a2b037d819044-0">
              Visst kan arbetsmarknadspolitiken utvecklas. Men Camilla Sköld
              Jansson tillhör inget oppositionsparti. Hon samarbetar med regeringen,
              med Socialdemokraterna, kring arbetsmarknadspolitiken. Och så
              reserverar hon sig och underkänner den i texten! Det innebär inte
              att man är för en allmän utveckling av politiken. Det här gör
              man upp. Man förhandlar med regeringspartiet. Men du skriver faktiskt
              här att du underkänner en politik som du själv har skrivit under
              i budgeten. Det är ett försök att stå på två ben samtidigt, att
              både vara opposition och sitta med i ett regeringssamarbete.
            </seg>
            <seg xml:id="i-c43f48a871386d16-0">
              Camilla Sköld Jansson måste vara så renhårig mot sina väljare
              att hon går fram och säger: Jag står för den politik som har förts.
              Jag tar ansvar för den. Men det vågar inte Camilla Sköld Jansson,
              utan hon vill spela på två planhalvor. Då får hon både vara med
              och förhandla och slipper ta ansvar för det hela. Det är faktiskt
              inte ansvarsfullt, Camilla Sköld Jansson!
            </seg>
          </u>
          <note type="speaker" xml:id="i-921c02232575db57-0">
            Anf. 78 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-2">
            <seg xml:id="i-4ed4a5c4cb9bcd87-0">
              Fru talman! Vänsterpartiet står bakom de gemensamma propositioner
              som har lagts fram och de beslut som har fattats inom ramen för
              samarbetet. Men alliansen, som uppenbarligen tänker lägga fram
              ett gemensamt förslag vilket kommer att betyda att det inte spelar
              någon roll om man röstar på Kristdemokraterna eller på Centerpartiet
              eftersom ni ska driva samma politik kommer inte att driva sina
              egna frågor och lägga fram förslag på hur man kan utveckla saker
              och ting. Skulle det, till all olycka, bli en borgerlig regering
              kommer vi att få en mycket tyst samhällsdebatt. Det är inte att
              ta ansvar. Att ta ansvar är att sitta ned och kompromissa men
              också att föra en diskussion om hur utvecklingen ska föras framåt.
            </seg>
            <seg xml:id="i-aed9eac99f22026d-0">
              Stefan Attefall påstår att han har belägg för att det går att
              tjäna på att vara sjukskriven jämfört med att arbeta. Den enda
              rapport jag har sett har presenterats i Dagens Nyheter. Den har
              visat sig vara ett falsarium. Det har varit falska beräkningar
              gjorda av en person som påstod att hon hade Karolinska Institutet
              som auktoritet på området. Hon hade deltagit i något projektarbete.
              Om det är den undersökningen ni har som grund måste ni också ha
              fått reda på att den inte håller.
            </seg>
            <seg xml:id="i-4112579c04f921ce-0">
              Det finns ett samband mellan ersättningsnivåer och vilja till
              att arbeta. Generösa ersättningsnivåer skapar stark motivation
              för arbete. Så ser det ut.
            </seg>
          </u>
          <note type="speaker" xml:id="i-ae8b64b8aeb2fe76-0">
            Anf. 79 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-1">
            <seg xml:id="i-1932ff018899659f-0">
              Fru talman! Camilla Sköld Jansson har varit i riksdagen under
              två mandatperioder, och hon har varit ledande arbetsmarknadspolitiker.
              Hon har varit regeringen nära. Är det inte ett underkännande av
              den egna politiken när antalet personer utan arbete har ökat under
              hela perioden? Sedan år 2000 har antalet personer utan arbete
              blivit allt högre. Är det inte ett underkännande av den egna politiken
              när den genomsnittliga arbetade tiden har minskat?
            </seg>
            <seg xml:id="i-dc4f5a19608f778a-0">
              Camilla Sköld Jansson har haft möjligheter att påverka politiken,
              och hon säger nu att det gäller att satsa i den offentliga sektorn.
              Varför har Camilla Sköld Jansson inte gjort det under perioden?
              Varför har man inte kunnat visa att det har blivit fler arbeten?
              Försvarar inte Camilla Sköld Jansson regeringens politik? Är det
              friår och plusjobb som ska rädda den svenska arbetsmarknaden?
            </seg>
            <seg xml:id="i-8b5d9784cc940a93-0">
              Camilla Sköld Jansson är skyldig att i den här kammaren berätta
              om sin egen politiks tillkortakommanden i stället för att försöka
              skylla på alliansen. Berätta nu varför man har misslyckats och
              varför man inte har kommit längre med att skapa fler arbetstillfällen.
            </seg>
          </u>
          <note type="speaker" xml:id="i-a1468f79362e7add-0">
            Anf. 80 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-3">
            <seg xml:id="i-501fd7fc7c08c363-0">
              Fru talman! I förra replikskiftet fick jag försvara varför jag
              diskuterade den egna politiken. Det tyckte Stefan Attefall att
              jag inte skulle göra. Nu efterfrågar Patrik Norinder att jag pratar
              om min egen politik. Jag menar att jag har gjort båda delarna.
            </seg>
            <seg xml:id="i-ad8e81141743eba6-0">
              Man måste ändå kunna göra en analys och titta efter vad som behövs.
              Då kan man konstatera att det inte är vad borgerligheten säger
              med sänkta ersättningsnivåer i a-kassan utan det är tvärtom det
              som vi inom samarbetet säger, nämligen höja golvet och taket i
              a-kassan. Det är inte som alliansen påstår, nämligen stora skattesänkningar,
              utan tvärtom satsningar i offentlig sektor. Det har också gjorts
              under mandatperioden, men det behöver göras mer.
            </seg>
            <seg xml:id="i-bbfac955b2faa677-0">
              Över huvud taget menar jag att borgerligheten utövar en konservativ,
              bakåtsträvande politik, som ytterligare ökar segregationen och
              som ytterligare ökar arbetslösheten. Det är ingen väg att gå.
              Regeringen, Miljöpartiet och Vänsterpartiet är på rätt väg, men
              det behövs mer. Det är min förhoppning att vi under nästa mandatperiod
              ska kunna fortsätta på den vägen med den inriktning vi har tagit.
              Kompassriktningen är helt rätt.
            </seg>
          </u>
          <note type="speaker" xml:id="i-7e7befb257b96db1-0">
            Anf. 81 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-2">
            <seg xml:id="i-4376ceeba0acec74-0">
              Fru talman! Vi är på rätt väg, säger Camilla Sköld Jansson. Är
              det rätt väg när fler personer är utan arbete år efter år med
              socialdemokratisk politik och vänsterpolitik? Är det vad Camilla
              Sköld Jansson menar är att vara på rätt väg?
            </seg>
            <seg xml:id="i-aa301835f3fd29d7-0">
              Jag har inte hört ett enda ord från Camilla Sköld Jansson om
              bättre förutsättningar för företagande. Tror Camilla Sköld Jansson
              inte ett dugg på att det är där det kommer att skapas arbetsuppgifter?
              Är det bara i offentlig sektor vi ska ha de nya jobben? Vi behöver
              inga fler företagare eller företag. Vi behöver inga fler anställningar
              inom svensk företagsamhet. Det är i den offentliga sektorn alla
              jobben ska till. Är det plusjobb eller rätt till heltid som skapar
              de nya jobben? Tala om för kammaren om det är den vägen Camilla
              Sköld Jansson vill gå.
            </seg>
          </u>
          <note type="speaker" xml:id="i-e703e15e8f62c90d-0">
            Anf. 82 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-4">
            <seg xml:id="i-fd998c87a3794970-0">
              Fru talman! Livet blir mycket enklare om man ibland slår dövörat
              till och hör bara det man vill höra och tvärtom. Det blir inte
              särskilt utvecklande. Tvärtom ska man lyssna även om man hör det
              man inte vill höra. Det Patrik Norinder uppenbarligen inte ville
              höra var att jag bland annat refererade till en stor undersökning
              som Affärsvärlden presenterade för några veckor sedan. Det visade
              sig att de var fullständigt ointresserade av er politik. Det är
              inte fråga om skatter eller regler, säger företagarna själva,
              utan om efterfrågan i ekonomin.
            </seg>
            <seg xml:id="i-369d57ada6f72447-0">
              Nutek har frågat vad det är som gör att företag väljer att förlägga
              produktion till Sverige. Vilka är de viktigaste kriterierna? Som
              nr 1 kommer efterfrågan från offentlig sektor. Det är en politik
              för ökad sysselsättning, mot arbetslöshet och också en politik
              som är en drivkraft för svenskt näringsliv. Om nu Patrik Norinder
              slog dövörat till när jag tog upp detta i mitt anförande finns
              det att läsa i protokollet. Det går kanske lättare att då ta till
              sig det man inte vill höra.
            </seg>
          </u>
          <note type="speaker" xml:id="i-2cf41109945491e3-0">
            Anf. 83 MARGARETA ANDERSSON (c):
          </note>
          <u who="margareta_andersson_0b692f" xml:id="i-d5d8ebbcd97d6eb2-0">
            <seg xml:id="i-9d74e42760211d19-0">
              Fru talman! Jag inleder med att yrka bifall till reservationerna
              nr 1 och nr 5, och jag står givetvis bakom övriga centerreservationer
              men nöjer mig med att yrka bifall till dessa två.
            </seg>
            <seg xml:id="i-0edefd6e2d6b61cc-0">
              Fler arbetade timmar det är det som alliansen och Centerpartiet
              står bakom. Det är något av det viktigaste i den svenska ekonomin.
              Vi behöver alltså fler människor som arbetar fler timmar. Timmarna
              och lönerna kommer att generera mer pengar till välfärden. Det
              kommer alltså att på det sättet bli mer pengar till den offentliga
              sektorn. Vi behöver fler timmar i tillverkningsindustrin, i den
              delen av ekonomin som producerar varor och tjänster som säljs
              på den fria marknaden, ibland också utanför Sveriges gränser.
              Timmarna ska utföras av de människor som i dag finns på arbetsmarknaden,
              men det ska också komma in nya människor. Det är människor som
              i dag står utanför arbetsmarknaden. Därför har vi från alliansens
              sida sagt att nystartsjobben är viktiga. Människor som i dag står
              utanför ska få möjlighet att komma in framför allt i den privata
              sektorn. Vi anser att det är där de nya jobben måste skapas. Mot
              det ställer regeringen och samarbetspartierna plusjobben.
            </seg>
            <seg xml:id="i-901c3ae719244bc9-0">
              Jag tycker inte att människor som får ett plusjobb gör ett dåligt
              jobb. De gör säkert ett bra jobb, de kommer att uppleva arbetstillfredsställelse
              och de kommer att känna att de äntligen har fått lite guldkant
              på tillvaron. Det är fler människor som kan ta hand om äldre,
              barn, se till att det blir lite lugnare på bussar eller vad som
              går att hitta på. Det är framför allt jobb i offentliga sektorn,
              och det är jobb som i dag inte högprioriteras och som i dag kan
              betalas med hjälp av den vanliga produktiviteten.
            </seg>
            <seg xml:id="i-8c6b66b267619adf-0">
              Det är alltså en viktig skillnad. Nystartsjobben ger alltså som
              ett resultat av en ökande ekonomi i andra hand pengar till välfärden.
              Därför tycker vi att reformen är viktig.
            </seg>
            <seg xml:id="i-3a092642ac6f5404-0">
              Var Camilla Sköld Jansson har hittat att vi har föreslagit lägre
              löner kan jag inte förstå. Det finns inte med i det vi har skrivit.
              Vi anser att folk ska arbeta enligt de kollektivavtal och löner
              som finns på arbetsmarknaden. Det är oerhört viktigt.
            </seg>
            <seg xml:id="i-698b345d87abf660-0">
              Sedan kan vi jämföra med andra länder i västvärlden med en betydligt
              högre lönenivå och där det förs en politik som vi från Centerpartiet
              och alliansen vill föra. Där är lönerna högre än i Sverige.
            </seg>
            <seg xml:id="i-362749cc53db1a13-0">
              För att gå in på den mer direkta arbetsmarknadspolitiken kan
              jag säga att det behövs fler aktörer på arbetsmarknaden. Vi behöver
              nischade arbetsförmedlingar. Se bara på antalet arbetslösa akademiker,
              unga människor med god utbildning. 87 000 av dessa är i dag arbetslösa.
            </seg>
            <seg xml:id="i-079e9faf1b96e4ae-0">
              I morse när jag åkte hit hörde jag på radion en ung kvinna som
              hade lämnat Sverige. Med sin goda utbildning hade hon fått ett
              toppjobb i New York. Vi kan inte acceptera att 87 000 människor
              ska behöva lämna landet för att få ett bra jobb. Vi måste alltså
              hitta fler sätt för de här människorna att få jobb.
            </seg>
            <seg xml:id="i-f0497f248e4420e0-0">
              Vi behöver arbetsförmedlingar som inte bara har ganska enkla
              och korta utbildningar att erbjuda utan som också kan erbjuda
              trainee -jobb och praktik på olika sätt för akademiker så att
              arbetsgivare och arbetstagare i mycket större utsträckning möter
              varandra. Matchningen är det viktigaste för arbetsförmedlingarna.
              Men så är det inte i dag för många arbetsförmedlare.
            </seg>
            <seg xml:id="i-ef2a9d66843ce074-0">
              En satsning på unga människor oavsett om de har akademisk eller
              annan utbildning är detta med trainee -jobb. Vi är ju ett stort
              antal 40-talister som om några år kommer att lämna arbetsmarknaden
              med pension. För att få en mjuk övergång både för dem som är på
              väg att lämna arbetsmarknaden och för dem som är på väg in på
              arbetsmarknaden skulle det här kunna vara någonting väldigt positivt.
            </seg>
            <seg xml:id="i-2d9a6a52fad61729-0">
              Vi i Centerpartiet tycker att det är värt att satsa en del pengar
              på detta och se till att människor får komma in på arbetsmarknaden.
              Man skulle då kunna behålla sin a-kassa och få betalt upp till
              överenskommen lön via Ams. Arbetsgivaren betalar bara skillnaden
              mellan avtalsenlig lön och arbetslöshetsförsäkringen.
            </seg>
            <seg xml:id="i-901c150dc9137086-0">
              Fru talman! Det finns fler saker som vi i Centerpartiet är kritiska
              till och som vi på olika sätt vill förändra. Friåret, som har
              blivit en kvinnofälla, kostar mycket att administrera. Tyvärr
              ger det också lägre lön, Där, Camilla Sköld Jansson, har vi lägre
              löner för dem som haft ett friår. De kvinnorna det är mest kvinnor
              som har utnyttjat den här möjligheten har halkat efter i avtalsförhandlingarna.
              Att kvinnor har använt friåret beror på att just många kvinnor
              drabbats av ohälsa i mycket högre grad än männen.
            </seg>
            <seg xml:id="i-2fbfa66a15744d42-0">
              Vi i Centerpartiet vill införa en rehabiliteringsgaranti. Människor
              ska inte gå omkring sjuka i åratal och vänta på undersökningar
              och rehabilitering. Det behövs en modern arbetsorganisation där
              kvinnor framför allt känner delaktighet och får vara med och planera
              så att man känner att man kan påverka sin arbetssituation.
            </seg>
            <seg xml:id="i-43417a02272d0b3b-0">
              Det finns många möjligheter på olika ställen. Förra veckan var
              jag på studiebesök på Science Park vid Högskolan i Jönköping.
              Jag fick då träffa ungdomar som höll på att starta egna företag
              med utgångspunkt i det de hade lärt sig på högskolan. Nya företag
              ger nya arbetstillfällen. På Högskolan i Jönköping har man de
              mest företagsamma studenterna i landet. Av ungefär 150 idéer som
              kommer upp och som Science Park har att ta ställning till blir
              det ungefär 60 nya företag. Det ger nya möjligheter för framtiden
              och nya möjligheter för människor att få jobb. Man är där väldigt
              noga med att inte sålla bland idéerna, utan man ser till att alla
              får komma fram. Sedan sållas de av sig själva.
            </seg>
            <seg xml:id="i-bd4c94c265288444-0">
              Vad som också görs för att underlätta för studenterna är att
              man försöker koppla ihop de studenter som har en idé med det första
              uppdraget. Många gånger är det ju så att man har en god idé, en
              företagsidé, men ingen vågar sedan köpa den. Men om man får lite
              skjuts vid första genomförandet kan man skapa sitt eget företag
              och sin egen försörjning och se till att man kommer i gång och
              kanske så småningom också erbjuder andra arbetstillfällen.
            </seg>
            <seg xml:id="i-227954010de00c22-0">
              Vad vi i Centerpartiet tycker är väldigt viktigt i allt detta
              arbete är att se de enskilda människorna. Varför ger inte arbetsförmedlingarna
              stöd åt den som har blivit arbetslös förrän det gått hundra dagar?
              Det är någonting som jag aldrig någonsin har kunnat fatta. Det
              är ju samma sak som att inte ge sjuka rehabilitering förrän det
              har gått tre eller fyra månader. Det är också ett fel i systemet
              att man får vänta så länge. Man hinner tappa både kunskaper och
              självförtroende framför allt det senare.
            </seg>
            <seg xml:id="i-920ec92d5d273c40-0">
              Det finns en passus i vårt betänkande som handlar om hantverkare
              med utländsk bakgrund. Det är inte många människor, men de står
              utanför arbetsmarknaden därför att vi inte validerar deras kunskaper.
              Jag kan också nämna kulturarbetares situation på arbetsmarknaden
              och behov hos arbetsgivare i landsbygd och glesbygd där det inte
              finns människor att rekrytera till de olika jobb som finns. I
              det så kallade Ragundaprojektet Göteborgsprojektet, som man säger
              i Ragunda rekryteras invandrare som bor i Göteborg för att flytta
              till Ragunda där de kan få möjlighet till utbildning, bostad och
              arbete. Det är sådana projekt som är viktiga.
            </seg>
            <seg xml:id="i-3c79b7ec43999957-0">
              Men det handlar inte om att med ett penndrag lösa problemet för
              50 000 personer. Vi kan aldrig lösa människors problem i så stora
              klumpar, utan det handlar om enskilda individer. Vi ska se människan.
              Det är det som är så viktigt.
            </seg>
            <seg xml:id="i-1c96838ac2cfa3c8-0">
              Jag tycker att man från regeringens sida har tagit ett gott steg
              i rätt riktning när det gäller lönebidragen. Vi i Centerpartiet
              har länge föreslagit en ökning av lönebidragen och sagt att man
              ska se till att man kan ha lönebidrag tills man fyller 67 år.
              Här har både regeringen och utskottet sett till att det gått i
              rätt riktning. Men man behöver gå en bit till för att det här
              ska fungera på ett bra sätt.
            </seg>
            <seg xml:id="i-8b572507f2d7c5e7-0">
              Det är många olika politikområden som är inblandade för att människor
              ska få ett bra liv och för att vi ska få arbete åt alla. Det handlar
              om näringspolitik, skattepolitik och utbildningspolitik. De frågorna
              är viktiga. Samhället hänger ihop. Vi kan inte dela upp det i
              stuprör, utan vi måste se till att alla människor lever ett helt
              liv. Där är arbetsmarknadspolitiken och rätten till ett arbete
              åt alla så oerhört viktigt. För den frågan kommer vi i Centerpartiet
              att arbeta vidare nu och i valrörelsen.
            </seg>
          </u>
          <note type="speaker" xml:id="i-ea01d7e64bd3c4bc-0">
            Anf. 84 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-5">
            <seg xml:id="i-9f47c2c48010808a-0">
              Fru talman! Margareta Andersson ifrågasätter vad jag säger om
              att sänkta ersättningsnivåer i a-kassan skulle innebära sänkta
              löner. Så är det! När det gäller arbetslöshetsersättningen är
              det en uttalad ambition att hålla uppe de så kallade reservationslönerna.
              Självklart är det så att arbetsgivarna, om a-kassenivåerna sänks,
              kan sänka lönerna. Där finns det ett glasklart samband. Det är,
              som sagt, ett uttalat syfte med att hålla uppe arbetslöshetsersättningen.
            </seg>
            <seg xml:id="i-22beeacc4fbc5057-0">
              Får er politik med sänkta ersättningsnivåer genomslag kommer
              det att sätta press nedåt på lönerna. Oavsett om ni uttalar det
              eller ej och oavsett om det är omedvetet eller medvetet kommer
              det att bli resultatet av sänkta ersättningsnivåer.
            </seg>
          </u>
          <note type="speaker" xml:id="i-39c987419518da0d-0">
            Anf. 85 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-1">
            <seg xml:id="i-66683f579c786058-0">
              Fru talman! Camilla Sköld Jansson har inte läst hela Centerpartiets
              och alliansens förslag till ekonomisk politik. Där ingår också
              en sänkning av skatterna så att mer blir kvar av lönen när skatter
              och avgifter betalats. Det är också en viktig faktor att inte
              behöva ha så höga ersättningar. Trots allt måste ju svenska företag
              också slåss på en internationell marknad för att komma ut och
              sälja de produkter som tillverkas i det här landet.
            </seg>
            <seg xml:id="i-f329eab4cd7d49b4-0">
              Därför är det viktigt att vi ser till att vi har ett attraktivt
              konkurrensläge på världsmarknaden. Jag förutsätter att fackföreningsrörelsen
              även i fortsättningen arbetar för bra löner i förhållande till
              det arbete som utförs. Såvitt jag förstår kommer det inte att
              innebära att lönenivåer sänks. Ersättningar till arbetslösa eller
              sjukskrivna kommer inte att sänkas till sådana nivåer att man
              inte hamnar på ungefär samma nivå som man gör med den politik
              som regeringen och samarbetspartierna i dag för. Där hamnar man
              ju på ungefär 65 % efter ett eller ett och ett halvt års sjukskrivning
              eller arbetslöshet bland annat när det gäller aktivitetsgarantin.
            </seg>
          </u>
          <note type="speaker" xml:id="i-bc2470936002986a-0">
            Anf. 86 ULF HOLM (mp):
          </note>
          <u who="ulf_holm_a45651" xml:id="i-4e8de03e442ec864-0">
            <seg xml:id="i-0251aa09684d7a39-0">
              Fru talman! Det är en väldigt bra budget som Miljöpartiet, Vänstern
              och Socialdemokraterna har lagt fram. Det ska jag börja med att
              slå fast inledningsvis.
            </seg>
            <seg xml:id="i-f4bc652de8ccc133-0">
              Arbete åt alla, ropen skalla. Visst är det viktigt med arbete.
              Men frågan är hur mycket vi ska arbeta. Jag håller med dem som
              lägger in orden att arbete är viktigt för självkänslan och självsäkerheten
              och för att kunna ha ett liv. Men problemet på den svenska arbetsmarknaden
              i dag är att väldigt många jobbar för mycket och att väldigt många
              inte arbetar alls. Jag tror fortfarande på idén om sänkt arbetstid.
              Det har jag inte fått igenom i den här budgeten, det kan ni snabbt
              se. Men jag menar att det är dit vi måste gå, att de som arbetar
              för mycket ska arbeta lite mindre för att ge timmar till dem som
              inte arbetar alls. Det är det livspusslet som vi måste ta itu
              med på den delade arbetsmarknad som finns i Sverige i dag. Då
              tror jag att det är väldigt viktigt att ta de här stegen.
            </seg>
            <seg xml:id="i-434cfe5406afa2c1-0">
              I den budget som vi har presenterat i höst är den stora nyheten
              plusjobben, det tvååriga sysselsättningspaketet för att skapa
              fler arbeten. Det kan man ha väldigt många invändningar mot, och
              det finns väldigt många bra saker i det. Men det är viktigt att
              slå fast att detta är ett nytt försök att komma till rätta med
              arbetslösheten. Alla försök är välkomna, och där är Miljöpartiets
              politik kanske inte hundraprocentig. Men det kanske inte är det
              viktiga, utan det viktiga är att vi tar steg för att få ned arbetslösheten.
            </seg>
            <seg xml:id="i-155e351065783f01-0">
              Akademikersatsningen med 4 000 platser är utmärkt. Lärlingsplatser
              för ungdomar med 3 000 platser är alldeles utmärkt. Det finns
              inget värre för ungdomar än att komma ut till vuxenvärlden och
              bli satta åt sidan och inte kunna få ett arbete. Ett sådant Sverige
              ska vi inte ha. Då är detta kanske ett bra försök att få ned arbetslösheten.
              Det gör att jag helt och hållet ställer mig bakom budgeten med
              försöken att skaffa nya arbetstillfällen.
            </seg>
            <seg xml:id="i-50d627d6c7cbcdc2-0">
              Men det som inte syns när vi diskuterar utgiftsområdena 13 och
              14 är vad våra tre partier också vill göra för att skapa fler
              arbetstillfällen. Vi har i budgeten lagt in att det ska bli enklare
              för ensamföretagare att ha ännu en anställd. Vi sänker arbetsgivaravgifterna
              för dem. Vi kommer att ta bort 3:12-reglerna, och vi har tagit
              bort arvs- och gåvoskatten. Det gör det enklare att skaffa nya
              arbetstillfällen. Det syns inte på detta utgiftsområde, men ni
              får inte glömma det från den borgerliga alliansen. Vi gör så mycket
              mer än vad som syns på de här sidorna.
            </seg>
            <seg xml:id="i-b8d1889a30862d72-0">
              Meningen är att det ska gå ihop på ett väldigt bra sätt, och
              det gör det också. Det som jag som miljöpartist kan sakna lite
              är fler arbeten inom den gröna sektorn, att vi ska satsa ännu
              mer på miljöteknik, skapa de gröna entreprenörerna. Svensk export
              av miljöteknik har gått framåt. År 2004 ökade den med 8 %, och
              vi kan öka den ännu mer. Vi kan göra den gröna miljötekniken till
              en ny svensk exportvara. Där har vi fler steg att ta. Våra tre
              partier i majoriteten har tagit några steg, och vi har också klargjort
              att vi ska avskaffa oljeberoendet. Dessa steg för en bättre miljö
              och för fler arbetstillfällen kommer att skapa jobb i Sverige.
              Vi har påbörjat de stegen, och det är sådana steg vi även ska
              ta under nästa mandatperiod när Miljöpartiet sitter i regeringen.
              Då kommer vi att ta ännu fler steg än vad vi har gjort hittills.
            </seg>
            <seg xml:id="i-d449fd02aa88a870-0">
              Som vanligt går oppositionen in på att friåret är så hemskt och
              så vidare. Vilka är det som tar friår? Jo, det är kvinnor. Två
              tredjedelar av dem som tar friår är kvinnor i åldern 5064 år.
              Det är precis den gruppen i samhället som också har höga sjukskrivningstal.
              Det finns ett samband här som man måste se.
            </seg>
            <seg xml:id="i-1be73aa9071cb4ba-0">
              Det är inte rätt politik att slita ut människor. Det ska vara
              jäkligt skojigt att gå till jobbet. Man ska inte känna sig trött
              och utsliten när man går därifrån. Då kan man kanske behöva ett
              andrum, att få göra någonting annat för att ladda batterierna.
              Nu ger vi 14 000 människor per år chansen att göra det. Se detta
              som en del i den viktiga politiken för ett bättre samhälle. Det
              kanske inte är det bästa sättet, men hittills har det varit ett
              jäkligt bra förslag som har gynnat väldigt många på den svenska
              arbetsmarknaden som har prövat friåret. Där ska vi gå vidare.
            </seg>
            <seg xml:id="i-7a1c02858a0e7726-0">
              Jag har lämnat tre reservationer. En reservation handlar om jämställdheten.
              Vi ska öka jämställdheten i arbetsmarknadsinsatserna. Detta har
              också tagits upp av s-ledamoten Anne Ludvigsson. Vi konstaterar
              båda att nästan dubbelt så mycket pengar satsas på arbetsmarknadspolitiska
              program för män som för kvinnor. Denna skillnad är extra tydlig
              när det gäller lönebidrag och anställningsstöd. Varför är det
              på det sättet? Ja, statistiken från Arbetsmarknadsverket har blivit
              bättre på detta område, men man har inte analyserat varför det
              är på detta sätt. Ska vi ha en ökad jämställdhet måste det gälla
              även dessa områden. Därför har jag valt att i en reservation lyfta
              fram att mer måste göras på detta område. För tids vinning tänker
              jag inte, fru talman, yrka bifall till den utan markera att den
              finns i underlaget.
            </seg>
            <seg xml:id="i-085c4dd80cdab131-0">
              En reservation som jag däremot tänker yrka bifall till är den
              som finns under punkt 4, reservation nr 5 om ökad mångfald när
              det gäller arbetsförmedlingens arbete. Arbetsförmedlingens kärnverksamhet
              är att förmedla jobb. Trots detta ligger arbetsförmedlingens betydelse
              som arbetsförmedlare på en väldigt låg nivå. Enligt Ams undersökningar
              anmäls inte mer än drygt en tredjedel av alla de tjänster som
              tillsätts externt till arbetsförmedlingen. Det är en för låg siffra.
            </seg>
            <seg xml:id="i-a237c81de6bb515a-0">
              De som får jobb får det många gånger inte via arbetsförmedlingen
              utan via andra kanaler och kontakter. Det är tyvärr så att företagarna
              inte bryr sig om att anmäla till arbetsförmedlingarna utan väljer
              andra kanaler. Arbetsförmedlingen får kritik från två av tre arbetsgivare
              för att sakna tillräckliga kunskaper om branschen eller företaget
              och från sju av tio arbetsgivare för att man är dålig på att hitta
              rätt person. Detta måste det naturligtvis göras någonting åt.
            </seg>
            <seg xml:id="i-e3b3e0b605b55e4a-0">
              Därför har vi i reservationen velat ge Ams i uppdrag att öppna
              för privata aktörer på denna marknad. Nu vet jag att en del socialdemokrater
              blev jätteupprörda: Herregud, kan vi ha privata aktörer? Men denna
              möjlighet finns redan. Det finns redan en förordning i dag som
              ger privata aktörer och andra aktörer tillåtelse att göra detta.
              Vad vi från Miljöpartiets sida menar är att vi måste öka den andelen
              ytterligare. Vi tycker inte att Ams har gjort tillräckligt, utan
              det borde kunna göras mer.
            </seg>
            <seg xml:id="i-413673894dd0da39-0">
              Det har den borgerliga alliansen tyckt är en bra idé och har
              därför tillstyrkt detta, och det tackar jag för. Jag tror att
              vi ska kunna göra en bra politik av detta framöver. Jag tror att
              det är väldigt viktigt att arbetsförmedlare, oavsett om de är
              offentliga eller privata, lever upp till målet att förmedla fler
              arbeten.
            </seg>
            <seg xml:id="i-5ea8a02e9def6a47-0">
              Några ord till slut om några andra områden. Det gäller den individuella
              kompetensutvecklingen, som de borgerliga åter gör en stor affär
              av. Där är det ett problem. Jag läser ur reservationen från den
              borgerliga alliansen som skriver: Enligt vår mening bör dock inte
              låginkomsttagarnas mer begränsade handlingsutrymme föranleda beloppsgränser
              som gör hela reformen meningslös.
            </seg>
            <seg xml:id="i-6b5f789c8edfff6c-0">
              Men det är detta som är kärnan. I de förslag som vi plockade
              fram var problemet hela tiden att vi får ett kompetensutvecklingssystem
              bara för de högavlönade, medan de som är i störst behov av att
              få kompetensutveckling på företagen är låginkomsttagarna.
            </seg>
            <seg xml:id="i-dac24ef771356821-0">
              Det är inte acceptabelt att ha ett sådant system i den svenska
              arbetsmarknadspolitiken som bara gynnar höginkomsttagarna. Det
              vill tydligen den borgerliga alliansen gå vidare med, men vi från
              Miljöpartiet säger blankt nej till detta.
            </seg>
            <seg xml:id="i-0e2a46ea32bb80a4-0">
              Jag ska ta upp ytterligare några saker.
            </seg>
            <seg xml:id="i-ee06780e4d1c7ba0-0">
              När det gäller JämO har vi från majoriteten valt att prioritera
              avskaffandet av lönediskriminering på grund av kön. Därför har
              vi lagt till 6 miljoner till JämO för nästa år för att fortsätta
              denna kartläggning och lära företagen hur man gör denna lönekartläggning
              för att vi ska få bort den orimliga lönediskrimineringen. De fyra
              borgerliga partierna säger ingenting om detta.
            </seg>
            <seg xml:id="i-07947e1e9f926e0f-0">
              Till HomO har vi gett 1 miljon kronor till. Av någon anledning
              och jag kan kanske förstå varför väljer Kristdemokraterna att
              ta bort denna extra satsning på HomO. Det är helt obegripligt
              med tanke på att vi för två veckor sedan fick en rapport om att
              hatbrotten i Sverige ökar markant. Då är det HomO som måste ha
              mer pengar, mer resurser för att kunna göra något åt detta. Detta
              vill Kristdemokraterna bara ta bort.
            </seg>
            <seg xml:id="i-2c43956d4f4f5a09-0">
              När det gäller Samhall är det en utmärkt utveckling att vi går
              vidare och följer det förslag som fanns tidigare. Vi tror också
              att trestegsmodellen är bra och att det är viktigt att vi släpper
              in den sociala ekonomin i detta arbete för att gå framåt.
            </seg>
            <seg xml:id="i-d12f5eedc4269b22-0">
              Med detta yrkar jag bifall till reservation 5 under punkt 4.
              Övriga punkter finns på papper för eftervärlden, och det är bra
              nog.
            </seg>
          </u>
          <note type="speaker" xml:id="i-4d27c36f4a623be4-0">
            Anf. 87 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-2">
            <seg xml:id="i-9583b1d366b33631-0">
              Fru talman! Jag vet att Ulf Holm har arbetat väldigt mycket för
              friåret och att han tycker att det är en väldigt bra reform. Jag
              är inte alls övertygad om samma sak, bland annat därför att det
              har visat sig att de kvinnor som har tagit friår har fått ungefär
              3 % lägre löneökningar än de som inte har tagit friår. Och det
              är ju inte precis de högavlönade kvinnorna, tyvärr, som tar friår.
              Vad anser Ulf Holm om det?
            </seg>
          </u>
          <note type="speaker" xml:id="i-1413ad1ab6b5b16e-0">
            Anf. 88 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-1">
            <seg xml:id="i-6875990f11fcf712-0">
              Fru talman! Det är faktiskt bekymmersamt att en friårsledighet
              ska resultera i lägre lön från arbetsgivaren. Det tycker jag inte
              är acceptabelt. Därför står det både i budgetpropositionen och
              nu i utskottsbetänkandet att försöket måste vidareutvecklas. Och
              det finns säkert problem med friåret som vi måste rätta till.
              Det kan vi i så fall gå vidare med och se på i nästa års budget.
            </seg>
            <seg xml:id="i-2b31ee4db07451f7-0">
              Men det är ju precis samma sak när man är föräldraledig. Då missgynnas
              man också. Majoriteten tänker ta fram ett förslag för att man
              inte ska missgynnas under sin föräldraledighet. Möjligtvis måste
              vi göra samma sak när det gäller de som är tjänstlediga från jobbet
              eller de som har friår från jobbet upp till tolv månader. Det
              är möjligt att en liknande lagstiftning måste finnas även för
              dem, för det är inte acceptabelt att man ska få lägre lön på grund
              av att man har friår och kanske använder den tiden till att vidareutveckla
              sig själv och ladda batterierna. Det borde uppskattas av arbetsgivaren
              i stället.
            </seg>
          </u>
          <note type="speaker" xml:id="i-6df273f6be44d730-0">
            Anf. 89 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-3">
            <seg xml:id="i-a4211d90b06eb339-0">
              Fru talman! Det låter ju hoppfullt, om nu friåret ska fortsätta
              att finnas, att man ska hantera det på ett annat sätt. Men anser
              Ulf Holm att de kostnader som vi har för friåret står i relation
              till den nytta vi får av friåret?
            </seg>
            <seg xml:id="i-651f0d380259217a-0">
              Jag har träffat på en hel del friårslediga som upptäckte att
              det inte alls var särskilt intressant och roligt, att det inte
              gav någon riktig fortsättning. Behöver man då inte hitta nya möjligheter
              att styra friåret, eller ska man fortsätta att ha det på det här
              sättet? Ibland leder det ju ingenstans, utan man går tillbaka
              till jobbet och är ganska missnöjd med ledigheten, tyvärr.
            </seg>
          </u>
          <note type="speaker" xml:id="i-e7d3e60ea91e3777-0">
            Anf. 90 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-2">
            <seg xml:id="i-4f8fd72c983a527e-0">
              Fru talman! Jag vet inte riktigt var Margareta Andersson har
              hittat de negativa erfarenheterna. De allra flesta är ju väldigt
              positiva och har sett detta som utvecklande. Vissa har valt att
              starta företag, vilket betyder att de kanske inte ens går tillbaka
              till sitt arbete. Vissa har valt att studera. Vissa har valt att
              bara vara lediga. Och vissa har valt att resa runt jorden. Det
              finns väldigt många olika sätt att utnyttja denna friårsledighet,
              men den gemensamma nämnaren brukar vara att man är nöjdare när
              man kommer tillbaka.
            </seg>
            <seg xml:id="i-1a16ce2fc5baff5c-0">
              Hälsa är svårt att mäta i pengar. Faktum är dock att friåret
              inte kostar lika mycket som det ser ut i budgetpapperen. Staten
              slipper ju betala en del kostnader för den som går in som friårsvikarie.
              Det ska gå med plus minus noll. Det fina med den här reformen
              är att den inte ska kosta någonting, utan det ska vara positivt
              för den som går in som friårsvikarie och som alltså har stått
              utanför den svenska arbetsmarknaden under lång tid. Undersökningar
              har visat att det framför allt är personer med utländsk bakgrund
              som har fått en chans att komma in på den svenska arbetsmarknaden.
              Vi vet att alla partier har haft svårt att ha en bra politik när
              det gäller hur vi ska få in personer med utländsk bakgrund på
              den svenska arbetsmarknaden. Lyckas vi med detta tack vare friåret,
              då ska vi vara glada för varenda person vi kan få in på den svenska
              arbetsmarknaden, och det måste räknas som plus.
            </seg>
          </u>
          <note type="speaker" xml:id="i-fd0183c0a2236cdb-0">
            Anf. 91 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-0">
            <seg xml:id="i-2f01eb96d8bdb2b1-0">
              Fru talman! Ulf Holm sade inledningsvis att han inte fått igenom
              sänkt arbetstid i den här budgeten, som han i övrigt gillade.
              Men då kan jag upplysa honom om att veckoarbetstiden för befolkningen
              har minskat sedan år 2000, så ni har inte lyckats bara i år utan
              under flera år. Det är väldigt bekymmersamt i Sverige att Miljöpartiet
              har lyckats driva ned arbetstiden.
            </seg>
            <seg xml:id="i-d89d7c8799203df6-0">
              Som lök på laxen i den destruktiva politik som ni driver är detta
              med friåret. Tvärtemot vad Ulf Holm säger kostar det ju mer än
              vad som står i budgettabellerna. Hans Karlsson och jag hade en
              debatt om detta förra året. Det kanske kostar 45 miljarder om
              man räknar ihop både kostnaderna över budgeten och den samhällsekonomiska
              förlusten.
            </seg>
            <seg xml:id="i-6cf9c28cacc17fe2-0">
              Sedan är det inte alls så som Ulf Holm säger, att det finns ett
              positivt samband, att friåret leder till bättre hälsa eller mindre
              frånvaro. Detta har utvärderats av IFAU vid Uppsala universitet
              som säger att resultaten visar att de som varit friårslediga inte
              arbetar i större omfattning efter friåret än vad de annars skulle
              ha gjort. Det har alltså inte gett en ökad arbetsförmåga. Friåret
              tycks inte heller bidra till minskad sjukfrånvaro men kan leda
              till tidigare pensionering.
            </seg>
            <seg xml:id="i-30471e9c244f82a1-0">
              Det är alltså helt andra fakta från forskarna vid Uppsala universitet
              som utvärderat friåret än de fantasier som Ulf Holm levererar
              här i talarstolen.
            </seg>
          </u>
          <note type="speaker" xml:id="i-4111d1b60cd2d12a-0">
            Anf. 92 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-3">
            <seg xml:id="i-9d4228b58955b5eb-0">
              Fru talman! Nej, fantasier är det väl inte. Det handlar om en
              ökad livskvalitet för väldigt många människor. Samhällsekonomiskt
              positivt, ja. Jag vet inte var Carl B Hamilton får 4 miljarder
              ifrån. Det är väl också en fantasisumma i Carl B Hamiltons värld,
              där han adderar och adderar för att kunna få fram en så hög siffra
              som möjligt.
            </seg>
            <seg xml:id="i-8d2aa05a31e10ff2-0">
              Om människor går från arbete och är lediga under tolv månader
              med 85 % som högsta ersättning, eftersom det finns ett tak, samtidigt
              som arbetslösa för vilka staten i dag betalar a-kasseersättning
              går in som vikarier och får lön, kan inte kostnaden för 14 000
              personer på helårsbasis bli 4 miljarder. Det borde en nationalekonom
              som Carl B Hamilton själv kunna räkna ut.
            </seg>
            <seg xml:id="i-8fc32453ef035de7-0">
              Sedan vet både Carl B Hamilton och jag att det är svårt att i
              budgetpapperen räkna ut vad hälsan kostar. Vi vet vad ohälsan
              kostar i form av sjukskrivningar en summa som har ökat och ökat
              under många år. Den har nu äntligen börjat plana ut och gå nedåt
              sakta men säkert, inte en dag för tidigt. Men det är en kamp för
              att få ned dessa tal ytterligare där vi från regeringsmajoriteten
              eller från majoriteten jag sitter tyvärr inte i regeringen, men
              jag önskar att jag gjorde det har fått ned ohälsotalen sakta men
              säkert. Och friåret är ett sätt att få ned dessa.
            </seg>
            <seg xml:id="i-4a96a30a16af1b2f-0">
              Men livskvalitet, Carl B Hamilton, är ledordet för genomförandet
              av friåret.
            </seg>
          </u>
          <note type="speaker" xml:id="i-138fdce9961fd047-0">
            Anf. 93 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-1">
            <seg xml:id="i-3b25bf3af9e30060-0">
              Fru talman! Jag läser ur rapporten från forskningsinstitutet
              vid Uppsala universitet: Något stöd för påståendet om en förbättring
              av hälsan för de berörda av friåret kan IFAU inte finna. Resultaten
              visar att de som varit friårslediga inte arbetar i större omfattning
              efter friåret än vad de gjorde innan.
            </seg>
            <seg xml:id="i-0944b92a7a239016-0">
              Här finns inget stöd för de påståenden som Ulf Holm gör. Det
              här har ju utvärderats. Ur Ulf Holms synvinkel är det ju beklagligt
              att den här utvärderingen har dödat den här tanken såsom en rationell
              och förnuftig tanke, men så är det. Se sanningen i vitögat, Ulf
              Holm!
            </seg>
            <seg xml:id="i-813d64f8c31ffc91-0">
              Livskvalitet, säger Ulf Holm. Är det rimligt att skattebetalarna
              ska betala det som Ulf Holm kallade att resa jorden runt? Här
              ska pengar användas för vård, skola och omsorg. Är det inte viktigare
              att satsa offentliga medel på sådana uppgifter än att finansiera
              att de som är lediga ska resa jorden runt på det arbetande folkets
              bekostnad? Det är orimligt! Er politik är orimlig beträffande
              friåret och kravet på minskad arbetstid.
            </seg>
          </u>
          <note type="speaker" xml:id="i-7d9433b338a648d6-0">
            Anf. 94 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-4">
            <seg xml:id="i-7f185719242f6103-0">
              Fru talman! Ja, vad staten ska satsa pengar på för att öka livskvaliteten
              hos medborgarna kan man diskutera många gånger. Det finns ju faktiskt
              kommuner det borde Carl B Hamilton veta som betalar solresor för
              pensionärer under vinterhalvåret för att de ska må bättre och
              få en ökad livskvalitet. Jag tycker att det kan vara ett bra förslag,
              om det kan göra att pensionärerna blir gladare och mår bättre
              därför att de kommer till ett varmare klimat.
            </seg>
            <seg xml:id="i-88031e26dc237e86-0">
              Samma sak gäller många av de hårt arbetande kvinnorna. Om det
              var IFAU:s vet jag inte, men utredningar säger att det framför
              allt gäller offentliganställda kvinnor i åldern 5064 år som har
              slitit inom offentlig sektor i kanske 4050 år. Tänk att ge dem
              ett friår att kunna göra vad de vill med!
            </seg>
            <seg xml:id="i-48757d5468b20f99-0">
              Det är möjligt att Carl B Hamilton tycker att det är dumt och
              att det är bättre att vi fortsätter att köra slut på offentliganställda
              för att de sedan ska få sjukersättning resten av livet och förtidspensioneras.
              Det är möjligt att det är en bättre variant à la Folkpartiet jag
              tycker det inte.
            </seg>
            <seg xml:id="i-828e6ed424289ce6-0">
              Syftet med friåret har aldrig varit att vi ska jobba mer. Tvärtom
              vi ska orka jobba längre, och vi ska också tycka att det är skoj
              att gå till arbetet. Tyvärr är det väldigt många som inte tycker
              att det är skoj att gå till arbetet. Man gör det för att man måste
              och känner hur kroppen börjar sätta emot. Det är inte så det ska
              vara, Carl B Hamilton. Arbetet ska inte vara ett löneslaveri.
              Det ska vara roligt att gå och jobba. Många av oss tycker att
              det är skoj att gå och jobba och få pengar för det, och så vill
              jag att fler ska ha det. Det är livskvalitet, Carl B Hamilton!
            </seg>
          </u>
          <note type="speaker" xml:id="i-5888cc07383dadf2-0">
            Anf. 95 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-3">
            <seg xml:id="i-52e4c5114baeb0d1-0">
              Fru talman! Hatbrotten ökar, och därför ska HomO få ökade anslag,
              säger Ulf Holm. Det är möjligt att vi kristdemokrater har missuppfattat
              någonting, men jag trodde att brott utreds och beivras av polisen.
              Därför har vi satsat mycket stora resurser på polisen bland annat
              för hatbrottens skull, för det är en mycket oroväckande tendens.
              Orsaken till att vi ligger 1 miljon kronor lägre när det gäller
              anslaget till HomO är helt enkelt att vi tycker att antalet ärenden
              inte berättigar till den ökning av anslaget som HomO har fått.
            </seg>
            <seg xml:id="i-502e07ad19a98588-0">
              Ulf Holm gör en lite ful sak, tycker jag, när han citerar ur
              vår reservation om individuell kompetensutveckling men stannar
              upp innan meningen: I stället borde det vara möjligt att införa
              någon form av extra skattekredit eller bidrag till låginkomsttagare
              som börjar kompetensspara. Vi vill alltså stötta låginkomsttagarna.
            </seg>
            <seg xml:id="i-1abb690e00c422ab-0">
              Men det är också så: Skapar man system där idén är att alla ska
              ha exakt lika utfall, då är man kommunist eller socialist. Men
              jag trodde inte att miljöpartister var sådana. Vi vill skapa system
              där vi öppnar upp möjligheter för människor att kompetensutveckla
              sig och på olika sätt stöttar människor som är låginkomsttagare
              och medelinkomsttagare. Det är den kristdemokratiska politiken,
              och tydligen också alliansens politik. Och Miljöpartiet var med
              på den vagnen ett tag. Men nu försöker Ulf Holm med dålig citatteknik
              dölja att han faktiskt har svikit sina löften och sina väljare
              i den här frågan.
            </seg>
          </u>
          <note type="speaker" xml:id="i-d957c760664f1f82-0">
            Anf. 96 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-5">
            <seg xml:id="i-d65cd086f1c2262e-0">
              Fru talman! Det finns väldigt många sätt att öka kompetensen
              bland anställda i företag. Jag tror inte att bästa sättet är förslaget
              om individuell kompetensutveckling som den borgerliga alliansen
              lägger fram i sin reservation, därför att det finns så många om
              och men. Framför allt utgår den från att det är de som redan har
              arbete, de mest betalda, som ska kunna sätta av mest pengar till
              detta, och det är därmed de som gynnas. Det kan inte samhället
              subventionera hur mycket som helst, och det är därför det förslag
              som vi hade arbetat fram för några år sedan föll. Det finns också
              komplikationer med EU-regler och så vidare, men vi ska inte gå
              in på den detaljen.
            </seg>
            <seg xml:id="i-00d5795e1554a0d7-0">
              Jag tycker fortfarande som miljöpartist att tanken är god, men
              problemet är att vi inte har hittat ett bra system som gör att
              vi gynnar dem som faktiskt bäst behöver kompetensutbildningen.
              Om jag inte missminner mig statsrådet får kanske rätta mig senare
              är den gruppen som i dag får minst kompetensutveckling inom byggbranschen,
              till exempel. Kan Stefan Attefall berätta hur den gruppen människor
              ska kunna gynnas av den här kompetensutvecklingen, avdraget för
              de mest gynnade i deklarationer och så vidare? Förklara det gärna
              för mig! Sedan lägger man också till följande: Om sparmedlen inte
              kommer till användning för kompetensutveckling bör de kunna användas
              för att förstärka pensionen. Ja, förstärka pensionen för dem som
              redan har hög pension, ja! Det är inte ett sådant system som vi
              ska lägga grunden för.
            </seg>
            <seg xml:id="i-fc91645ed4853d86-0">
              Det finns andra sätt. När vi avvecklade de individuella kompetensutvecklingspengarna
              ordnade vi dem på annat sätt, det vill säga för att göra det bättre
              för äldre personer när det gäller att kunna få studiemedel till
              exempel. Jag tror faktiskt att det är ett bättre sätt.
            </seg>
          </u>
          <note type="speaker" xml:id="i-42f3d958261731ad-0">
            Anf. 97 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-4">
            <seg xml:id="i-b3e27dd23c6dd2db-0">
              Fru talman! Det var bara en liten del som gick till det. Det
              mesta av de pengar som var avsatta för det här förskingrade ni
              och Socialdemokraterna på diverse olika saker.
            </seg>
            <seg xml:id="i-7b34380889a0814a-0">
              Byggnadsarbetare, är det de mest lågavlönade vi har i Sverige?
              Jag vet andra grupper som jag upplever som mera ömmande i så fall,
              till exempel inom vården och omsorgen.
            </seg>
            <seg xml:id="i-8b3e6959ed0dc8f5-0">
              Jag menar att man kan skapa system som gör att människor får
              nya möjligheter på arbetsmarknaden. Hur kan det komma sig att
              TCO och Saco själva sade: Titta på den borgerliga reservationen
              och det borgerliga förslaget i de här frågorna! Det låg mest i
              överensstämmelse med vad de såg som viktigt.
            </seg>
            <seg xml:id="i-c179a5fe181d5c8f-0">
              Men problemen kommer när man krånglar till systemen så till den
              milda grad. Vi vet ju alla att man på Finansdepartementet var
              emot det här, medan man på Näringsdepartementet var för det. Och
              så krigade man internt i Regeringskansliet, och så lyckades Finansdepartementets
              tjänstemän begrava den här frågan i en massa tekniska krångligheter.
              Man skulle bygga upp en egen statlig myndighet som skulle sköta
              de här sakerna i stället för att utnyttja befintlig struktur via
              bankernas IPS-system och liknande saker. Det fanns många andra
              lösningar som man kunde ha valt, men man ville inte ha systemet,
              därför att man ville att det skulle vara exakt samma utfall för
              alla. Och så fungerar skolpolitiken när Socialdemokraterna styr,
              så fungerar det individuella kompetenssparandet så fungerar en
              massa olika saker när socialdemokrater och vänsterpartister styr.
              Det tråkiga var att Miljöpartiet drogs in i den fållan också och
              blev lika socialistiska som de andra samarbetspartierna är.
            </seg>
          </u>
          <note type="speaker" xml:id="i-49137eb9c517ce00-0">
            Anf. 98 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-6">
            <seg xml:id="i-421b06a87c3e4002-0">
              Fru talman! Sakta i backarna nu här! Nu får vi inte dra alltför
              långtgående slutsatser av den här enskilda frågan, som har vänts,
              stötts och blötts i många år.
            </seg>
            <seg xml:id="i-3c9f13f88e66775e-0">
              Jag kan dela Stefan Attefalls åsikter om att de inom vård och
              omsorg också skulle behöva mer kompetensutveckling och få chansen
              till detta. Jag tror att det är eftersatt inom den offentliga
              sektorn också. Men det är inte den kategorin människor som detta
              kommer till del genom den reservation som ni har, därför att den
              gynnar mest höginkomsttagare. Mest grupper som redan i dag har
              en bra kompetensutveckling via sina arbeten vill ni gynna ytterligare,
              och det tycker inte jag är rätt. Jag vill satsa mer på dem som
              faktiskt behöver det, och ett sådant system har vi inte kommit
              fram till.
            </seg>
            <seg xml:id="i-800167b4cb78eb25-0">
              Sedan glömde jag faktiskt, fru talman, att besvara den första
              frågan från Stefan Attefall, nämligen om varför vi måste stärka
              HomO ytterligare med 1 miljon. Jo, det beror ju på att vi behöver
              mer pengar till informationssatsningar för att se till att den
              dolda sexuella diskriminering som finns på många arbetsplatser
              inte fortsätter. Vi måste stötta HBT-personer och måste ta ett
              allvarligt steg här.
            </seg>
            <seg xml:id="i-8dfedba1107090b4-0">
              Det är sant att det inte är HomO som utreder hatbrotten, men
              i många av fallen spelar nog HomO en avgörande roll för att personer
              ska våga gå vidare i rättssystemet. Det finns ännu många tabun
              på detta område. Det borde Kristdemokraterna veta, men tyvärr
              är de fortfarande ett HomO-fientligt parti ut i fingerspetsarna.
              Jag beklagar det men är glad över att Socialdemokraterna, Vänstern
              och Miljöpartiet står upp för den gruppen och ger HomO mer pengar.
            </seg>
          </u>
          <note type="speaker" xml:id="i-96a5090a7d8382fc-0">
            Anf. 99 ANDERS KARLSSON (s):
          </note>
          <u who="anders_karlsson_ccab93" xml:id="i-5e833b3cfde2262f-0">
            <seg xml:id="i-a5767b444eaaa9af-0">
              Fru talman! Sverige växer bäst i Europa! Så löd rubriken på förstasidan
              i Svenska Dagbladets näringslivsbilaga onsdagen den 30 november
              i år. När man sedan slog upp s. 4 kunde man läsa följande rubrik:
              Arbetslösheten sjunker nästa år regeringens paket står för hälften
              av de nya jobben. Men det var inte slut med det, utan på s. 13
              i samma tidning löd rubriken: Stark svensk tillväxt. OECD spår
              ljus framtid för ekonomin under de närmaste åren.
            </seg>
            <seg xml:id="i-728c9eb9083a7174-0">
              För oss socialdemokrater var det positiva nyheter, i synnerhet
              som det stod att läsa i Svenska Dagbladet, och en bekräftelse
              på en lyckad ekonomisk politik. Denna tidning brukar ju inte stå
              på svensk socialdemokratis sida, åtminstone inte på ledarplats.
              Tillåt mig därför ge en eloge till den objektiva journalistik
              som präglar Svenska Dagbladet på nyhetsplats.
            </seg>
            <seg xml:id="i-57f779560689206a-0">
              Fru talman! De allra flesta av oss sätter likhetstecken mellan
              välfärd och ett samhälle där vi gemensamt bidrar efter förmåga
              och får del av tryggheten efter behov. Men tanken kring välfärdssamhället
              är något mycket större. Det handlar i grunden om att alla ska
              få en chans oavsett bakgrund, ursprung eller pengar i plånboken.
            </seg>
            <seg xml:id="i-8d7750a447d62d37-0">
              Tankarna kring välfärdssamhället föddes i arbetarrörelsens barndom
              i slutet av 1800-talet, i protest mot klassamhället som gjorde
              skillnad på besuttna och dem som saknade pengar. Klassamhällets
              systemfel var att det inte gav möjligheter till det stora flertalet
              utan endast till de redan privilegierade. Ett sådant samhälle
              kan aldrig blomstra eller utvecklas. Det är dömt att gå under
              eftersom det ställer människor utanför.
            </seg>
            <seg xml:id="i-3d53b61340bac6bd-0">
              Fru talman! Det största jobbpaketet i mannaminne så beskrev finansminister
              Pär Nuder den satsning som vi nu debatterar, och jag håller gärna
              med. Det här är den största jobbsatsningen på många år och definitivt
              den största under mina år som ordförande i arbetsmarknadsutskottet.
              Det är just den typen av insatser och åtgärder vi i den socialdemokratiska
              utskottsgruppen efterlyst när vi tvingats konstatera att den förväntade
              svängningen i konjunkturen inte gett de sysselsättningseffekter
              som vi räknat med.
            </seg>
            <seg xml:id="i-e3644ac113272b2f-0">
              Därför är vi socialdemokrater beredda att satsa totalt 20 miljarder
              kronor på olika arbetsmarknadspolitiska åtgärder för att få ut
              så många arbetslösa som det någonsin går i plusjobb, på utbildningsvikariat
              och i arbetspraktik, för att nämna några av de insatser som vi
              nu sätter i sjön.
            </seg>
            <seg xml:id="i-1fa217ebed66c39d-0">
              Fru talman! Mot denna satsning står sänkt ersättning i a-kassan,
              fyrdubblad medlemsavgift i a-kassan, endast 64 % i ersättning
              efter 300 dagars arbetslöshet. Men inte nog med det. Högerkartellen
              lanserar dessutom en för dem revolutionerande idé. De kallar det
              nystartsjobb, vilket innebär att arbetsgivaravgiften tas bort
              för dem som varit arbetslösa mer än ett år. Det motsvarar en subvention
              på 32,6 %. Det ska jämföras med de anställningsstöd som finns
              i dag och motsvarar lönesubventioner upp till 85 %. I dag har
              vi drygt 27 000 personer som har allmänt, förstärkt eller särskilt
              anställningsstöd på detta sätt. Försök med sänkt arbetsgivaravgift,
              för att skapa fler arbetstillfällen, har prövats vid olika tillfällen.
              De utvärderingar som gjorts ger anledning till stor skepsis beträffande
              åtgärdens effektivitet.
            </seg>
            <seg xml:id="i-57f66d80e87dd2b1-0">
              Det finns med andra ord ingenting som talar för att nystartsjobben
              skulle vara en bättre lösning än de arbetsmarknadspolitiska program
              som redan finns i dag. Mina frågor till högeralliansen blir därför:
              Hur kan ni garantera att det blir 50 000 nya jobb? Hur har ni
              kommit fram till 50 000 nya jobb till en kostnad av dryga miljarden?
            </seg>
            <seg xml:id="i-02a90642e27fdd9a-0">
              I det här sammanhanget förtjänar det också att påminna om att
              högerkartellen är enig om att sänka skatterna till den så kallade
              OECD-nivån, det vill säga med 250 miljarder kronor, vilket motsvarar
              en femtedel av statens hela budget. Vi kan ju leka med tanken
              vad 250 miljarder i skattesänkningar skulle innebära för den svenska
              välfärden. Mina frågor till högeralliansen blir därför: På hur
              lång tid ska skatten sänkas med 250 miljarder? Blir det på två,
              tre, fyra eller fem år? Vem ska stå för notan? Är det de arbetslösa,
              barnfamiljerna eller våra äldre? Det är berättigade frågor att
              få svar på, och då inte bara jag utan hela svenska folket.
            </seg>
            <seg xml:id="i-69725e4c3a18be75-0">
              Fru talman! I vårt betänkande finns också ett stort och viktigt
              avsnitt om vad vi förr kallade för arbetshandikapp och arbetshandikappade.
              När vi så småningom bifaller förslaget i betänkandet säger vi
              även ja till att i stället tala om funktionshinder och personer
              med funktionshinder som medför nedsatt arbetsförmåga. Orsaken
              är att det inte alltid finns en koppling mellan funktionshinder
              och nedsatt arbetsförmåga och att arbetsförmågan med rätt stöd
              inte behöver påverkas av funktionsnedsättning. Det är helt enkelt
              arbetsförmågan som ska vara avgörande.
            </seg>
            <seg xml:id="i-702f48fe68bfbc73-0">
              I det avsnittet finns även en punkt där utskottet föreslår att
              utvecklingsanställning ska kvalificera till a-kassa, och riksdagen
              bör därför avslå regeringens förslag till ändringar i 14 och 17
              §§ lagen om arbetslöshetsförsäkring. Vidare ger utskottet regeringen
              till känna att personer som har lönebidrag ska ha möjlighet att
              fortsätta att arbeta till 67 års ålder.
            </seg>
            <seg xml:id="i-579a2f788aa001c2-0">
              Målet för arbetslivspolitiken är goda arbetsvillkor och möjlighet
              till utveckling i arbetet för både kvinnor och män. Det övergripande
              målet för jämställdhetspolitiken är att kvinnor och män ska ha
              samma möjligheter, rättigheter och skyldigheter inom livets alla
              områden. Detta kommer arbetslivsminister Hans Karlsson och jämställdhetsminister
              Jens Orback att tala mer om.
            </seg>
            <seg xml:id="i-e009352bae03c77f-0">
              Till sist, fru talman: Jag talade i min inledning om att de allra
              flesta av oss sätter likhetstecken mellan välfärd och ett samhälle
              där vi gemensamt bidrar efter förmåga och får del av tryggheten
              efter behov. Ett sådant samhälle kräver att alla ska vara med,
              inte bara några. Just därför är denna stora satsning på arbete,
              med avtalsenliga löner åt dem som står allra längst från arbetsmarknaden,
              så viktig. Det är genom trygghet och klara spelregler som människor
              frigörs och utvecklas.
            </seg>
          </u>
          <note xml:id="i-4edcefe8bee5f6ca-0">
            Med dessa avslutande ord yrkar jag bifall till utskottets förslag
            i betänkandet och avslag på samtliga reservationer.
          </note>
          <note type="speaker" xml:id="i-aec51eba1200b900-0">
            Anf. 100 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-2">
            <seg xml:id="i-a1356150f08c285e-0">
              Fru talman! Sverige växer bäst i Europa, sade Anders Karlsson
              i sin inledning. I lördagens Dagens Industri kunde man läsa: Kranarna
              sprutar för fullt, styrräntan är rekordlåg, regeringen öser på
              med valfläsk, och kronan handlas till de svagaste nivåerna på
              tre år. Det är två sidor av samma mynt.
            </seg>
            <seg xml:id="i-4b7909345d3490a9-0">
              Vi har en ekonomi som är extremt expansivt inriktad med låga
              räntor och massor av pengar som sprutar ut ur Regeringskansliet,
              och ändå biter sig arbetslösheten fast på en hög nivå. Det är
              det svåra i dagens situation. 1,4 miljoner personer mellan 20
              och 64 år är inte på den reguljära arbetsmarknaden. Hur ska alla
              komma med? Ni har ett slagord, men det är ihåligt och saknar substans
              med tanke på de höga arbetslöshetsnivåerna.
            </seg>
          </u>
          <note type="speaker" xml:id="i-b4d2212ed0c4bf41-0">
            Anf. 101 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-1">
            <seg xml:id="i-80a9642dee3a5788-0">
              Fru talman! Ja, Carl B Hamilton, det är just därför vi gör denna
              kraftfulla satsning på 55 000 åtgärdsprogram. Vi gör det därför
              att man ska få ut människor, framför allt de människor som har
              en tendens att bita sig fast i arbetslöshet och som inte får en
              möjlighet att komma ut. Den dynamik och de effekter som blir av
              att fler människor jobbar innebär ju också att fler får sysselsättning.
            </seg>
            <seg xml:id="i-c10030e546477c04-0">
              Carl B Hamilton och de borgerliga pratar om hur många som är
              arbetslösa. Då ska jag läsa ur AKU. Det står så här: Ej i arbetskraften:
              personer som varken är sysselsatta eller arbetslösa. Gruppen omfattar
              t.ex. studerande utan arbete (även deltagare i vissa arbetsmarknadspolitiska
              program), sjuka utan arbete, hemarbetande, pensionärer.
            </seg>
            <seg xml:id="i-cc27a6e4cba922ac-0">
              Det är de som Carl B Hamilton räknar in bland de arbetslösa när
              han nämner 1,2 miljoner.
            </seg>
          </u>
          <note type="speaker" xml:id="i-8457bb4fc08c0aab-0">
            Anf. 102 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-3">
            <seg xml:id="i-4523ae82333b5b49-0">
              Fru talman! Nej, det gör jag inte. Jag sade att de är försörjda.
              De är inte på den reguljära arbetsmarknaden. Det är inte detsamma
              som att vara arbetslös.
            </seg>
            <seg xml:id="i-1105a8367a9a1ead-0">
              Anders Karlsson började tala om klassamhället tidigare, för hundra
              år sedan. I 75 år har Socialdemokraterna haft antingen regeringsmakten
              eller ett dominerande inflytande. I elva år har ni nu suttit i
              regeringen. Fortfarande är arbetslösheten 5,6 %, och den totala
              arbetslösheten över 10 %. Alla ska vara med det är ju ett hån
              att säga detta när 10 % av dem är arbetslösa.
            </seg>
            <seg xml:id="i-dec8cd0ddd211a03-0">
              Sedan säger Anders Karlsson att det är just därför man lägger
              fram det här programmet med plusjobb och annat. Men vilken trovärdighet
              har det? Ni har ju suttit vid makten i elva år och inte lyckats
              bättre än vad ni har gjort nu. Det är dags att sluta, Anders Karlsson.
              Gå i opposition!
            </seg>
          </u>
          <note type="speaker" xml:id="i-289244ebd27ef96c-0">
            Anf. 103 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-2">
            <seg xml:id="i-a2a53111c771dc21-0">
              Fru talman! Vi får väl se, Carl B Hamilton, om det är Carl B
              Hamilton som ska fortsätta i opposition. Gud give svenska folket
              att Carl B Hamilton inte blir arbetsmarknadsminister, med sänkta
              ersättningar i a-kassan. Ni ska se till att man ska jobba för
              socialbidragslön, som det står i er reservation just i betänkandet.
            </seg>
            <seg xml:id="i-ce9ba84e642470df-0">
              Vi satsar nu på att få ännu fler människor i jobb. Självklart
              ska vi ha ännu fler människor i jobb än vad vi har i dag. Det
              är oerhört viktigt för oss för att man ska få den självtillit
              som Carl B Hamilton inledde med att säga att Palme sade. Men jag
              ska också erinra om att det samhälle som den socialdemokratiska
              regeringen tog över 1994 såg lite annorlunda ut än det man lämnade
              1990 och 1991. Det gör att vi har skapat 290 000 nya jobb inom
              den privata sektorn, men samtidigt förlorade man mellan 1991 och
              1994 250 000 jobb i offentlig verksamhet och 100 000 i industrin.
              Det ska vi försöka rätta till. Det har vi inte gjort, men vi har
              skapat 290 000 jobb i privat sektor.
            </seg>
          </u>
          <note type="speaker" xml:id="i-b0437fa8a8d487ae-0">
            Anf. 104 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-5">
            <seg xml:id="i-81f443902014f6f9-0">
              Fru talman! Då var vi där igen, vid att hänvisa till 1994. Hur
              länge tänker Anders Karlsson och hans partikamrater hänvisa till
              90-talets kris? Socialdemokraterna förlorade makten 1991. Det
              var den tid då det försvann tusen jobb om dagen. Det var en ekonomi
              i fritt fall som den dåvarande borgerliga regeringen tog över.
              Men vi ska inte hålla på att diskutera det, för om det vore så
              hemskt 1994 så har du ändå haft, Anders Karlsson, elva år på dig.
              Och någonting måste man uträtta under elva år.
            </seg>
            <seg xml:id="i-608cccb47367b467-0">
              Nu är det det största jobbpaketet i mannaminne. Och vad gör man?
              Jo, man flyttar folk från kolumnen öppet arbetslösa till åtgärder.
              Det kan vara riktigt och klokt, men totalsiffran förändras inte
              när det gäller den öppna arbetslösheten och människor som är i
              olika åtgärder. Räknar man också in, som övriga Europa gör, de
              studerande som aktivt söker arbete så är siffrorna höga år från
              år. De grundläggande problemen kommer inte Anders Karlsson och
              Socialdemokraterna åt, det vill säga: Hur skapar vi fler jobb?
              Hur får vi in fler människor på arbetsmarknaden?
            </seg>
            <seg xml:id="i-042251b820a3291b-0">
              Tittar man på hur många som lever på olika typer av sociala ersättningar
              socialbidrag, a-kassa, sjukförsäkring, förtidspension ser man
              att det ligger på ungefär samma nivå i dag som under den värsta
              ekonomiska krisen i början av 90-talet. Socialdemokraterna har
              misslyckats kapitalt.
            </seg>
            <seg xml:id="i-53dfffe572bb9c06-0">
              Min fråga i mitt anförande tidigare var: Varför har ni gett upp?
              Varför administrerar ni bara åtgärder? Varför är det bara fler
              Amsåtgärder? Varför gör ni inte någonting åt det grundläggande
              problemet för att få människor i arbete, för att alla människor
              ska få vara en del i samhällsbygget och inte lämnas utanför, vilket
              är effekten av den politik som du för, Anders Karlsson?
            </seg>
          </u>
          <note type="speaker" xml:id="i-686951e99aee28e1-0">
            Anf. 105 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-3">
            <seg xml:id="i-f60327a653967e4f-0">
              Fru talman! Jag vill börja med att försöka upprepa mina frågor.
              Hur kan ni garantera att det blir 50 000 nya jobb? Hur har ni
              kommit fram till att 50 000 nya jobb kostar drygt 1 miljard. De
              frågorna kan jag få svar på.
            </seg>
            <seg xml:id="i-6b5d9bd44344f02c-0">
              Sedan var det ett svar till Carl B Hamilton som gällde trovärdighet.
              Det var det jag svarade på. Carl B Hamilton anklagade Socialdemokraterna
              när det gällde trovärdighet när man själv såg till att få Sverige
              i fritt fall under tre år. Man såg till att 400 000500 000 människor
              blev arbetslösa under de tre åren, och så pratar man om trovärdighet.
              Jag undrar var den finns.
            </seg>
            <seg xml:id="i-34323240430704f5-0">
              Sedan, Stefan Attefall, säger du att det här är konstlade jobb.
              Jag vill bara läsa på s. 149 ur Kristdemokraternas reservation:
              En sorts övergångsarbetsmarknad, som vi kallar Bruk för alla .
              Syftet med programmet är att aktivera den långtidsarbetslöse på
              ett meningsfullt sätt, ge deltagaren en verklig upplevelse av
              att vara till nytta.
            </seg>
            <seg xml:id="i-3788ec9489f43e06-0">
              Det är precis det som plusjobben är. Skillnaden är bara att deltagarna
              ska behålla sin ersättning i a-kassan, alternativt grundbeloppet,
              med Kristdemokraternas förslag. Men i vårt är det avtalsenliga
              löner. Det är åter en stor skiljelinje i politiken mellan de borgerliga
              och Socialdemokraterna.
            </seg>
            <seg xml:id="i-5acc4686f7fd092a-0">
              Men svaret på frågan om de 50 000 vill jag gärna ha, Stefan Attefall.
            </seg>
          </u>
          <note type="speaker" xml:id="i-0283df10c7573cf1-0">
            Anf. 106 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-6">
            <seg xml:id="i-5d7d0f2d7828bdf0-0">
              Fru talman! Jag vet inte varifrån Anders Karlsson plockar sina
              siffror. Vi har inte lovat 50 000 nya jobb. Möjligtvis kan den
              här siffran komma från ett beräkningsunderlag för att få fram
              en ungefärlig bedömning av kostnadsstorlekar. Men när Anders Karlsson
              känner sig trängd kastar han ur sig en massa påståenden. En del
              är halvsanningar. En del är rena påhitt av olika slag.
            </seg>
            <seg xml:id="i-72d9b0ce9a3a0762-0">
              Sedan säger Anders Karlsson att den borgerliga regeringen i början
              av 90-talet skapade en ekonomi i fritt fall. Det var fritt fall
              när vi tog över. 19891990 vände alla kurvor nedåt. Då försvann
              jobben. Jag sade själv: Våren innan den nya regeringen tog över,
              1991, försvann tusen jobb om dagen. Det gjorde jag för att illustrera
              de allvarliga problem som fanns i svensk ekonomi när det kom en
              ny regering.
            </seg>
            <seg xml:id="i-abff7ec9d0464ec8-0">
              Men, som sagt var, under elva års tid har Socialdemokraterna
              lyckats skapa en hög arbetslöshet och att få in många människor
              i åtgärder. Och lösningen på de problemen är att få in ännu fler
              i åtgärder.
            </seg>
            <seg xml:id="i-1d831e2718e5fecb-0">
              Sedan tycker jag att det är ganska rimligt att man, om man är
              i en arbetsmarknadspolitisk åtgärd, inte har samma lön som när
              man arbetar. Vill du skapa en ekonomi, Anders Karlsson, där åtgärdslöner
              och fullt betalda arbeten ligger på exakt samma nivå? Det är en
              mycket intressant politik, men det är den politiken som Anders
              Karlsson för. Och det är klart att det kanske är en del av förklaringen
              till att vi i dag har lika många som lever på olika typer av offentliga
              ersättningar som vi hade under den värsta ekonomiska krisen. Fast
              i dag kallas de förtidspensionerade och sjukskrivna eller är i
              arbetsmarknadspolitiska åtgärder. Då var det något fler öppet
              arbetslösa, tyvärr.
            </seg>
            <seg xml:id="i-61763f7bc2af87ac-0">
              Men det är den här typen av problem. Man skapar inte riktiga
              strukturer som skapar nya jobb och fler arbetade timmar som gör
              att vi orkar med välfärden och att vi kan betala en god vård och
              en god äldreomsorg för framtiden. Det är den politiken vi måste
              föra i stället för att bara flytta människor från öppet arbetslösa
              till åtgärder.
            </seg>
            <seg xml:id="i-74231279f52fa947-0">
              Det innebär inte att vi inte behöver åtgärder. Det behöver vi
              också, men det är inte det som är lösningen på Sveriges ekonomiska
              problem. Lösningen ligger i att skapa en dynamisk växande ekonomi,
              Anders Karlsson.
            </seg>
          </u>
          <note type="speaker" xml:id="i-5284bb9b5b81a626-0">
            Anf. 107 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-4">
            <seg xml:id="i-5e558b1daf1a49a9-0">
              Fru talman! Stefan Attefall, om du inte har sett den tidigare
              så har jag den här, näringslivsbilagan i Svenska Dagbladet. Skapa
              en lysande ekonomi. Vad är detta? Vad är det där står? Sverige
              växer bäst i Europa. Detta är hela första sidan på näringslivsbilagan
              i Svenska Dagbladet. Du säger att vi inte skapar ett samhälle
              där ekonomin växer. Det är ju precis det den gör.
            </seg>
            <seg xml:id="i-e26149f6c56a4c1a-0">
              Nu försöker vi se till, likt det som står i den reservation som
              Kristdemokraterna har, att skapa någonting för de människor som
              står allra längst från arbetsmarknaden. Skillnaden är bara, Stefan
              Attefall, att ni tycker att man ska jobba för a-kasseersättning
              och inte avtalsenliga löner. Vi säger: Det ska vara avtalsenliga
              löner. De utför ett jobb. Ni skriver också att syftet med programmet
              är att aktivera den långtidsarbetslöse på ett meningsfullt sätt.
              Men ni tycker inte att man ska betala för det meningsfulla arbetet.
              Här är det en klar skiljelinje i politiken.
            </seg>
            <seg xml:id="i-3bd71e7ff34e88de-0">
              Sedan säger Stefan Attefall att jag slänger mig med siffror.
              Jag har inte slängt mig med en enda siffra här i dag, utan jag
              kan vidimera dem i det betänkande som ligger på ert bord. 50 000
              nya jobb ska ni skapa. Det står där. Det står uttryckligt så.
              Det borde Stefan Attefall själv ha läst eftersom han har ställt
              sig bakom det.
            </seg>
            <seg xml:id="i-7c169dcd88c8d53e-0">
              Sedan kan jag också reflektera över den enighet som den borgerliga
              alliansen säger sig ha. Det intressanta finns i det betänkande
              vi kommer att votera om i morgon. Folkpartiet har fem reservationer,
              Centern har sju reservationer, Kristdemokraterna har fem reservationer
              och Moderaterna har fyra reservationer. Så enhetlig var den borgerliga
              arbetsmarknadspolitiken.
            </seg>
          </u>
          <note type="speaker" xml:id="i-bff1084cb3d901d7-0">
            Anf. 108 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-7">
            <seg xml:id="i-68e4188657a65d0d-0">
              Fru talman! Jag ska väl inte gå i replik. Vi är överens om så
              väldigt mycket i betänkandet. Det bygger på en gemensam budget
              där vi plockar fram många godbitar för att skapa fler arbetstillfällen
              och så vidare.
            </seg>
            <seg xml:id="i-984c164fe650fd07-0">
              Det finns en punkt där vi uppenbarligen inte har samma åsikter
              och där jag är väldigt förvånad. Det är reservationen som jag
              har gått ihop om med de fyra borgerliga partierna. Det handlar
              om att skapa ytterligare utrymme för de privata aktörerna att
              verka på arbetsmarknadspolitikens område.
            </seg>
            <seg xml:id="i-994b2fe89ea7b66e-0">
              Redan i dag är det enligt förordningar tillåtet att vi släpper
              in privata arbetsförmedlingar. Vi har i det sysselsättningspaket
              som både du och jag är överens om i budgeten lyckats få med att
              akademikerplatserna ska behandlas av bemanningsföretagen.
            </seg>
            <seg xml:id="i-c1d28e104f883b74-0">
              Vad är det som är så konstigt med den motion som vi från Miljöpartiet
              väckt om att ha ytterligare privata aktörer? Varför kunde inte
              socialdemokraterna i utskottet gå med på att ge mer resurser till
              detta och inte satsa allt på Ams?
            </seg>
            <seg xml:id="i-6b31f715c51f8c54-0">
              Vad är det som jag inte har förstått i detta förslag? Varför
              är s så väldigt emot detta? Vi vet av all forskning och utvärdering
              att arbetsförmedlingen tyvärr inte lyckats matcha alla de jobb
              som behövs.
            </seg>
          </u>
          <note type="speaker" xml:id="i-0dc9d1da02f763e8-0">
            Anf. 109 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-5">
            <seg xml:id="i-e32eada42ffef015-0">
              Fru talman! Först och främst svarar egentligen Ulf Holm själv
              på sin fråga när han säger att det redan i dag finns möjligheter
              för de privata aktörerna och uthyrningsföretagen att förmedla
              arbete, och så görs också.
            </seg>
            <seg xml:id="i-c1714fa812d22adb-0">
              Det finns direkta felaktigheter i reservationen. Där står: Enligt
              AMS sökandeundersökning fick endast 1520 % av dem som varit anmälda
              vid arbetsförmedlingen och fått jobb reda på att jobbet var ledigt
              genom arbetsförmedlingen. Det är alltså felaktigt. Jag har kontrollerat
              det med Ams. Det är tråkigt att det redan är felaktigheter i reservationen.
            </seg>
            <seg xml:id="i-a20b7392b91ebdf1-0">
              Ams utredningsenhet uppger att år 2004 var det 1 402 000 inskrivningstillfällen.
              En person kan vara registrerad mer än en gång under året. Det
              går inte att säga att det var 1,4 miljoner personer. Det gjordes
              däremot 618 000 placeringar. Det innebär att placeringsgraden
              var 44 % för dem som blev inskrivna. Det är alltså en grov felaktighet
              i den reservation som finns om att Ams inte skulle förmedla mer
              än 1520 % av jobben. Så är det inte. Man förmedlar minst 50 %
              genom förmedlingsverksamheten.
            </seg>
          </u>
          <note type="speaker" xml:id="i-d440f1e737d3eab8-0">
            Anf. 110 ULF HOLM (mp) replik:
          </note>
          <u who="ulf_holm_a45651" xml:id="i-4e8de03e442ec864-8">
            <seg xml:id="i-aac6daab08cfa50d-0">
              Fru talman! Vi kan diskutera några procentenheter hit och dit.
              Men faktum kvarstår ändå att väldigt många arbetsgivare inte anmäler
              till arbetsförmedlingen att de har nya jobb. Väldigt många företagare
              anmärker på arbetsförmedlingen att den tyvärr inte har lyckats
              hitta något som matchar den person som de söker. I stället ger
              man utökade resurser till bemanningsföretagen.
            </seg>
            <seg xml:id="i-d452908a4aadeec1-0">
              Varför skulle inte socialdemokraterna i utskottet kunna gå med
              på att vi gör ett tillkännagivande gemensamt från alla partier
              om att det är viktigt att Ams ser över detta och ger ytterligare
              befogenheter till de privata aktörerna att satsa mer på detta?
              Det borde inte vara så farligt, och det borde gynna alla inblandande.
            </seg>
            <seg xml:id="i-1564d1df9ae28447-0">
              Det viktigaste här är att vi får arbetsförmedlingar som lyckas
              hitta arbete till dem som inte har det och lyckas hitta arbetare
              till de företagare som behöver dem. Om det är privat, offentligt
              eller annat borde inte spela någon roll. Det är väl det viktiga,
              Anders Karlsson, i den här frågan?
            </seg>
          </u>
          <note type="speaker" xml:id="i-9777cc988bf0b7f8-0">
            Anf. 111 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-6">
            <seg xml:id="i-2b20b478822b92bd-0">
              Fru talman! Självklart är vi helt överens om att ju fler människor
              som kan få ett jobb, desto bättre är det. Det kan man inte förneka.
              Men att flytta resurser från Arbetsmarknadsverket till privata
              aktörer kan vi inte finna något skäl för.
            </seg>
            <seg xml:id="i-f3edb66912b8da87-0">
              Skillnaden är att Arbetsmarknadsverket finns i hela landet på
              alla orter och försöker att matcha de människor som är arbetslösa
              till jobben. De skummar inte grädden på ytan eller finns bara
              där som de stora befolkningsgrupperna finns.
            </seg>
            <seg xml:id="i-58b5f1f20bc7fae4-0">
              Därför tycker inte vi att vi kan ta några pengar från Arbetsmarknadsverket
              och flytta över till de privata aktörerna. Det vore fel. Det vore
              att säga till dem som bor i glesbygden: Nu tar vi pengar från
              er och flyttar dem till Helsingfors. Det tycker inte vi är rimligt.
              Därför säger vi nej och yrkar avslag på reservationen.
            </seg>
          </u>
          <note type="speaker" xml:id="i-4b4384f312241c7c-0">
            Anf. 112 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-3">
            <seg xml:id="i-28e1b8b7157a3b7c-0">
              Fru talman! Anders Karlsson har en förkärlek att i den här debatten
              gå tillbaka till 90-talet. Vi har hört det många gånger. Han kommer
              väl att fortsätta med det under hela sin politiska gärning.
            </seg>
            <seg xml:id="i-22461452e3135437-0">
              Då kan väl Anders Karlsson förklara för oss varför det är fler
              personer utan jobb i dag än år 1994. Socialdemokraterna har haft
              regeringsinnehavet och borde ha kunnat göra någonting åt det.
              Men det är alltså fler personer utan jobb i dag än det var år
              1994. Det kanske Anders Karlsson skulle kunna förklara för oss.
            </seg>
            <seg xml:id="i-73e572312731a792-0">
              Jag frågade i mitt anförande om Anders Karlsson var nöjd med
              arbetslöshetssiffrorna och prognoserna framöver. Regeringen har
              nu skrivit upp sina siffror. Efter vad jag kan se i regeringens
              egna beräkningar i budgetpropositionen kommer arbetslösheten att
              sjunka år 2006. Den kommer att sjunka från 8,6 % till 8,4 %. Det
              är krafttag från regeringens håll! Är Anders Karlsson nöjd med
              denna kraftfulla sänkning av arbetslösheten?
            </seg>
            <seg xml:id="i-f14f1dac86f70739-0">
              Vi slår varandra i huvudet här med olika rubriker. Jag hittade
              en rubrik: Konsten att lagstifta fram färre jobb. Det rör Heltidsutredningen.
              Är Anders Karlsson nöjd med att vi lagstiftar fram färre jobb?
            </seg>
          </u>
          <note type="speaker" xml:id="i-215477b2f3695f54-0">
            Anf. 113 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-7">
            <seg xml:id="i-7b80f7ca204bb5a6-0">
              Fru talman! Självklart är ingen socialdemokrat nöjd förrän arbetslösheten
              är nere på det som vi kallar nollarbetslöshet, det vill säga så
              långt ner man över huvud taget kan komma med den öppna arbetslösheten.
            </seg>
            <seg xml:id="i-144d7f0c13945a90-0">
              Märk väl att den arbetslöshet som finns i åtgärdsprogrammet är
              för att skola och utveckla de människor som har blivit arbetslösa
              för att få möjlighet att komma tillbaka. Kan Patrik Norinder säga
              till mig, när det går så bra som det nu gör för Sverige enligt
              den rubrik jag visade: Varför ska man sänka ersättningsnivåerna
              i a-kassan? Varför ska man efter 300 dagar ha endast 64 %?
            </seg>
            <seg xml:id="i-a5b4e5544bcd8a7c-0">
              Svara på min fråga. Hur ska Moderaterna och högeralliansen, kartellen
              eller vad vi nu kallar det, klara av att skapa 50 000 nya jobb
              på dryga miljarden i kostnader? Kan ni förklara det? Eller ska
              man jobba för väldigt låga kostnader? Hur ska det fungera? Det
              är väl en berättigad fråga?
            </seg>
          </u>
          <note type="speaker" xml:id="i-4957fcc3c4c706b2-0">
            Anf. 114 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-4">
            <seg xml:id="i-e8873a2fcfd260ef-0">
              Fru talman! Precis på samma sätt som vanligt, fru talman, smiter
              Anders Karlsson undan frågorna. Han talar inte om vad han tycker
              om arbetslösheten, men han är inte nöjd. Hur många år tänker Anders
              Karlsson inte vara nöjd? Kommer han att fortsätta med det hela
              sin politiska gärning? Det kanske vore dags att pröva en annan
              politik. Det är det stora problemet för Socialdemokraterna.
            </seg>
            <seg xml:id="i-7ea7e885f165b20e-0">
              Ni inser inte att ni är på fel väg. Ni inser inte att det behövs
              andra saker än plusjobb och andra åtgärder än aktivitetsgarantier
              för att skapa de nya jobben. Det är inte där som insatserna ska
              göras. Det gäller att se till att vi får ökad företagsamhet och
              att arbetstillfällena kommer fram i både privat och offentlig
              sektor.
            </seg>
            <seg xml:id="i-548924c6f1aeeeef-0">
              När det går så bra, är ett återkommande tema. Men varför kommer
              då inte jobben till? Smit inte undan nu, Anders Karlsson, utan
              försök att berätta för kammaren här och för dem som lyssnar på
              debatten varför ni har misslyckats i så många år med att få fram
              det här! År efter år blir fler utan arbete. Vad tror Anders Karlsson
              att det beror på?
            </seg>
          </u>
          <note type="speaker" xml:id="i-4326ae469aaa8705-0">
            Anf. 115 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-8">
            <seg xml:id="i-a9145d9b6bcbe51d-0">
              Fru talman! Tänk om jag hade kunnat svara på det! Vi har lyssnat
              för mycket på alla de ekonomer som har sagt: Gör inte för mycket
              i arbetsmarknadspolitiken, för nu stiger konjunkturen så fort
              att nu kommer jobben också! Vi har väntat. Jobben har inte kommit.
              Nu vidtar vi åtgärder för att stimulera detta ytterligare.
            </seg>
            <seg xml:id="i-32146db3cc078c83-0">
              Men vad är Moderaternas förslag? Jo, de skriver så här: Vi föreslår
              att nystartsjobb inrättas. Och vad är nystartsjobb? Jo, det är
              jobb där man ska få 32,6 % i subvention för dem som anställs och
              som har varit arbetslösa i mer än ett år. I dag har vi 27 000
              människor som har subventioner upp till 87 %. Hur skulle man kunna
              skapa 50 000 nya jobb med det? Tror verkligen Patrik Norinder
              på det själv? Det kan väl inte vara så.
            </seg>
            <seg xml:id="i-e705ae17b1ce2905-0">
              Jag har inte fått svar på en enda av frågorna. När tillväxten
              är så stark som vi visar här och som det skrivs i tidningarna
              varför ska de arbetslösa betala med sänkta ersättningsnivåer med
              ned till 64 % efter 300 dagar? Den frågan måste man ställa sig.
              Varför ska de vara med och betala ett sådant system? Är det för
              att man ska sänka skatterna med de 250 miljarder som jag fortfarande
              inte har fått något svar om? Är det det man ska göra? Det gäller
              dem som redan har det sämst på arbetsmarknaden. De ska alltså
              vara med och sänka skatterna med 250 miljarder för dem som har
              det gott.
            </seg>
          </u>
          <note type="speaker" xml:id="i-8b9025d2741ae739-0">
            Anf. 116 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-4">
            <seg xml:id="i-0caae5e331622e97-0">
              Fru talman! Om vi nu har en så oerhört stark ekonomi så kan man
              också ställa sig frågan: Varför kommer inte jobben? Är det någonting
              annat i ekonomin som borde rättas till? Den frågan kan Anders
              Karlsson svara på.
            </seg>
            <seg xml:id="i-a8100ff1ea5505c1-0">
              Plusjobben gäller ett antal människor som kommer att få jobb
              under två år. Men vilka framtidsutsikter har de? Och varifrån
              ska vi ta pengarna om vi inte får fler jobb inom den privata sektorn
              som genererar skatter så att vi kan betala den offentliga sektorn?
              Den offentliga sektorn är oerhört viktig för att allting ska fungera.
              Men någonstans måste vi också generera pengarna i det här, och
              det gör vi genom detta.
            </seg>
            <seg xml:id="i-1ecda89d0aad96eb-0">
              Den offentliga sektorn är ett oerhört viktigt smörjmedel, och
              man gör ett jättebra jobb. Det är investeringar och allt möjligt
              positivt. Men någonstans måste vi ta pengarna ifrån, och hur löser
              Anders Karlsson den problematiken efter två år?
            </seg>
          </u>
          <note type="speaker" xml:id="i-13feaa168d830d28-0">
            Anf. 117 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-9">
            <seg xml:id="i-f1f4e2e12bc0ffea-0">
              Fru talman! Jag svarar på den sista frågan först. I statsbudgeten,
              långtidsbudgeten, har anslaget till kommunerna ökat med 1 miljard
              år 2007 och 7 miljarder år 2008. Det täcker väl de kostnader som
              plusjobben ger om man vill genomföra detta. Pengarna finns alltså
              för att fortsätta. Samtidigt kommer det att ske en viss förändring
              på arbetsmarknaden genom pensionsavgångar och sådant. Tanken är
              att de jobb som kommer i och med plusjobben ska kunna växa in
              i den ordinarie verksamheten.
            </seg>
            <seg xml:id="i-fe5e097054270439-0">
              Och märk väl detta är de personer som alla partier så ofta slåss
              så varmt för! Det är de som står allra längst från arbetsmarknaden,
              som har varit arbetslösa i mer än två år. Självfallet är det här
              en riktigt bra reform. Det förvånar mig verkligen att de borgerliga
              partierna har tagit upp som en stor fråga att det här är dåligt.
              Det är en verkligt bra reform för de människor som står längst
              från arbetsmarknaden.
            </seg>
            <seg xml:id="i-60ea58afb9e6ce58-0">
              Det har blivit 290 000 nya jobb sedan 1994 eller 1996 i det privata
              näringslivet. Så många jobb har faktiskt skapats, men det är det
              ingen som talar om. Jobben kommer självfallet också.
            </seg>
            <seg xml:id="i-65a87ff91bddafcb-0">
              Camilla Sköld Jansson har väl beskrivit tidigare att det är stimulans
              och efterfrågan som behövs för att fler jobb ska komma. Det säger
              ju företagarna i sina rapporter. Det är inte sänkta ersättningsnivåer
              som behövs, Margareta Andersson. Svara mig på min fråga! Hur kan
              50 000 nya jobb åstadkommas för ca 1 miljard kronor i ert sätt
              att se det i budgeten? Den frågan är fortfarande obesvarad.
            </seg>
          </u>
          <note type="speaker" xml:id="i-8babdb05c653cf17-0">
            Anf. 118 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-5">
            <seg xml:id="i-d52d529bd9997b92-0">
              Fru talman! Det är möjligen så att Anders Karlsson inte har läst
              hela vårt förslag, där det finns fler delar än att sänka arbetsgivaravgifterna.
              Det ska sänkas lite andra skatter också för att få fart på ekonomin.
            </seg>
            <seg xml:id="i-b8761e6da36df572-0">
              Dessutom behöver man stimulera företagandet på andra sätt. Det
              är på det viset man startar nya jobb och får i gång en ekonomi
              som fungerar på ett bra sätt.
            </seg>
            <seg xml:id="i-2d29eb1c2c9b984f-0">
              Har Anders Karlsson några garantier för att det är rätt människor
              som kommer att få de här plusjobben? Risken finns att det blir
              de som ändå inte står längst bort från arbetsmarknaden. I och
              med friåret såg vi att det var människor som redan hade varit
              inne i organisationerna. Vilka garantier har Anders Karlsson för
              att det är de som har varit borta längst och som har de svåraste
              förhållandena att ta sig ur som kommer att få jobben? Det blev
              inte så med friårsjobben. Kan Anders Karlsson garantera att det
              blir så med de här jobben?
            </seg>
          </u>
          <note type="speaker" xml:id="i-aeb55bf6743e8b51-0">
            Anf. 119 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-10">
            <seg xml:id="i-f40436472ff5ba40-0">
              Fru talman! Skillnaden är att under det första året med friåret
              var det inte sagt att de som skulle ersätta dem som tog friår
              skulle vara långtidsinskrivna. I betänkandet och i propositionen
              framgår det tydligt att man ska vara långtidsinskriven, det vill
              säga minst två år på förmedlingen, för kunna få ett plusjobb.
              Det är garantin för att det är de som står längst från arbetsmarknaden
              som får jobbet.
            </seg>
            <seg xml:id="i-1d03dddc7e05d2ca-0">
              När kommunerna, landstingen eller de offentliga arbetsgivarna
              sedermera kommer till förmedlingen med en lista på kanske tio
              jobb som de ska ha utförda, så är det förmedlingen som säger:
              Här har vi Nisse, som duger bra till det! Här har vi Svea till
              det! Och här har vi Eva till det jobbet! Det är alltså arbetsförmedlingen
              som plockar ut dem. Det är min garanti. Längre kan inte den politiska
              garantin gå. Men vi förutsätter att Ams utför det uppdrag som
              man får av regeringen och riksdagen.
            </seg>
          </u>
          <note type="speaker" xml:id="i-129ad036ebc7faa3-0">
            Anf. 120 TINA ACKETOFT (fp):
          </note>
          <u who="tina_acketoft_60c419" xml:id="i-9abfbc232c2cd674-0">
            <seg xml:id="i-b3d171d6edd095e1-0">
              Fru talman! Som vanligt ställer jag mig bakom Folkpartiets alla
              reservationer. För att vi ska spara kammarens tid och allas vårt
              tålamod yrkar jag bifall endast till reservationerna 1, 5 och
              6.
            </seg>
            <seg xml:id="i-b57100a1afc16ff3-0">
              Min ärade kollega herr Hamilton här borta har tagit upp Folkpartiets
              övergripande arbetslivspolitik. Eftersom jämställdhetsministern
              bevistar kammaren i dag kan jag inte låta bli att ta upp ämnet
              arbetsmarknad och jämställdhet. Det vore ju synd om han fick sitta
              här förgäves.
            </seg>
            <seg xml:id="i-eda0fc4542d951bd-0">
              Vi har haft en livaktig debatt i dag. Det har varit riktigt roligt
              i kammaren! Låt mig först säga något om de domedagshot som vi
              har hört här i dag och den fruktansvärda bild som uppmålas av
              den dag då alliansen tar över makten. Den bleknar något om man
              tittar på hur det faktiskt ser ut i dag.
            </seg>
            <seg xml:id="i-3346cc349b6f2b15-0">
              Senast jag knappade fram siffrorna såg det ut som att det är
              6 489 personer fler som är öppet arbetslösa eller i arbetsmarknadsåtgärder
              den vecka som gick jämfört med året innan. Domedagsprofetian blir
              som sagt något blek i ljuset av den faktiska verkligheten.
            </seg>
            <seg xml:id="i-4122437e1b1036cc-0">
              Ulf Holm, som tog en välbehövlig paus, måste jag ge en eloge.
              Han inser hur det ser ut, och säger också att alla försök är välkomna.
              Varför skulle inte regeringen kunna ta till sig det? Alla försök
              är välkomna. Det är ju så uppenbart att den politik som har förts
              i elva år nu inte fungerar.
            </seg>
            <seg xml:id="i-d15962569c86285b-0">
              Låt mig gå tillbaka till jämställdheten. Sveriges arbetsmarknad
              är unik på många sätt. Vi har en av de allra högsta siffrorna
              för kvinnligt förvärvsarbetande. Samtidigt arbetar 30 % i offentlig
              sektor. Av dessa är 80 % kvinnor. Många svenska kvinnor gör, med
              andra ord, precis det som kvinnorna har gjort i generationer före
              oss. De tar hand om barnen. De tar hand om de gamla. De tar hand
              om de sjuka. De ser till att maskineriet fungerar.
            </seg>
            <seg xml:id="i-e2156c82c30460be-0">
              Våra yrkesval må vara självvalda, men de är långt ifrån självvalda
              om man skrapar lite på ytan. De är gjorda utifrån de normer och
              förväntningar som finns helt enkelt.
            </seg>
            <seg xml:id="i-0a317c77c3267df8-0">
              Dessa strukturer har också påverkat synen på arbetstillfällen
              inom den offentliga sektorn. Kvinnor förväntas vara löntagare,
              inte företagare och inte chefer. Därför har möjligheten till egen
              verksamhet inom offentlig sektor hållits ytterst begränsad. Stopplagen
              är väl det mest flagranta beviset på detta. Kvinnor förväntas
              helt enkelt att ha en man som försörjer dem. Därför har lönerna
              tillåtits att stanna på så låga nivåer.
            </seg>
            <seg xml:id="i-09b530dac8161967-0">
              Skillnaderna mellan kvinnor och män blir ännu större när man
              tar hänsyn till det faktum att manligt dominerade yrken ofta har
              betydligt större utvecklingsmöjligheter. En Metallmedlem kan ofta
              både utvecklas och gå vidare i karriären uppåt liksom han kan
              byta yrken åt sidan, medan en undersköterska med Kommunalmedlemskap
              alltid är en undersköterska. Karriären kan helt enkelt inte utvecklas.
              Ingångslönen, när man går in i yrket, räknas upp med inflationen
              i bästa fall, och när man senare lämnar yrket har man alltså fått
              en marginell löneökning.
            </seg>
            <seg xml:id="i-61822049a2fa7cd0-0">
              Det räcker alltså inte med att säga att det finns ett glastak
              som håller oss nere. Det finns också glasväggar som håller oss
              inom vårt fack. Kvinna bliv vid din läst, skulle man kunna säga
              om nu lästeriet hade varit ett kvinnodominerat yrke.
            </seg>
            <seg xml:id="i-b2ef824f3d4059fd-0">
              Ulf Holm frågade, retoriskt antar jag, varför kvinnor bara har
              hälften av Ams resurser, och det kan jag nog svara på. Det tror
              jag faktiskt att de flesta av oss här i kammaren kan göra. Det
              beror på att kvinnors arbete inte räknas lika högt. Kvinnors arbete
              skattas inte lika högt. Kvinnors arbete ges inte möjlighet att
              utvecklas på samma sätt.
            </seg>
            <seg xml:id="i-dacae6985bfbeaee-0">
              Enligt Försäkringskassans rapport, som jag tror gick ut i dag,
              har den offentliga sektorn i dag den dokumenterat sämsta arbetsmiljön.
              Det kanske också är ett av svaren på den fråga som Ulf Holm ställde
              tidigare om varför det är denna grupp som söker friåret. Det gör
              man därför att man flyr från sjukskrivningen.
            </seg>
            <seg xml:id="i-a8dac1764318c992-0">
              Kvinnor anställda i offentlig sektor är överrepresenterade bland
              de långtidssjukskrivna. Många anställda i offentlig sektor upplever
              att de har minimalt med inflytande. Följden av detta är återigen
              ett stort antal sjukskrivningar. Och minns att 80 % av de anställda
              i offentlig sektor är kvinnor.
            </seg>
            <seg xml:id="i-bd9583c4e29d41fd-0">
              Dagens Dagens Nyheter innehåller en lång artikel med skrämmande
              uppgifter om hur unga kvinnor slås ut från arbetsmarknaden. Mer
              än 8 000 kvinnor, kvinnor som är yngre än vad jag är, blev förra
              året förtidspensionerade. 8 000 kvinnor under 40 år blev förtidspensionärer
              förra året. Nöjd, men inte stolt, eller var det tvärtom? Det kvittar.
            </seg>
            <seg xml:id="i-c3881f0b1d65fba4-0">
              Totalt ca 555 000 personer får i dag förtidspension, och två
              tredjedelar av dem är som sagt kvinnor. Och ökningen är störst
              bland unga kvinnor. Vi talar alltså inte längre om förslitningsskador
              efter ett långt och hårt arbetsliv utan om en ny typ av problem
              som orsakas av kombinationen barn, familj, arbetsliv och kanske
              ett eget liv till och med. Det handlar om allt som ska hinnas
              med mellan tvätthögar, barn med vinterkräksjuka, önskan om att
              dessutom kunna göra någonting bra på jobbet och kanske få en egen
              karriär.
            </seg>
            <seg xml:id="i-d56679003a54f87b-0">
              Vad finns det då för lösningar? Ulf Holm hade ju modet att säga
              att vi behöver nya lösningar. Regeringen har det inte. Regeringen
              kör med samma gamla politik som tidigare. Värst var väl Camilla
              Sköld Jansson som hela tiden bara sade att vi måste ha mer vänsterpolitik.
              Men vi ser vart den har tagit oss.
            </seg>
            <seg xml:id="i-c893936193790422-0">
              Den senaste ministern som jag hörde tala om om hon inte ansåg
              att medfinansieringen var ett hinder när det gäller att få fler
              arbeten var Berit Andnor. Jag förstår att minister Andnor inte
              tycker att det är ett problem, men när man frågar företagarna
              säger de att medfinansieringen av sjukförsäkringen måste tas bort.
              Kvinnor är den grupp som löper störst risk att bli långtidssjukskrivna.
              Alltså är kvinnor den grupp som drabbas i högre grad av just medfinansieringen.
              Men det är inte ett problem för ministrarna. Nej, men för företagarna
              är det det.
            </seg>
            <seg xml:id="i-64d946d68f2e2e67-0">
              Vad kan man mer göra? Skapa en rehabiliteringsgaranti som är
              värd namnet och tillåt att delar av sjukförsäkringen används just
              för rehabilitering. Då hade kanske några av dessa 8 000 kvinnor
              som blev förtidspensionerade förra året kunnat bli räddade från
              det ödet.
            </seg>
            <seg xml:id="i-a17ac3b96ae6d990-0">
              Det är fortfarande så att majoriteten av kvinnorna tar det övergripande
              ansvaret för barn och hem, och därmed är det också kvinnorna som
              drabbas hårdast av rigida fasta arbetstider. Folkpartiet vill
              förändra arbetstidslagen. Det är nämligen så att under vissa perioder
              i livet passar det de flesta av oss att arbeta mindre, och andra
              perioder passar det oss bäst att arbeta mer. Varför kan man inte
              ha ett flexibelt arbetstidssystem som ger möjligheter för familjerna
              att själva styra? Det är ingen som kan tala om för mig att sex
              timmars arbetstid är det som kommer att passa mig bäst hela livet,
              men under en period när mina tre pojkar var små hade det passat
              mig alldeles ypperligt.
            </seg>
            <seg xml:id="i-615e9189490fcf32-0">
              Fru talman! Bara för att Camilla Sköld Jansson och jag ska få
              en riktigt rolig debatt, så här kommer det: Vi vill också införa
              en skattereduktion för hushållsnära tjänster så att fler kvinnor,
              och män för den delen, ska slippa att malas sönder och brännas
              ut mellan förvärvsarbete och hemarbete.
            </seg>
            <seg xml:id="i-ae49436341d45e59-0">
              Jag tror att det var i somras som Konjunkturinstitutet gjorde
              beräkningar av hur samhällsekonomin skulle påverkas om skatten
              på hushållsnära tjänster sänks till hälften. KI:s slutsats var
              entydig. Det skulle skapa mellan 3 000 och 19 000 nya jobb. Jobben
              skulle i första hand gå till dem som i dag står längst bort ifrån
              den reguljära arbetsmarknaden och, hör och häpna, det skulle inte
              kosta staten någonting. Jämför detta med de föreslagna, konstruerade,
              skattefinansierade 20 000 plusjobben till en kostnad på drygt
              9 miljarder kronor. Det finns ett annat alternativ som jag inte
              ens vill hävda är ett nollsummespel, utan jag vill gå längre,
              men eftersom KI är så försiktigt att man säger att det är ett
              nollsummespel, så låt gå för det. Det finns ett annat alternativ.
              Lyssna på Ulf Holm! Det finns ett annat alternativ om man bara
              har viljan och kreativiteten att se utöver ramarna.
            </seg>
            <seg xml:id="i-28486f1cadde1192-0">
              Fru talman! För att ytterligare lägga på lite ved i brasan: Bryt
              upp monopolen inom kommun och landsting! Genom konkurrens mellan
              arbetsgivare kan lönerna inom vissa områden höjas genom att man
              öppnar de offentligt finansierade välfärdstjänsterna för konkurrens
              och privat företagande. Jag säger inte att det är lösningen på
              hela löneproblematiken mellan kvinnor och män. Det är inte bara
              lönebilden som kan förändras, utan det är framför allt en möjlighet
              till den utveckling som vi faktiskt förvägrar så många kvinnor
              i dag. Det gäller främst kvinnor, men även män.
            </seg>
            <seg xml:id="i-86f36584862b762d-0">
              Fru talman! Jag är dessutom övertygad om att den öppningen på
              arbetsmarknaden också skulle lösa en annan del av den problematik
              som vi har. Inte lösa förlåt, det var fel ordval. Det kan man
              bli påhoppad för här. Men det skulle kunna vara en del av lösningen
              på problemet med att vi ser så få kvinnor som har styrelsepositioner.
              Jag kommer att ta upp detta senare med jämställdhetsministern.
              Jag är övertygad om att med fler kvinnor som har möjlighet att
              starta eget och få den typen av erfarenheter får vi också ett
              större underlag att rekrytera till styrelser ifrån.
            </seg>
          </u>
          <note type="speaker" xml:id="i-d8c25d89a727c260-0">
            Anf. 121 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-6">
            <seg xml:id="i-1cc86b3ed860318a-0">
              Fru talman! Jag hade tänkt ställa två frågor till Tina Acketoft,
              men det blir tre frågor. Eftersom Tina tar upp detta med hushållsnära
              tjänster ska jag också göra det. Om det finns det mycket att säga.
              De erfarenheter man har från Finland är ju inte särskilt goda.
              Det gav få jobb, kostade mycket pengar, och det var de välbeställda
              som mest utnyttjade trädgårds- och ROT-arbete.
            </seg>
            <seg xml:id="i-5c30a048b15cd302-0">
              Det handlar också om vad vi vill prioritera att använda våra
              skattepengar till. Det handlar om hur vi vill lösa det oavlönade
              arbetet och fördelningen mellan kvinnor och män. Ska män ta på
              sig ett större ansvar, eller ska man bortse från den konflikten
              fullständigt och i stället plocka in en tredje person?
            </seg>
            <seg xml:id="i-649a9e01c1847fc6-0">
              Det mest anmärkningsvärda med borgerlighetens förslag är dock
              att man påstår att det här skulle öka arbetskraftsutbudet och
              öka antalet arbetade timmar. Men det man gör är att man värderar
              tiden hos olika personer olika. Det är mycket viktigare att jag,
              som höginkomsttagare, ägnar tre timmar åt ett arbete ute i förvärvslivet
              än att städa i mitt hem. Därför kan en annan person, vars insatser
              Tina Acketoft uppenbarligen inte tycker är lika mycket värda,
              komma hem till mig och städa dessa tre timmar och frigöra tid
              åt mig. Det är en cynisk syn. Det är en konserverande och fullständigt
              destruktiv lösning både utifrån ett klassperspektiv och att könsperspektiv.
            </seg>
            <seg xml:id="i-03e6c35c171d2457-0">
              Acketoft talar ofta om att privatisera. Då vill jag höra vilken
              analys Folkpartiet gör. Du pratar mycket här om hur situationen
              är för kvinnor i offentlig sektor. Är problemet att offentliga
              arbetsgivare diskriminerar mer än privata arbetsgivare? Eller
              är problemet att kvinnor diskrimineras för att de är kvinnor?
              Vilken analys gör Folkpartiet? Gör man analysen att kvinnor diskrimineras
              för att de är kvinnor är inte lösningen att privatisera.
            </seg>
            <seg xml:id="i-e462c41f1b78e9e3-0">
              Det andra jag vill fråga gäller detta att din kollega Carl B
              Hamilton var väldigt emot att stärka kvinnors möjligheter att
              arbeta heltid. Hur ser Tina Acketoft på det?
            </seg>
          </u>
          <note type="speaker" xml:id="i-6baeb34c1aed756e-0">
            Anf. 122 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-1">
            <seg xml:id="i-214da1d19a44b6b0-0">
              Fru talman! Jag ska försöka svara raskt. Camilla Sköld Jansson
              missförstod mig. Det var inte jag som sade att det skulle ge 19
              000 jobbtillfällen om man frigör de hushållsnära tjänsterna. Det
              var Konjunkturinstitutet.
            </seg>
            <seg xml:id="i-c7ab5cf423bb4558-0">
              Camilla Sköld Jansson påstår att jag skulle ha sagt att det inte
              är lika viktigt att städa hemma hos mig som att vara riksdagsledamot,
              som jag är. Jag lovar dig, att när Harriet kommer hem till oss
              och städar är hon älskad av hela familjen. Hon är det för att
              vi värdesätter hennes arbete oändligt mycket, så att jag kan göra
              något annat som jag är bättre på. Harriet är bättre på att städa
              än vad jag är. Jag lovar: Hon är en ängel, och hon är helt klart
              värdesatt. Andra som har städtjänst ser på det på precis samma
              sätt som jag. Det är ingen av oss som förringar städarbetet. Det
              sitter i Camilla Sköld Janssons huvud, ingen annanstans.
            </seg>
            <seg xml:id="i-d0c52c341c70761a-0">
              Heltid kontra deltid: Camilla Sköld Jansson påstår att min kollega
              skulle ha sagt att heltid inte var att önska. Naturligtvis är
              heltid att önska, för dem som vill ha det. Men om vi går in och
              lagstiftar om en heltid är det en helt annan sak. Vi pratar om
              olika saker igen, om äpplen och päron som vanligt när man diskuterar
              med en vänsterpartist.
            </seg>
            <seg xml:id="i-ef3a3044fffe3f27-0">
              Däremot har Camilla Sköld Jansson och jag helt samma åsikt om
              analysen att det är kvinnor som är diskriminerade. Ja, kvinnor
              är diskriminerade. Camilla vet också att vi är överens om det.
              Jag är helt på den linjen. Men det blir inte bättre av att vi
              på politisk väg dessutom ser till att bygga upp så starka hinder
              som vi någonsin kan för att förlösa dessa kvinnor, se till att
              de får möjlighet att ta sig ifrån den diskriminerande strukturen.
            </seg>
          </u>
          <note type="speaker" xml:id="i-9b1201687e0bf747-0">
            Anf. 123 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-7">
            <seg xml:id="i-782609b6bed127fd-0">
              Fru talman! Det är bra att vi är överens om att kvinnor diskrimineras
              för att de är kvinnor. Då faller argumenteringen att privatisering
              av offentlig verksamhet skulle lösa problemet. Det är en annan
              ideologisk fråga, och det går inte hand i hand med arbetet för
              ett jämställt samhälle.
            </seg>
            <seg xml:id="i-d0fdb7b39a0a5543-0">
              När det gäller rätt till heltid sade jag att Carl B Hamilton
              inte ville stärka kvinnors rättigheter till heltid. Det tror jag
              att han sade. Den största enskilda orsaken till att kvinnor har
              lägre livsinkomst än män är kvinnors deltidsarbete. Och visst
              är det märkligt, Tina Acketoft, att det är på kvinnodominerade
              arbetsplatser man har deltider. När man sedan ställer kravet att
              kvinnor ska ha samma rättigheter som män blir det en kostnadsfråga.
              Tycker Folkpartiet att det är för dyrt att ordna heltidsarbete
              till män? Det måste ju vara konsekvensen.
            </seg>
            <seg xml:id="i-8205e358dd495233-0">
              När det gäller hushållsnära tjänster påstår man att det ska frigöra
              arbetad tid. Acketoft säger att vissa är bättre på att städa än
              hon. Så tror inte jag att det är. Och det frigör inte arbetskraftsutbudet.
            </seg>
            <seg xml:id="i-7a6c2c621510bfc3-0">
              Om man jämför med dagisverksamhet, kan föräldrarna lämna sina
              barn till en pedagogiskt utvecklande verksamhet och få utrymme
              att delta i förvärvsarbete. Det ökar antalet arbetade timmar.
              Ett system med städhjälp ökar inte antalet arbetade timmar. Det
              omfördelar. Är det viktigare att den som slipper städa går ut
              i annat arbete än den person som kommer in i hemmet?
            </seg>
            <seg xml:id="i-18e1bbe1c5bb41e3-0">
              Det är systemet i sig som har en mycket unken klassprofil. Jag
              hoppas innerligt att detta inte är en så kallad reform som vi
              kommer att få se. Den leder verkligen inte framåt, utan den är
              konserverande och direkt antifeministisk.
            </seg>
          </u>
          <note type="speaker" xml:id="i-a30429bd0627d8a4-0">
            Anf. 124 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-2">
            <seg xml:id="i-7e4e697be1e8ea86-0">
              Fru talman! Jag kan repetera vad jag sade i mitt tidigare inlägg,
              eftersom det var precis samma boll som jag fick tillbaka nu igen.
            </seg>
            <seg xml:id="i-fcd8cce3a938fa1e-0">
              Camilla Sköld Jansson! Konjunkturinstitutet säger att vi kan
              få fram 19 000 nya tjänster genom skattesubventionerade hushållsnära
              tjänster. Skulle inte det leda till att vi fick ett flertal arbetade
              timmar, bara de i sig? Och dessutom frigörs de timmar som man
              inte behöver lägga i hemmet på att städa, om man väljer att köpa
              den tjänsten. Sedan kan man använda den tiden till det som Ulf
              Holm säger, att bejaka sig själv, leva lite lättare och tycka
              att livet är underbart och gå ut och lukta på blommorna. Det är
              väl jättebra? Eller också kan man välja att arbeta på sitt eget
              arbete och lägga timmarna där. Naturligtvis skapar det fler arbetade
              timmar i Sverige.
            </seg>
            <seg xml:id="i-3b6d0e0c9b5be934-0">
              I systemdiskussionen har vi inte en samsyn. Det ska inte kommunister
              och liberaler ha. Där känner jag mig lite trygg att vi inte är
              på samma bog, för annars hade jag blivit lite orolig. Jag lägger
              mig där, för det är precis samma retorik som vi hade tidigare.
            </seg>
          </u>
          <note type="speaker" xml:id="i-4d2abb26e4fad327-0">
            Anf. 125 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-11">
            <seg xml:id="i-8ae30bb8d610735a-0">
              Fru talman! Jag ska uppehålla mig vid det som Tina Acketoft tog
              upp om hushållsnära tjänster. Jag tyckte att Camilla på ett belysande
              sätt framförde vad det egentligen handlar om. Min första fråga
              till Tina Acketoft är: Är det förbjudet i dag att ha hushållsnära
              tjänster?
            </seg>
            <seg xml:id="i-3f2dd8bc4905c25d-0">
              Nästa fråga gäller att Tina sade att det finns de som är bättre
              på att städa än hon. Det är det kanske jag vet inte; det finns
              säkert någon som är bättre på det än jag också. Men vem ska vara
              piga åt pigan? Det är tydligen de välbesuttna, som Camilla försökte
              belysa, som skulle få den här möjligheten, men inte de som jobbar
              i vad Tina Acketoft i morse benämnde den tärande sektorn, alltså
              de som är undersköterskor i den offentliga verksamheten. Vem ska
              städa åt dem?
            </seg>
            <seg xml:id="i-600cc3b87136ea08-0">
              Det var två frågor.
            </seg>
          </u>
          <note type="speaker" xml:id="i-f95d89360492358c-0">
            Anf. 126 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-3">
            <seg xml:id="i-96ac9a1142fc8ca6-0">
              Fru talman! Det var nog lite fler frågor.
            </seg>
            <seg xml:id="i-2591ae6e0730b2da-0">
              Nej, det är inte förbjudet i dag med hushållsnära tjänster. Det
              vet också Anders Karlsson i allra högsta grad. Då hade jag inte
              kunnat köpa dem som jag gör i dag. Men vad vi gör genom att ha
              det system som vi har i dag är att se till att det är bara de
              som är så kallat välbesuttna som har någon som helst möjlighet
              att köpa sig den tiden, att spendera ännu mer tid på sitt arbete
              eller vad man nu väljer att göra. Det innebär att de får in ännu
              mer kapital. Det är inte förbjudet i dag.
            </seg>
            <seg xml:id="i-ada7ac4228e8524e-0">
              Med det system som Anders Karlsson upprätthåller i dag gör han
              det totalt omöjligt för undersköterskan som jag aldrig har sagt
              arbetar i en tärande sektor eller någon annan för den delen som
              inte tillhör den besuttna klassen, som Anders Karlsson själv tydligen
              räknar sig till. Det är totalt omöjligt att köpa två timmar eller
              hur många timmar man nu vill ha i veckan som man behöver hjälp.
              Det är det Anders Karlsson gör.
            </seg>
            <seg xml:id="i-ca8617f2e4af6b9e-0">
              När det dessutom gäller de 19 000 nya tjänsterna, som vi skulle
              kunna få in, 19 000 människor som kunde känna stolthet över att
              gå till arbetet, som kunde få in en fot på arbetsmarknaden, hugger
              Anders Karlsson av dem den foten. Det är det som är skillnaden
              mellan ditt och mitt synsätt.
            </seg>
          </u>
          <note type="speaker" xml:id="i-cdd68c8996b2aeaf-0">
            Anf. 127 ANDERS KARLSSON (s) replik:
          </note>
          <u who="anders_karlsson_ccab93" xml:id="i-5e833b3cfde2262f-12">
            <seg xml:id="i-216448ee9510d5c0-0">
              Fru talman! Nekar Tina Acketoft till det hon sade i morse i P
              1-morgon om tärande sektor? Det är den första frågan. Det var
              intressant. Jag kan spela upp det, eller också kan man gå in på
              Sveriges Radios hemsida och lyssna på vad hon sade.
            </seg>
            <seg xml:id="i-25367c9acb71d3ce-0">
              Hur mycket ska subventionen gå ned till för att undersköterskan,
              som jobbar i den tärande sektorn enligt Tina Acketoft, ska ha
              möjlighet att ta tjänsten? Är det 10 kr i timmen, eller vad är
              det staten ska gå in med för att man ska få den hushållsnära tjänst
              som ni vill ha?
            </seg>
            <seg xml:id="i-1553f81ec6c305f2-0">
              Det här är typiskt ett sätt att ge dem som redan är välbesuttna
              i samhället ytterligare en subvention för att få tjänster utförda,
              i stället för att se till att alla får ett jobb. Det är vår målsättning.
              Därför gör vi plusjobben med avtalsenliga löner, till skillnad
              från instegsjobben, som man pratar om från Folkpartiets sida.
            </seg>
            <seg xml:id="i-536c930938e2a371-0">
              Frågan är igen: Vem ska vara piga åt pigan? Och hur stor ska
              subventionen vara för att de som jobbar i den offentliga verksamheten
              ska ha möjlighet att anlita en hushållsnära tjänst?
            </seg>
          </u>
          <note type="speaker" xml:id="i-5fad35ea51114809-0">
            Anf. 128 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-4">
            <seg xml:id="i-fabb340131c263e6-0">
              Fru talman! Jag tycker att det är fantastiskt att arbetsmarknadsutskottets
              ordförande kan stå och säga att alla har möjlighet att delta i
              arbetslivet när han vet att det i dag är 6 489 fler personer som
              inte har arbete än det var motsvarande tid förra året. Det här
              att vi alla är inkluderade i arbetslivet i dag är en stor chimär.
              Om det är så arbetsmarknadsutskottets ordförande ser på det hela
              förklarar det en hel del av årets motion som föreligger.
            </seg>
            <seg xml:id="i-f188d7a7fcf82162-0">
              Hur mycket ska vi sänka skatten? Ja, det finns undersökningar
              som visar hur mycket vi ska sänka skatten för att det ska löna
              sig. Titta på Konjunkturinstitutets rapport till exempel.
            </seg>
            <seg xml:id="i-e29b0b507bcaf2e5-0">
              Och varför är det helt plötsligt så omöjligt att sänka skatten
              inom en sektor där kvinnor skulle bli vinnare, när man kan sänka
              skatten när det gäller att måla fönster, sätta in avlopp eller
              vad det är. Då är det inga problem att sänka skatten. Då ställer
              sig Anders Karlsson och fackförbunden mangrant upp och säger:
              Yes ! Detta är en lösning för folket!
            </seg>
            <seg xml:id="i-b8369b40bf7df695-0">
              Men när det gäller någonting som skulle lösa det för kvinnor
              är det helt plötsligt en helt annan ideologisk diskussion vi ska
              upp till. Det är mycket märkligt. Plusjobben kostar 9 miljarder
              kronor. Här skulle vi kunna få 19 000 nya tjänster med plus minus
              noll försiktigt räknat. Men det är Anders Karlsson och regeringen
              totalt noll intresserade av.
            </seg>
          </u>
          <note type="speaker" xml:id="i-c998477fbb4917ff-0">
            Anf. 129 LARS-IVAR ERICSON (c):
          </note>
          <u who="unknown" xml:id="i-0315d65a9093ea91-0">
            <seg xml:id="i-f0875d09885f086d-0">
              Fru talman! Skogen skulle vara mycket tyst om inga andra fåglar
              sjöng än de som sjunger mest och bäst. Jag fick det citatet i
              samband med ett besök hos Synskadades riksförening för några veckor
              sedan. Vi skulle debattera tillgänglighetsfrågor.
            </seg>
            <seg xml:id="i-1edf7efa56dada99-0">
              Hos de människor som jag pratade med där fann jag mycket av kreativitet
              och en framåtanda som imponerade på mig. De sade: Vi finns, vi
              behövs och vi vill arbeta, men vad gör ni politiker för oss? Vi
              vill inte ha de vanliga svaren att välfärdssamhället garanterar
              för oss och att vi får pension. Vi vill ha arbete.
            </seg>
            <seg xml:id="i-f9fd4fd2c20d34a1-0">
              År 2010 ska vi ha ett samhälle tillgängligt för alla. I detta
              ligger också rätten till arbete, även om man råkar ha ett funktionshinder.
              Alla behövs i livets sångkör, och nu är det dirigenternas uppgift
              att se till så att alla blir sedda och hörda.
            </seg>
            <seg xml:id="i-cb8c79329cf9a283-0">
              Centerpartiet vill vara med och dirigera. Därför har vi väckt
              motioner som handlar om rätten till arbete för dem som har någon
              form av funktionshinder. Vi har under flera år kämpat för ökade
              lönebidrag, och vi gläder oss över att regeringen har lyssnat
              och höjt de bidragen. Men vi hade velat höja ännu mera.
            </seg>
            <seg xml:id="i-b55e41e809ead257-0">
              Vi tror mycket på företagande. Vi har lagt förslag om att personer
              med funktionshinder som startar eget ska ges möjlighet att ansöka
              om och prövas för lönebidrag i egen anställning. De ska ges rätt
              till personligt biträde och arbetsplatsanpassning.
            </seg>
            <seg xml:id="i-e25d86d4f43bfa30-0">
              Fru talman! Att få försörja sig genom eget arbete och bidra till
              samhället ger mening och social gemenskap. Alla goda krafter måste
              samverka för att så många som möjligt ska få ett arbete. Centerpartiet
              har i olika sammanhang lyft fram de sociala företagens insatser
              när det gäller att skapa arbetstillfällen.
            </seg>
            <seg xml:id="i-cb37010c67408f29-0">
              Socialt företagande är en växande sektor i dagens samhällen,
              en viktig väg in på arbetsmarknaden för grupper som i dag står
              utan arbete. Socialt företagande innebär positiva effekter på
              samhällsekonomin och för de enskilda människorna. Följande definition
              av den sociala ekonomin visar på verksamhetens målsättning.
            </seg>
            <seg xml:id="i-dd35ed4c27eb2cfa-0">
              Med social ekonomi avses organiserade verksamheter som primärt
              har samhälleliga ändamål, bygger på demokratiska värderingar och
              är organiserade fristående från den offentliga sektorn. Dessa
              sociala ekonomiska verksamheter bedrivs huvudsakligen i föreningar,
              kooperativ, stiftelser och liknande sammanslutningar. Verksamheten
              inom den sociala ekonomin har allmännytta eller medlemsnytta,
              inte vinstintresse, som främsta drivkraft.
            </seg>
            <seg xml:id="i-012eafb684120b43-0">
              Fru talman! Inom pedagogiken talar man ibland om aha-upplevelser.
              Det innebär då att man förstår någonting som man inte har förstått
              tidigare. När det gäller de sociala företagen fick jag en aha-upplevelse
              när jag för något år sedan besökte Medvind i Glimåkra i Skåne.
              Där kunde man berätta för mig att man hade lyckats få en verksamhet
              som inneburit att många människor efter en tid i deras regi kunde
              gå vidare till andra arbeten. De kunde berätta om många funktionshindrade
              som efter år av hemmasittande fått uppleva gemenskapen på en arbetsplats.
            </seg>
            <seg xml:id="i-c5ede6e2eec82f11-0">
              Jag tycker mig märka att arbetslivsministern också har fått en
              aha-upplevelse när det gäller de sociala företagens betydelse.
              I några debatter som vi har haft här i kammaren har han sagt att
              han värderar de sociala företagen mycket högt. Jag ser nu fram
              emot att i hans anförande få veta mer om hur han värderar dem
              och hur han genom regelförenklingar kan underlätta deras arbete.
            </seg>
            <seg xml:id="i-f5a5f37ceeb26c60-0">
              Centerpartiet anser att målet för handikappolitiken bör vara
              principen om alla människors lika värde och rätt till lika behandling.
              Ett tillgängligt samhälle, en tillgänglig arbetsmarknad och frågan
              om att öppna arbetslivet för så många som möjligt bör då stå i
              fokus. Det är viktigt att denna målsättning också gäller personer
              med funktionshinder. Meningsfulla arbetsinsatser innebär att viktiga
              uppgifter och produktion tillförs samhället.
            </seg>
            <seg xml:id="i-540244dd1dfda549-0">
              Som jag sade i inledningen sjunger alla inte lika mycket, alla
              har inte samma arbetskapacitet men alla behövs, alla är värdefulla.
              Så tycker Centerpartiet.
            </seg>
            <seg xml:id="i-644e8a6668ab5eb7-0">
              Jag vill naturligtvis instämma i de yrkanden som Centerpartiet
              har gjort och de reservationer som vi gör, men jag nöjer mig med
              att yrka bifall till reservation nr 28.
            </seg>
          </u>
          <note type="speaker" xml:id="i-424e87bc0ba6482b-0">
            Anf. 130 Statsrådet HANS KARLSSON (s):
          </note>
          <u who="sonia_karlsson_0d0065" xml:id="i-91ed8ba3b1855b82-0">
            <seg xml:id="i-a6d1cc0c5540b67e-0">
              Fru talman! I fredags kom Ams månadsstatistik för november. 4,9
              % var arbetslösa. Det är samma nivå som november förra året. Samtidigt
              har arbetsutbudet ökat, och det är väldigt bra.
            </seg>
            <seg xml:id="i-dcb873a14a7f41f8-0">
              När arbetsmarknaden stärks börjar fler och fler söka sig ut på
              arbetsmarknaden. Framtidstron ökar. Människor, ofta studerande,
              tar nu chansen att söka arbete i stället för att till exempel
              plugga. Plugga är något som många har gjort under tiden då möjligheten
              att få ett jobb var sämre. Men det här innebär också att med matematikens
              lagar minskar själva arbetslöshetstalet lite mindre. Det är lätt
              att leva med. Utbudsökningen är viktig.
            </seg>
            <seg xml:id="i-b8e335a9c2e91177-0">
              Nu förbättras arbetsmarknaden. Lediga jobb ökar, varslen minskar,
              konsumtionen växer och flera branscher märker av en ökad efterfrågan
              på deras varor och tjänster. Det ljusnar. Solen håller på att
              gå upp över arbetsmarknaden.
            </seg>
            <seg xml:id="i-61fca9a9aa26cc71-0">
              I internationella jämförelser ser man att det går bra för Sverige.
              Vi har under lång tid haft en högre tillväxt än euroländerna,
              vi har sunda offentliga finanser, rekordlåg inflation och låga
              räntor. Carl B Hamilton pekade på sju, åtta eller nio länder som
              han inte trodde var imponerade av Sveriges resultat, de länder
              som hade lägre arbetslöshet än vad Sverige har.
            </seg>
            <seg xml:id="i-9238067da5d0d977-0">
              Jodå, Carl B Hamilton. De är imponerade, kanske inte precis över
              arbetslöshetstalen men över de totala resultat som Sverige och
              de nordiska länderna kan uppvisa. Också de som har låg arbetslöshet,
              lägre än Sverige, är mäkta imponerade över hur de nordiska länderna,
              framför allt Danmark och Finland, kan ha ett så högt arbetskraftsdeltagande.
              Det gäller kvinnor, det gäller äldre och det gäller också äldre
              kvinnor. Om man jämför all sådan statistik visar det sig att det
              är ljusår mellan de nordiska länderna, Sverige, Danmark med flera,
              och många kontinentaleuropeiska länder. De skulle inget hellre
              önska än att vara i Sveriges situation om man lägger samman arbetsmarknadsområdet.
            </seg>
            <seg xml:id="i-ca5c6ca689ef5944-0">
              Detta görs också i den så kallade Lissabonstrategin. Där jämför
              vi varandras positioner, och där kommer Sverige och Danmark omväxlande
              på första och andra plats.
            </seg>
            <seg xml:id="i-d64f97549b88e566-0">
              Vi har klarat oss igenom en internationell lågkonjunktur utan
              omfattande nedskärningar. Tvärtom kan vi i den budget vi nu debatterar
              redovisa förslag till förbättringar på flera områden. Detta ska
              vi vara stolta över men långt ifrån nöjda.
            </seg>
            <seg xml:id="i-53981110b358daa5-0">
              Med svenska mått mätt har arbetslösheten nu under flera år legat
              på en alldeles för hög nivå. Det är oacceptabelt. Vårt mål är
              full sysselsättning. Därför finns det och behövs en stark och
              aktiv arbetsmarknadspolitik som effektivt matchar arbetssökande
              med lediga jobb, stöder den som blivit arbetslös och ser till
              att företag och organisationer får den kompetens de behöver.
            </seg>
            <seg xml:id="i-f79a79e1fb4b7d04-0">
              Arbetsmarknadspolitiken har stort betydelse, både för enskilda
              individer och för samhället som helhet. 450 000 arbetslösa och
              programdeltagare som var inskrivna vid arbetsförmedlingen fick
              jobb under 2004. Det arbete som görs av arbetsförmedlare på arbetsförmedlingarna
              runtom i landet spelar roll. Omsorg om individer ger också en
              väl fungerande arbetsmarknad, god tillväxt och förutsättningar
              för välfärd på hög nivå.
            </seg>
            <seg xml:id="i-c9a78fe82b272c6e-0">
              Men vi ser också att det behöver göras mera. Därför finns det
              i den budget vi debatterar här i dag en rad förslag som skapar
              möjlighet till arbete åt människor men också till utbildning och
              praktik, som rustar människor att ta jobb när dessa kommer. Jag
              kommer att gå igenom de fyra fem huvudförslagen.
            </seg>
            <seg xml:id="i-af430b12b031cac5-0">
              Det handlar om de så kallade plusjobben, som ska öka kvaliteten
              inom offentlig verksamhet och samtidigt ge möjlighet för människor
              som har varit borta länge från arbetsmarknaden att få in en fot.
            </seg>
            <seg xml:id="i-916b2067ffe59ee6-0">
              Det handlar om utbildningsvikariat, som ger anställda inom vård
              och omsorg möjlighet att höja sin kompetens samtidigt som en arbetslös
              får möjlighet att vikariera.
            </seg>
            <seg xml:id="i-e4baeffd6c65351a-0">
              Det handlar om lärlingsplatser för ungdomar som inte har avslutat
              sin gymnasieutbildning.
            </seg>
            <seg xml:id="i-4a34907d08c06802-0">
              Det handlar också om att arbetslösa akademiker ges möjlighet
              till praktik i småföretag.
            </seg>
            <seg xml:id="i-881c065530d7f5a3-0">
              Samtidigt ökar vi också de redan befintliga arbetsmarknadspolitiska
              åtgärderna.
            </seg>
            <seg xml:id="i-18d7a2c5792bfb4c-0">
              Fru talman! En annan viktig del i vår budgetproposition handlar
              om dem som har funktionshinder och som alltför ofta har svårigheter
              att få ett arbete på den ordinarie arbetsmarknaden. I propositionen
              presenterar vi flera förslag för att öka möjligheten för dem som
              har ett funktionshinder att få ett arbete.
            </seg>
            <seg xml:id="i-073f28ef5081b7a0-0">
              För att öka effektiviteten och träffsäkerheten vill vi införa
              en modell i tre steg för arbetssökande som har svårt att få ett
              arbete.
            </seg>
            <seg xml:id="i-57c261c80e837e34-0">
              Det första steget är en fördjupad kartläggning och vägledning
              som ska hjälpa arbetssökande att reda ut vilka insatser som behövs
              för att man ska få ett arbete. Olika arbetssökande har förstås
              olika behov.
            </seg>
            <seg xml:id="i-8de0ecd9e737338d-0">
              Det andra steget, den så kallade utvecklingsanställningen, är
              tänkt för dem som efter kartläggning och vägledning ändå inte
              hittat en lösning på sin arbetssituation. Genom att den äger rum
              på en arbetsplats där också inslag av rehabiliteringsinsatser
              finns prövas möjligheten till arbete ytterligare. Tanken är att
              man sedan ska kunna gå vidare till ett osubventionerat arbete
              eller ett lönebidrag.
            </seg>
            <seg xml:id="i-9c74c8eb3a83788a-0">
              För den som inte efter en utvecklingsanställning kan få ett arbete
              finns ett tredje steg i form av anställning hos Samhall eller
              så kallad trygghetsanställning hos annan arbetsgivare. Vi vill
              att alla arbetsgivare ska kunna anordna sådana trygghetsanställningar
              för att öppna och bredda arbetsmöjligheten för funktionshindrade.
              Alternativa aktörer som till exempel sociala kooperativ, kommuner
              och fackliga organisationer kan ofta på lokal basis agera effektivt
              för att hitta nischer som kan innebära nya arbetstillfällen för
              funktionshindrade.
            </seg>
            <seg xml:id="i-4bea8874b315e9c5-0">
              För 2006 hoppas vi att dessa förändringar kan öka antalet personer
              som kan erbjudas en sysselsättning med ca 1 200 personer, en siffra
              som vi också räknar med ska kunna öka ytterligare fram till 2008.
            </seg>
            <seg xml:id="i-879b660bbd5b7778-0">
              Redan i vårbudgeten beslutades om en höjning av taket i lönebidraget
              från 13 700 kr till 15 200 kr. I den här budgeten aviseras att
              taket kommer att höjas ytterligare till 16 700 kr från den 1 januari
              2007.
            </seg>
            <seg xml:id="i-b1e3aab10e4530a2-0">
              Vi har inte råd att utesluta stora grupper från arbetsmarknaden.
              Vars och ens förmåga att arbeta måste tas till vara. Vi tror att
              dessa åtgärder kommer att innebära bättre möjligheter för funktionshindrade
              med nedsatt arbetsförmåga på den reguljära arbetsmarknaden.
            </seg>
            <seg xml:id="i-a3b806cbeed333c2-0">
              En aktiv arbetsmarknadspolitik i kombination med en ekonomisk
              trygghet för den som drabbas av arbetslöshet och en arbetsrätt
              som ger rättvisa spelregler på arbetsmarknaden skapar förutsättningar
              för tillväxt och utveckling. Trygga människor vågar vara med och
              förändra. Det är det som skiljer vår svenska modell från många
              andra länders.
            </seg>
            <seg xml:id="i-df779327138aed2e-0">
              Där skiljer också socialdemokrater sig från de borgerliga partierna
              här i kammaren, som vill ha en helt annan modell. Deras förslag
              om kraftiga nedskärningar i arbetsmarknadspolitiken, försämrad
              a-kassa för dem som blir arbetslösa och försämringar i arbetsrätten
              minskar rättvisan och tryggheten för löntagarna. Det är en konsekvent
              och genomtänkt lönesänkarstrategi som leder till ett systemskifte.
            </seg>
            <seg xml:id="i-d979ba089ce09ce4-0">
              Med deras modell kommer vi att få ett amerikanskt system där
              människor inte kan försörja sig på ett arbete utan tvingas ha
              flera arbeten för att klara sig. Det är en utveckling som vi socialdemokrater
              aldrig kan acceptera. Vi vet att trygghet och tillväxt går hand
              i hand. Därför vill vi fortsätta att utveckla den svenska modellen,
              som leder till rättvisa, trygghet och utveckling. Ett Sverige
              i trygghet är ett Sverige i tillväxt.
            </seg>
          </u>
          <note type="speaker" xml:id="i-3b4e32366fb93d9a-0">
            Anf. 131 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-7">
            <seg xml:id="i-b97bdcb9b5a61efe-0">
              Fru talman! Statsrådet Hans Karlsson skriver i dagens Svenska
              Dagbladet att vi har lägre arbetslöshet än övriga EU-länder. Det
              är faktiskt inte riktigt sant. Räknar man på jämförbart sätt ligger
              vi någonstans mitt i. Halva gänget är bättre än vi; halva gänget
              är sämre. Danskar, österrikare och slovaker är bättre än vi, medan
              exempelvis greker, portugiser, fransmän och tyskar är sämre. Vi
              ligger mitt i.
            </seg>
            <seg xml:id="i-a0f116819e3a598b-0">
              Det är på något sätt symtomatiskt: Socialdemokratin har reducerat
              sina ambitioner till att vara ett medelmåttigt EU-land på det
              här området.
            </seg>
            <seg xml:id="i-d0ab9c39eab04348-0">
              Hans Karlsson talar om den nordiska modellen. Jag kan notera
              för Hans Karlsson att Norge har styrts av en kristdemokrat i många
              år och att Danmark styrs av en borgerlig regering. Det är Finland
              som styrts av en socialdemokratisk statsminister. Det är riktigt
              att den nordiska modellen har legat mycket bättre till. Problemet
              är bara att Sverige inte längre har ambitionen att vara bäst i
              Europa utan bara att vara medelmåttiga.
            </seg>
            <seg xml:id="i-e71c4794ba9644af-0">
              Men vi har högre tillväxt, säger kanske någon. Ja, vi har haft
              en hygglig tillväxt. Delvis beroende att vår kronkurs försvagats
              har vi procentuellt sett haft en bra tillväxt. Men det intressanta
              är att vår förmåga att skapa nya jobb är så dålig. Här ligger
              fokus helt och hållet på mer offentliga insatser, mer arbetsmarknadspolitiska
              åtgärder.
            </seg>
            <seg xml:id="i-d3a9f80bf9fc0fa5-0">
              Min fråga till Hans Karlsson är då: Varför läggs inte samma energi
              på att skapa livskraft i småföretagsamhet och privat näringsliv,
              vilket skulle göra att vi skapade nya arbetstillfällen och därmed
              resurser för vård och omsorg och för framtida satsningar?
            </seg>
            <seg xml:id="i-3e02f9030ba5ed23-0">
              Hans Karlsson säger att vi får ett amerikanskt system om alliansen
              vinner valet. Det är kvalificerat struntprat. Det vet Hans Karlsson
              också, men på något sätt börjar valrörelseretoriken redan nu.
              Vad alliansen egentligen föreslår är en klassisk svensk arbetslinje,
              medan Socialdemokraterna snarare börjar dras mot en inte klassisk
              men däremot typisk socialdemokratisk bidragslinje.
            </seg>
            <seg xml:id="i-1f3931e21b22761f-0">
              Varför läggs inte samma energi på att skapa jobb i den privata
              sektorn som att hitta på nya arbetsmarknadspolitiska åtgärder?
              Varför inte försöka vända skutan? Då kan vi rädda jobben också
              för framtiden.
            </seg>
          </u>
          <note type="speaker" xml:id="i-7cd9b21ae7a6dc0e-0">
            Anf. 132 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-1">
            <seg xml:id="i-8fc3e4cf7f6a9101-0">
              Fru talman! Jag tror inte att vare sig den kristdemokratiska
              regeringen i Norge eller den borgerliga i Danmark har aviserat
              ett systemskifte av den kaliber som den svenska högeralliansen
              är i färd med.
            </seg>
            <seg xml:id="i-b599ec3c8079bcf2-0">
              Det som den svenska borgerligheten i sin högerallians tänker
              göra är att byta den svenska modellen i den nordiska modellen.
              Det är en utomordentligt stor förändring.
            </seg>
            <seg xml:id="i-195156e56efae64f-0">
              Stefan Attefall vet att jag vet att jobb inte skapas med arbetsmarknadspolitik.
              Det skulle vara mig helt främmande att ens antyda något sådant.
            </seg>
            <seg xml:id="i-cbe7d5ed7236437b-0">
              Jobb skapas genom en sund ekonomisk politik. Vi ska fundera på
              vad vi kan göra här i riksdagen för att underlätta att jobb skapas.
              Jobb skapas genom efterfrågan. Jobb skapas också genom olika näringspolitiska
              insatser, eller jobbskapandet underlättas av näringspolitiska
              insatser.
            </seg>
            <seg xml:id="i-c1ff993364e6fba5-0">
              Till syvende och sist handlar det om efterfrågan. Det är efterfrågan
              från omvärlden och det är den inhemska efterfrågan. Den inhemska
              efterfrågan avgörs i hög grad av hur människor ser på framtiden
              och hur de ser på sin egen ekonomiska situation.
            </seg>
            <seg xml:id="i-c29ade178185c7f6-0">
              Just nu noterar alla bedömare en ganska kraftig uppgång i den
              inhemska efterfrågan. Det är framtidstro, Stefan Attefall, som
              gör att människor nu börjar våga konsumera mera. Det kommer att
              leda till flera jobb.
            </seg>
          </u>
          <note type="speaker" xml:id="i-da2cf393f89178b3-0">
            Anf. 133 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-8">
            <seg xml:id="i-7bc6daaa75ebe6e8-0">
              Fru talman! Det kan väl inte vara efterfrågan som är problemet.
              Vi har rekordlåga räntor. Vi har underskott i statsbudgeten och
              en kraftig expansion av de offentliga utgifterna ett valår som
              nu kommer. Vi har en kraftig expansion på arbetsmarknadspolitiska
              åtgärder. Är det efterfrågan som är problemet kan jag förstå om
              Hans Karlsson är missnöjd med sin egen politik. I så fall är det
              bara att gasa på.
            </seg>
            <seg xml:id="i-420c71d40301005d-0">
              Det systemskifte som Hans Karlsson påstår att vi vill genomföra
              är att sänka skatten för låg- och medelinkomsttagare. Det är att
              underlätta för småföretagsamheten, både när det gäller regelkrångel
              och när det gäller skatter så att vi kan få fram flera arbeten.
            </seg>
            <seg xml:id="i-229701b5230ca864-0">
              Jag har pratat med många småföretagare. Vilket är det största
              hindret för att anställa? Det är krångel och osäkerhet och risken
              med att anställa människor på grund av de kostnader det innebär.
              Medfinansieringen vid sjukförsäkringen nämns. Det är ett typiskt
              problem för småföretagare. Man vågar inte anställa eftersom man
              är osäker på om kostnaderna för just mitt företag kommer att bli
              oöverstigliga. Det är sjuklöneperiodens längd. Det är extrakostnader
              på olika områden. Det är ständigt stigande skatter och krångligheter.
            </seg>
            <seg xml:id="i-9c5d96e6b1c32eaf-0">
              Det är sådant som gör att småföretagarna inte vågar ha den framtidstro
              som Hans Karlsson efterfrågar.
            </seg>
            <seg xml:id="i-4460f11bf1e3d46c-0">
              Kan vi skapa framtidstro åt småföretagarna så att de vågar anställa
              kommer många nya jobb. Alla resurser och all koncentration från
              Hans Karlssons och Socialdemokraternas sida går till att uppfinna
              nya arbetsmarknadspolitiska åtgärder. Det är behjärtansvärda tankar
              och idéer många gånger. Men resurserna går bara dit och inte till
              att underlätta för nya jobb i det privata näringslivet.
            </seg>
            <seg xml:id="i-dbd9e574b62c1d58-0">
              Vi har pratat om småföretagsamhet och hushållstjänster och många
              andra områden där man med olika metoder kan skapa tusentals nya
              arbetstillfällen. I stället blir det flera offentliga åtgärder,
              högre skatter och mer krångel och därmed färre jobb i den privata
              sektorn. Det kommer att sluta med förskräckelse, Hans Karlsson.
            </seg>
          </u>
          <note type="speaker" xml:id="i-a2a0c320e22219c8-0">
            Anf. 134 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-2">
            <seg xml:id="i-237e05f77cf5ba24-0">
              Fru talman! Man kunde tycka att de borgerliga oppositionspartierna
              också skulle vilja ägna en liten stund av den här debatten till
              att beskriva sin egen politik. Vad är det ni vill göra? Varför
              måste vi hela tiden beskriva det som ni vill göra?
            </seg>
            <seg xml:id="i-7765e2ff6fe68d97-0">
              Jag vill testa Stefan Attefall på en fråga som jag tog upp i
              en artikel som ni har hänvisat till i dag på morgonen. Jag brukar
              inte hänvisa till mina egna artiklar, men ni har gjort det. Ingen
              av er har nämnt den fråga som jag pekar på, nämligen ert räkneexempel.
              Det innebär, ser man om man granskar det, att ni möjligen inte
              kommer att avskaffa Ams det har många av er tyckt förut i högeralliansen
              men ni kommer att avskaffa arbetsmarknadspolitiken.
            </seg>
            <seg xml:id="i-7d16e5d8077a9ac9-0">
              Ni har tänkt er en besparing på 8 miljarder. Man kan ha respekt
              för att ni tycker så. Stefan Attefall har ingen mer replik, så
              jag ska inte ställa någon fråga men jag kan konstatera att ni
              inte beskriver er egen politik. Men om ni ska spara 8 miljarder
              innebär det att ni måste ta bort i stort sett alla de åtgärdsslag
              vi har. Det betyder 90 000 fler arbetslösa. Det är en del i det
              systemskifte som den borgerliga alliansen tänker sig att genomföra.
              Det är en av komponenterna. Det är skarpt. Det kommer att fungera,
              men det är en dramatisk skillnad från den politik som vi för och
              som vi försöker få majoritet för här i kammaren.
            </seg>
          </u>
          <note type="speaker" xml:id="i-6d1c36a8a30ff08e-0">
            Anf. 135 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-4">
            <seg xml:id="i-38d2a4cabe626e4d-0">
              Fru talman! Repliken på detta är att vi vill ha fler jobb i den
              privata sektorn där människor inte är arbetslösa utan har 100
              % lön. Vi kan vidareutveckla det senare.
            </seg>
            <seg xml:id="i-55060ce093f3113e-0">
              Jag vill ändå stanna kvar vid detta som jag tycker är så allvarligt
              för Sverige. Som flera har sagt har vi en rekordexpansion. Vi
              har en dopad växelkurs. Vi har låga räntor. Vi har en exceptionellt
              expansiv finanspolitik. I den situationen sjunker arbetslösheten
              med blott några tiondelar, hur man än räknar.
            </seg>
            <seg xml:id="i-ea653bbfb4f487e1-0">
              Det är alltså ett systemfel att tro att de åtgärder som ministern
              föreslår kommer att ändra den här situationen dramatiskt. Så är
              det inte. Det behövs andra åtgärder.
            </seg>
            <seg xml:id="i-818def955ca95f49-0">
              Efter elva år i regeringen är den öppna arbetslösheten över 5
              % och den totala över 10 %. Efter elva år är det omvärlden som
              ska dra Socialdemokraterna, inte den egna ekonomiska politiken.
            </seg>
            <seg xml:id="i-5211d132a0bc74a4-0">
              Hans Karlsson säger att just beträffande arbetslöshetstalen kanske
              inte de andra europeiska länderna avundas oss, men om man lägger
              samman det hela som man gör i Lissabonprocessen, avundas de oss.
            </seg>
            <seg xml:id="i-810df7cee376d4ee-0">
              Hans Karlsson! Ni har ju själva sagt att alla ska vara med. Full
              sysselsättning är det viktigaste för svensk socialdemokrati. Att
              bekämpa arbetslösheten är den första prioriteten. Du kan inte
              slinka undan genom att säga att vi sammantaget är bättre än många
              andra länder. Ni har ju själva sagt att arbetslösheten och sysselsättningen
              är det absolut viktigaste. Jag håller med om det. På den punkten
              har ni gruvligt misslyckats efter elva år vid makten. Det är inte
              trovärdigt att ni i fortsättningen ska kunna driva ned talen om
              ni inte ändrar den politik som ni för och föreslår.
            </seg>
          </u>
          <note type="speaker" xml:id="i-c6c743724d2ba90f-0">
            Anf. 136 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-3">
            <seg xml:id="i-15e323fc51e52a03-0">
              Fru talman! Vi tror på vår egen politik. Jag utgår ifrån att
              Carl B Hamilton tror på sin. Carl B Hamilton känner ingen som
              helst åstundan att replikera mot regeringens politik med sin egen
              så att det blir tydligt.
            </seg>
            <seg xml:id="i-9dd1299ea99563ff-0">
              Ni kommer att avskaffa arbetsmarknadspolitiken. Folkpartiet vill
              dessutom avskaffa Ams. Ert förslag leder till 90 000 fler arbetslösa.
              Det är att trycka upp arbetslösheten med 23 %, Carl B Hamilton.
              Ni kan inte spara 8 miljarder utan att det får exakt den konsekvensen
              90 000 fler öppet arbetslösa.
            </seg>
            <seg xml:id="i-f3110c1029630291-0">
              Jag tror att ni har tänkt. Jag tror att ni är skickliga på att
              skapa strategier. Ni har utformat en systemskiftesstrategi. Ni
              tycker att det är ett systemfel i dag, och ni vill ha ett annat
              system. Kan du inte beskriva det i dina inlägg? Varför måste jag
              göra det?
            </seg>
            <seg xml:id="i-3ee2d79b8aa269ec-0">
              Ert systemskifte innebär att ni tar bort de arbetsmarknadspolitiska
              åtgärderna. Flera individer kommer att bli utan insatser. Ni sänker
              ersättningsnivåerna i arbetslöshetsförsäkringen dramatiskt på
              flera sätt ned till 65 %.
            </seg>
            <seg xml:id="i-66dbe220b8aaefe7-0">
              Genom den konstruktion som ni föreslår skärper ni skyldigheten
              att ta jobb till riktigt låga löner. Ni föreslår höjda egenavgifter
              som tränger undan de fackliga medlemsavgifterna så att facken
              blir svagare. Det är svagare fackliga företrädare som ni vill
              ha i ert systemskifte.
            </seg>
            <seg xml:id="i-765e48907ba6eefc-0">
              Det är den marknadsmekanik som Carl B Hamilton står för. Om man
              sänker priset på kylskåp kommer fler att köpa kylskåp. Om man
              sänker priset på arbete kommer fler arbetsgivare att köpa arbete.
              Det är den enkla logiken. Ni vill ha mer marknad på arbetets marknad.
              Jag förstår det, men ni kan väl säga det så att vi ser hur de
              olika politiska strategierna ser ut.
            </seg>
          </u>
          <note type="speaker" xml:id="i-1e9f916a505c4540-0">
            Anf. 137 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-5">
            <seg xml:id="i-8809ca9b1f2edac5-0">
              Fru talman! Det där var en färdigskriven replik, och det är inte
              värdigt Hans Karlsson. Jag har debatterat med Hans Karlsson många
              gånger i EU-nämnden och här i kammaren. Det är bättre att Hans
              Karlsson talar fritt ur hjärtat än läser de där trista skrivna
              texterna.
            </seg>
            <seg xml:id="i-26f55597504dad89-0">
              Det är klart att vi tror på vår politik.
            </seg>
            <seg xml:id="i-ac493033c3523ca7-0">
              Anledningen till att vi driver så hård kritik mot er politik
              och vill blottlägga den politikens svagheter, nämligen den höga
              arbetslösheten och höga frånvaron trots en stark inhemsk efterfrågan,
              är att ni inte lyckas få ned arbetslösheten och få upp sysselsättningen
              trots de exceptionellt goda yttre omständigheterna.
            </seg>
            <seg xml:id="i-61fd6ecedd53ee5c-0">
              Vi utövar naturligtvis vår makt att via ordet tala om för väljarna
              varför de ska välja en regering som har större möjligheter att
              få ned arbetslösheten och få upp sysselsättningen.
            </seg>
            <seg xml:id="i-223b0329c4ed7bab-0">
              Vår politik bygger på att vi får en expansion i den privata sysselsättningen.
            </seg>
            <seg xml:id="i-711ef4ca4835d97d-0">
              I mitt inledningsanförande sade jag jag är tacksam att ministern
              har väntat tålmodigt ända sedan dess att vi syftar till en positiv
              chock för dem som har anställningsbeslut att ta hösten 2006 och
              i fortsättningen. De ska både vilja och våga anställa fler. Då
              får man ta bort sådant som medfinansiering och inte införa rätt
              till heltid och annat som avskräcker företag från att anställa.
              Vi måste ha ett synsätt där den offentliga sektorn inte står i
              fokus. I fokus ska stå att det är en frivillig handling att anställa.
              Vi måste få dem som har anställningsbeslut i sin hand att ta positiva
              beslut och anställa fler och inte avskräcka dem från att göra
              det.
            </seg>
          </u>
          <note type="speaker" xml:id="i-17a9dad8dadbd21e-0">
            Anf. 138 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-4">
            <seg xml:id="i-9e9aae1d9fbf5e7d-0">
              Fru talman! Ja, vi har för hög arbetslöshet, Carl B Hamilton.
              Det har vi haft under alldeles för lång tid. Vi presenterar våra
              förslag och våra recept för att komma till rätta med det. Carl
              B Hamilton vill inte prata om vad som är hans recept för att göra
              något annat, nämligen ändrade system som Carl B Hamilton tycker
              är den bättre modellen och som du säger att ni vill gå till val
              på och attrahera människor med. Jag tycker att det är rimligt
              att man redovisar ett annat alternativ. Kan ni inte säga vad det
              andra alternativet är?
            </seg>
            <seg xml:id="i-9f08a8e360707ee9-0">
              Efter elva år, sade Carl B Hamilton 14 gånger i sitt anförande,
              ligger fortfarande arbetslösheten någonstans mellan 4,5 % och
              5 %. Efter elva år efter de år då den borgerliga regeringen styrde
              har, som Anders Karlsson säger, 290 000 fler människor fått jobb.
              Det mest anmärkningsvärda som har hänt sedan den tid då Carl B
              Hamiltons parti var med i regeringsställning är den exceptionella
              utvecklingen av reallönerna.
            </seg>
            <seg xml:id="i-8407d109dc030bd1-0">
              Det som har hänt är något som vi inte har sett maken till sedan
              60-talet. Det är bland annat det jag menar när jag pratar om att
              vi har en väl fungerande arbetsmarknad. Jag säger inte att vi
              har ett väl avvägt antal arbetslösa. Jag säger att vi har en väl
              fungerande arbetsmarknad totalt sett. Att reallönerna har utvecklats
              visar att politiken fungerar när det gäller arbetsmarknadens funktionssätt.
              Jag vidhåller det.
            </seg>
          </u>
          <note type="speaker" xml:id="i-9a19c9572b3eb657-0">
            Anf. 139 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-8">
            <seg xml:id="i-c6d0c1112d08a824-0">
              Fru talman! Jag tänker ställa några frågor om Samhall. Arbetslivsministern
              har ju redogjort för det som står i proposition och betänkande
              om reformeringen med trestegsraketen och att man öppnar för andra
              än Samhall att göra vissa saker. Parallellt med det värnar man
              Samhalls verksamhet.
            </seg>
            <seg xml:id="i-fb663be809354869-0">
              Det står i propositionen och det understryks av utskottet vikten
              av att Samhall får behålla en viss massa för att kunna upprätthålla
              kompetensen. För oss i Vänsterpartiet är detta viktigt.
            </seg>
            <seg xml:id="i-084d27350d83b5d7-0">
              Jag vill be arbetslivsministern att redogöra närmare för framtidstankar
              när det gäller Samhalls fortsatta verksamhet.
            </seg>
          </u>
          <note type="speaker" xml:id="i-71f998eb641702f1-0">
            Anf. 140 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-5">
            <seg xml:id="i-d911edf05ef84473-0">
              Fru talman! Tanken bakom den sammantagna politiken för funktionshindrade
              är att vi ska ha ett Samhall som består och som har sin huvudfunktion
              i att erbjuda ett långsiktigt och kvalitativt bra alternativ för
              arbetshandikappade där man kanske i högre grad än tidigare ska
              kunna vara längre. De andra stegen i politiken innebär att man
              kanske redan där ska nå alternativa lösningar. Samhall ska bli
              en arbetsplats där man kan vara och utvecklas och där man får
              möjlighet att göra viktiga arbeten. Samhall får aldrig bli ett
              slags terapiverksamhet där man bara ska sysselsättas. Det är utomordentligt
              viktigt att Samhall åtar sig arbete på den öppna arbetsmarknaden
              i konkurrens med andra aktörer och att man får utföra arbeten
              som man vet att någon kommer att använda i form av varor eller
              tjänster. De arbeten man gör ska vara efterfrågade.
            </seg>
            <seg xml:id="i-9b367e911bd0e89e-0">
              Samhall ska också i framtiden subventioneras i princip som vi
              har lagt upp det nu för att finnas som alternativ i hela landet.
              Ingen annan klarar det. Samhall måste finnas i hela landet. Marknaden
              klarar inte det, utan vi måste här bestämma att vi vill ha en
              sådan arbetsplats för funktionshindrade.
            </seg>
          </u>
          <note type="speaker" xml:id="i-5d316a4a1d089bb5-0">
            Anf. 141 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-9">
            <seg xml:id="i-07eec28717e5b73f-0">
              Fru talman! Tack för svaret. Det lugnar mig. Det sista som Hans
              Karlsson säger om att Samhall ska finnas över hela landet är en
              av orsakerna till att man så noga måste bevaka att antalet arbetstimmar
              som Samhall får ersättning för inte blir för lågt. Det måste finnas
              en kritisk massa när Samhalls regionala uppdrag börjar tunnas
              ut.
            </seg>
            <seg xml:id="i-06e5175ea8059c6e-0">
              Vi är överens. Det står i propositionen. Utskottet trycker ytterligare
              på det som regeringen säger om det kritiska volymmålet. Jag tackar
              för svaret och tar med mig att vi är överens om Samhall både när
              det gäller kvalitet och kvantitet.
            </seg>
          </u>
          <note type="speaker" xml:id="i-d4e539b695f2a005-0">
            Anf. 142 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-6">
            <seg xml:id="i-63ea497ce8238707-0">
              Fru talman! Samhall har lyst upp det här landet väldigt mycket.
              Många av de ljusstakar som står i fönstren är tillverkade av Samhall.
              Så var det åtminstone för 1015 år sedan då jag själv var aktiv
              där. Mycket av verksamheten att montera ljusstakar låg då på Samhall.
            </seg>
            <seg xml:id="i-c95e57498545c7bf-0">
              Det behövs betydligt fler arbetsuppgifter på Samhall. Det behövs
              också kompletteringar till Samhall. Något av det som Camilla Sköld
              Jansson var inne på vill jag också ta upp. Det gäller de sociala
              företagen. Det gäller alternativ till Samhall. Det ska finnas
              fler möjligheter för dem som inte kan gå ut med lönebidrag utan
              kanske måste ha den så kallade trygghetsanställningen. Man kan
              ge de sociala företagen möjligheter att verka där och uppmuntra
              alternativa egna initiativ till att sysselsätta människor.
            </seg>
            <seg xml:id="i-c78b89a4614ece5e-0">
              Det var som Lars-Ivar Ericson sade i sitt anförande för en stund
              sedan: Det är viktigt att alla människor får behövas, att alla
              människor får möjligheter till arbete och utveckling. Jag vet
              att Hans Karlsson och jag har träffats förr och diskuterat de
              här frågorna och att vi har en gemensam inställning. Kommer Hans
              Karlsson att jobba vidare med de här frågorna? Jag tycker inte
              att de är färdiga som det står om dem varken i budgetpropositionen
              eller i arbetsmarknadsutskottets betänkande. Kommer vi att få
              se ytterligare framsteg på det här området?
            </seg>
          </u>
          <note type="speaker" xml:id="i-3799222e74b6ee63-0">
            Anf. 143 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-6">
            <seg xml:id="i-933cf6c8cc976829-0">
              Fru talman! Margareta Andersson noterar att vi nämner, och jag
              har också pekat på, möjligheten för de sociala företagen att vara
              en viktig aktör när det gäller politiken för de funktionshindrade.
              Margareta Andersson vet också att hon är en av dem som har lärt
              mig en del om de sociala företagen. Jag tackar för det. Det betyder,
              jag får vara så naken att jag säger det, att jag har ytterligare
              en del kvar att lära när det gäller möjligheterna för de sociala
              företagen på arbetsmarknaden. Jag har inget som helst mot att
              utveckla det vidare. Jag återkommer gärna i alla tänkbara sammanhang
              där det kan vara meningsfullt.
            </seg>
            <seg xml:id="i-9206ffccdf08c0d1-0">
              Jag ser fram emot att ta ytterligare steg. Det gäller både de
              sociala företagen och kommunerna i det här avseendet, nämligen
              de funktionshindrade. Jag skulle kunna tänka mig att fackliga
              organisationer, kanske parter, också kan utgöra ett alternativ
              för att utveckla nischer eller specialkompetens för att vara en
              viktig faktor för funktionshindrade på arbetsmarknaden.
            </seg>
          </u>
          <note type="speaker" xml:id="i-27368b861158634d-0">
            Anf. 144 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-7">
            <seg xml:id="i-2d1f7487142459a6-0">
              Fru talman! Jag tackar statsrådet Karlsson för det svaret. Det
              gläder mig. Jag brinner för de här frågorna och tycker att de
              är väldigt angelägna. Därför har jag tagit upp dem här nu.
            </seg>
            <seg xml:id="i-e092cedf3a057636-0">
              En inte helt annan fråga, utan en fråga som ligger åt samma håll,
              är matchningen. Där tycker jag att regeringen inte är tillräckligt
              snabbfotad. Centerpartiet har i flera olika motioner fört fram
              frågan om varför man väntar så länge innan man gör insatser på
              arbetsförmedlingen. Det finns till exempel Vaggerydsmodellen,
              som jag gärna tar upp som smålänning, där man går mycket snabbare
              in. Där har man arbetsgivarkretsar och ser till att människor
              som riskerar arbetslöshet får flytta på sig, får förändra sig.
              De får pröva arbete hos en annan arbetsgivare. Man väntar inte
              så länge. Man ser till att komma snabbare i gång.
            </seg>
            <seg xml:id="i-a6f32e105477577e-0">
              Det här är modeller som inte är tillskapade i storstäderna utan
              i Vaggeryd, som är en liten kommun i Småland. Flen och Torsby
              har tagit upp modellerna och fått dem att fungera på ett bra sätt.
              Varför ska man över huvud taget vänta? Det är när man precis har
              blivit arbetslös som man står och vacklar och kan förlora självförtroendet.
              Det är då man behöver den extra stöttningen. Det är klart att
              man behöver den senare också, men jag tror att det skulle vara
              en fördel för både arbetsmarknaden och Ams förutom för den arbetslöse
              naturligtvis att komma i gång tidigare.
            </seg>
            <seg xml:id="i-84328c77a0cac131-0">
              Den kommentar jag fick när vi tog upp det här på länsarbetsnämnden
              hemma var: Det kostar ju resurser på arbetsförmedlingen. Men är
              det inte billigare att lägga de resurserna tidigt än att betala
              ut en massa arbetslöshetsersättning till människor som så småningom
              ändå kommer i jobb tidiga insatser helt enkelt?
            </seg>
          </u>
          <note type="speaker" xml:id="i-d1f988e74afa744a-0">
            Anf. 145 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-7">
            <seg xml:id="i-5b79b93f9a44e2b5-0">
              Fru talman! Ja, det är precis det som är tricket. Jag har inget
              emot att man försöker hitta tidiga insatser. Jag har ingen åstundan
              att styra till insatser senare. Samtidigt är dilemmat att det
              är de första två tre månaderna när man är arbetslös som de allra
              flesta också får jobb. Det är då det är lättast att hitta jobbet
              själv. Man har sitt kontaktnät, och man använder arbetsförmedlingen
              för att ta del av det utbud av arbeten som finns.
            </seg>
            <seg xml:id="i-22d3d9d61298aed6-0">
              För en arbetsförmedlare handlar det då om att kunna välja vilken
              person som riskerar att inte få ett arbete relativt snabbt utan
              skulle vara i behov av insatser tidigt. Det handlar om att göra
              det, för det är klart att man försöker undvika att lägga kraft
              på dem som ändå kommer att hitta sitt arbete. Där tror jag inte
              att vi har några olika uppfattningar. Det handlar om förmågan
              att identifiera den person som behöver ett tidigt stöd för att
              komma vidare. Det är klart att det finns mer att önska där. Ams
              försöker jobba så. Arbetsförmedlingarna har den ambitionen, förstås.
              Man lyckas inte alltid, men man lyckas ofta.
            </seg>
          </u>
          <note type="speaker" xml:id="i-48fc3ba97927bca6-0">
            Anf. 146 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-5">
            <seg xml:id="i-fa3ac1b9934f2911-0">
              Fru talman! När arbetslivsministern läste upp sitt anförande
              förväntade jag mig nästan att det skulle stå ett gäng med fioler
              i bakgrunden och ackompanjera de vackra orden om hur bra det går
              för Sverige, allt skryt om hur bra det är. Det är kanske inte
              riktigt så livet är. Jag tror inte att de 1,4 miljoner som står
              utan arbete upplever att det är på det vis som arbetslivsministern
              försöker göra gällande.
            </seg>
            <seg xml:id="i-57b88522ffdd27a0-0">
              Arbetslivsministern hade en liten liknelse där, om att solen
              håller på att gå upp över arbetsmarknaden. Det låter lite tjusigt.
              Det är vintertid nu, och solen är väl inte uppe så många timmar.
              Uppe i Norrland kommer den knappt upp alls. Så är det väl också
              med arbetslivsministerns arbetsmarknadspolitik. Man slänger in
              lite plusjobb och sådant under ett valår. Sedan gäller det några
              år. Sedan lägras det stora mörkret på arbetsmarknaden igen när
              pengarna har tagit slut. Det här är tyvärr inga långsiktiga jobb.
              Vi kan inte se någon ljusning med regeringens arbetsmarknadspolitik.
            </seg>
            <seg xml:id="i-39b407bc78939006-0">
              De här plusjobben har sina nackdelar. De vänder sig enbart till
              den offentliga sektorn. Vi vet att de ger undanträngningseffekter.
              Det är villkorade jobb, och också ganska okvalificerade jobb,
              som man endast behöver ringa yrkeskunskap till. Att man ska få
              några reguljära jobb efter det tror jag att det är rätt liten
              chans till. De skiljer sig från de nystartsjobb som alliansen
              rekommenderar, som vänder sig till både privat sektor och offentlig
              sektor. Där finns det större möjligheter att det kan ge reguljära
              jobb senare.
            </seg>
          </u>
          <note type="speaker" xml:id="i-a2b77d8835248b23-0">
            Anf. 147 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-8">
            <seg xml:id="i-30c0808b6eff3a18-0">
              Fru talman! Jag kan börja med att göra det möjligt för Patrik
              Norinder att i sin nästa replik svara på den här frågan om besparingarna
              i arbetsmarknadspolitiken. Patrik Norinder är ju företrädare för
              det största oppositionspartiet och tongivande i utformandet av
              politiken där. Förklara för mig, Patrik Norinder, på vilket sätt
              ni kan spara 8 miljarder netto i arbetsmarknadspolitiken, och
              göra det genom att ta bort 20 000 arbetsmarknadspolitiska insatser.
              Det går inte. Ni bluffar eller räknar fel eller räknar inte alls.
            </seg>
            <seg xml:id="i-ff4b211d0f34682c-0">
              90 000 platser i arbetsmarknadspolitiken måste bort för att ni
              ska kunna göra den besparingen. Detta kommer jag att förfölja
              högeralliansen med den återstående tiden av valrörelsen från och
              med nu om ni inte kan svara på det. Ni trycker upp arbetslösheten
              med 23 %, för att göra folk svagare förstås och för att därmed
              också skapa möjligheter att få till en lönesänkarstrategi. Jag
              förstår det. Men förklara om det är så! Säg hur det är i stället!
            </seg>
            <seg xml:id="i-4ab370e5653119ce-0">
              Patrik Norinder tog upp frågan om plusjobben. Vi tror på dem.
              Vi tror faktiskt att det är alldeles rätt åtgärd. Det finns nästan
              inget som skulle kunna vara bättre just nu än att möjliggöra för
              dem som har varit arbetslösa i mer än två år att få chansen att
              jobba med sådant som är efterfrågat. Det är fråga om bra jobb
              till avtalsenliga löner. Det är fråga om att jobba under en lång
              tid, nu när arbetsmarknaden håller på att stärkas. Det är de som
              behöver ha den största insatsen just nu.
            </seg>
          </u>
          <note type="speaker" xml:id="i-a44c78f92a69a7a5-0">
            Anf. 148 PATRIK NORINDER (m) replik:
          </note>
          <u who="patrik_norinder_72c45a" xml:id="i-0e764b2a8d6eb763-6">
            <seg xml:id="i-b4c8169837381fca-0">
              Fru talman! Arbetslivsministern har sagt att vi vill avskaffa
              arbetsmarknadspolitiken. Han har upprepat det flera gånger under
              debattens gång. Det är rena rama dumheterna. Om arbetsmarknadsministern
              hade läst våra motioner och tagit del av vår politik hade han
              sett att vi vill ge de arbetslösa jobb. Därför har vi satsat på
              nystartsjobb, nyanställningsstöd och lärlingsintegration, och
              vi har gett mångmiljarder till kommunerna. Det är fråga om 5,5
              miljarder som förhoppningsvis kommer att ge fler lärare och undersköterskor.
              Kom inte och säg att vi har avskaffat arbetsmarknadspolitiken.
            </seg>
            <seg xml:id="i-f8b89e53670fd223-0">
              Det här var ett kort svar på arbetslivsministerns fråga. Ge då
              mig svar på, som jag gjorde tidigare, om arbetslivsministern tror
              att rätten till heltid efter utredningens förslag kommer att ge
              fler jobb. Dagens Industris rubrik var Konsten att lagstifta fram
              färre jobb. Kan jag få en kommentar till den rubriken?
            </seg>
          </u>
          <note type="speaker" xml:id="i-55faa0ff958565a6-0">
            Anf. 149 Statsrådet HANS KARLSSON (s) replik:
          </note>
          <u who="sonia_karlsson_0d0065" xml:id="i-91ed8ba3b1855b82-9">
            <seg xml:id="i-619f956ffbb9e0f0-0">
              Fru talman! Att jag vill föreslå en lagstiftning om förstärkt
              rätt till heltid tror jag har framgått. Jag upprepar det gärna
              en gång till. För att svara på hur det ska göras mer precist vill
              jag avvakta remissomgången.
            </seg>
            <seg xml:id="i-9d879a8c23780207-0">
              Jag har ännu ingen uppfattning om hur det förslag som just nu
              ligger påverkar sysselsättningen. Utredaren, en av våra mest ansedda
              jurister, säger att det förslag han har lagt fram inte påverkar
              sysselsättningen vare sig negativt eller positivt. Det är neutralt
              på den punkten.
            </seg>
            <seg xml:id="i-a19d4fb05b03007e-0">
              Fru talman! Jag vill ändå avsluta med att tipsa Patrik Norinder
              om att räkna på er besparing på 8 miljarder på arbetsmarknadspolitiken.
              Ni får inte ihop det med mindre än att ni tar bort 90 000 platser
              för arbetslösa, de som i dag befinner sig i arbetsmarknadspolitiska
              insatser. Det kan vara fråga om att starta eget, ett anställningsstöd,
              en utbildning. Det kommer att bli praktiskt taget noll av sådana
              åtgärder om ni ska spara 8 miljarder.
            </seg>
          </u>
          <note type="speaker" xml:id="i-baddef14e016b224-0">
            Anf. 150 Statsrådet JENS ORBACK (s):
          </note>
          <u who="unknown" xml:id="i-0315d65a9093ea91-1">
            <seg xml:id="i-cb8d5b778bb3e823-0">
              Fru talman! Det är intressant och spännande för mig att få vara
              med i den här debatten. Jag har som jämställdhetsminister möjlighet
              att vara med i många debatter eftersom jämställdheten griper in
              i snart sagt varje politikområde. Det är också bra att vara med
              i en debatt som handlar om arbetsmarknad och arbetsliv eftersom
              den är så central för jämställdheten. Det är dock rätt mycket
              jag känner igen. Det är till exempel att dra ned på arbetsrätten,
              att säga nej till lagstiftad rätt till heltid, att sänka a-kassan,
              att införa hushållsnära tjänster. Vårdnadsbidraget har inte nämnts
              i den här debatten. Men de är alla förslag som har bäring på jämställdheten.
              Jag ska senare komma tillbaka till på vilket sätt.
            </seg>
            <seg xml:id="i-bb4dc7694eacfd5b-0">
              Det sägs att Sverige är världens mest jämställda land. Det är
              bra. Det är jättebra. Men det kan man inte vara nöjd med om man
              vill ha en annan värld, en värld där män inte överordnas och kvinnor
              underordnas, en värld där mäns arbete inte värderas högre och
              kvinnors arbete värderas lägre. Jämställdhetspolitiken har utvecklats
              starkt under de senaste åren. Min fasta ambition är att fortsätta
              med det arbetet. Det budgetförslag vi diskuterar i dag är ett
              led i det arbetet. Det innebär bland annat mycket stärkta resurser
              till JämO. Avsikterna är att stärka insatserna för att avskaffa
              lönediskriminering på grund av kön, bland annat genom att förstärka
              stödet och granskningen av arbetsgivarnas lönekartläggning. JämO
              har här möjlighet att vända sig till alla arbetsgivare i Sverige.
            </seg>
            <seg xml:id="i-99daa41627be249c-0">
              Arbetsmarknadsutskottet behandlar också målen för jämställdhetspolitiken,
              och därför tänker jag tala lite om andra mål inom jämställdhetspolitiken.
              Tillsammans med samarbetspartierna har vi också lämnat förslag
              om att kraftigt öka stödet till kvinnors organisering, att ge
              ett årligt extra stöd till kvinnojourer. Jag nämner dem därför
              att det är den sammanlagda största resursökningen någonsin för
              dessa ändamål. Det har varit rätt tyst när det gäller det senare
              stödet från den borgerliga alliansen. Jag kan också nämna små
              stöd. Stefan Attefall talade här om stödet till HomO. Det handlar
              om ingenting annat än att förebygga homofobi.
            </seg>
            <seg xml:id="i-49ef04ed5fc8a7bf-0">
              Vi har tidigare hört om satsningar inom arbetsmarknadspolitiken
              som kommer både män och kvinnor till del, inte minst utredningsförslaget
              om rätten till heltid. Det är ett viktigt förslag. Det är viktigt
              för regeringen, och det är viktigt för många kvinnor. Hundratusentals
              kvinnor arbetar i dag i ofrivillig deltid. Den utredning som jag
              nyligen fick från Gertrud Åström visar hur deltid hänger ihop
              med ohälsa. Det är bra att vi gör detta. Vi ska göra mer.
            </seg>
            <seg xml:id="i-126db2ea67f65dd1-0">
              Jämställdhetspolitiken handlar inte bara om stöd till JämO eller
              vad jämställdhetsministern gör. Den handlar om alla politikområden.
              En av de viktigaste är just arbetsmarknadspolitiken. I Sverige
              förvärvsarbetar kvinnor och män i nästan lika stor utsträckning.
              En av grundbultarna i den svenska jämställdhetsmodellen är tanken
              att arbetsliv ska kunna kombineras med möjligheten att bilda familj.
              Det har visat sig vara mycket framgångsrikt. Därför har Socialdemokraterna
              också traditionellt satsat på det som ska ge möjlighet för kvinnor
              att förvärvsarbeta. Utbyggd barnomsorg, utbyggd äldreomsorg, en
              stark offentlig sektor och särbeskattning är några av de exempel
              där Socialdemokraterna har varit drivande.
            </seg>
            <seg xml:id="i-b19a63791b05fbca-0">
              En annan viktig fråga som jag nämnde är jämställdhetsintegreringen.
              Det kanske inte alltid är ett uppiggande ord, men det handlar
              om att jämställdhetspolitiken i dag är en del av den politiska
              huvudfåran, att i alla politikområden ska vi ha ett jämställdhetsperspektiv.
              Det sker i dag ett omfattande arbete i Regeringskansliet för att
              jämställdhetspolitiken ska vara med överallt. Varje dag går jämställdhetssamordnare
              till sina departement. 160 personer i Regeringskansliet är dagligen
              inblandande i det vi kallar jämställdhetsintegreringen. Jag hoppas
              också att komma tillbaka till kammaren nästa år med en jämställdhetsproposition.
              Det handlar om att se över målen för jämställdhetspolitiken, men
              det handlar framför allt om att se till att målen följs. Det handlar
              också om att titta på uppföljningen av den handlingsplan som regeringen
              har skrivit tillsammans med samarbetspartierna. Jag vill där bara
              nämna några av områdena. Det handlar om mäns våld mot kvinnor.
              Det handlar om mäns ansvar för jämställdheten. Det handlar om
              sexualiseringen av det offentliga rummet. Det handlar om våra
              löner, och det handlar också om representation.
            </seg>
            <seg xml:id="i-6cfcc30099de9467-0">
              Är det så att skälet till att bara 16 % av dem som sitter i näringslivets
              styrelser är kvinnor är inkompetens hos kvinnor? Jag tror inte
              det. Därför har vi tillsatt en utredning som ska titta på möjligheten
              att kvotera i näringslivets styrelser.
            </seg>
            <seg xml:id="i-bc0fde4f5f26c453-0">
              Jag går tillbaka till JämO, som är en myndighet för mänskliga
              rättigheter. JämO är en mycket viktig del i det arbete som vi
              diskuterar här i dag. För mig handlar jämställdhet om människors
              lika värde. Jag är med i en rörelse som länge har fört kampen
              för jämlika villkor. Välfärdspolitiken är ett verktyg som gör
              det lättare att förverkliga sig själv och sina drömmar oberoende
              av klass, etnicitet, sexuell läggning och kön eller, för att uttrycka
              det som den jämställdhetsutredare som jag nyss återgett, nämligen
              Gertrud Åström: Kvinnor och män ska ha samma makt att forma samhället
              och sina egna liv.
            </seg>
            <seg xml:id="i-a440cca567e34735-0">
              Eftersom jag har några minuters talartid kvar ska jag kanske
              kommentera lite grann av det som du, Tina Acketoft, tog upp så
              ger jag dig lite bränsle inför dina nya inlägg.
            </seg>
            <seg xml:id="i-157761089f4aa30c-0">
              Jag vill bara klargöra att hälften av alla kvinnor jobbar i privat
              sektor. I privat sektor är löneskillnaderna dubbelt så stora som
              i offentlig sektor.
            </seg>
            <seg xml:id="i-93516464489bec61-0">
              Deltid och heltid har också diskuterats här i kammaren. Deltid
              är ofrivillig arbetslöshet. Att få rätten till heltid är också
              att minska arbetslösheten. Jag är också för att arbeta för mer
              yrkeskvalificering. I dag finns det 27 olika epitet för maskiningenjörer,
              medan det bara finns ett för undersköterskor. I regeringen har
              vi tagit beslut om att inrätta en delegation för heltid och hälsa,
              som också tittar på hur vi ska utveckla yrkeskvalificering, karriärvägar
              och så vidare för kvinnor.
            </seg>
            <seg xml:id="i-d6a9fd3f11818a0e-0">
              Att förena hem och barn med arbete är en viktig del för jämställdheten.
              Jag och Tina Acketoft har haft debatter här i kammaren om huruvida
              JämO är politiserat eller inte. JämO ska ju ibland också svara
              på remissförfrågningar om huruvida man tycker att ett föräldraförsäkringsförslag
              är bra jämställdhet eller på frågor om vad man tycker om vårdnadsbidrag.
              Då är det bara så att JämO inte tycker att vårdnadsbidraget är
              bra från jämställdhetssynpunkt.
            </seg>
            <seg xml:id="i-1c0ca490d131c86a-0">
              Nu har jag gett Tina Acketoft lite möjligheter att ställa ytterligare
              frågor. Jag stannar här.
            </seg>
          </u>
          <note type="speaker" xml:id="i-f3169aa49365e820-0">
            Anf. 151 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-5">
            <seg xml:id="i-23e1e38cd97628f9-0">
              Fru talman! Jag får tacka jämställdhetsministern för den vänliga
              omtanken om jag nu skulle sakna bränsle till den övriga debatten,
              men det tror jag inte.
            </seg>
            <seg xml:id="i-9e6fd8b6a227863a-0">
              Jag hoppas att ministern kommer med jämställdhetspropositionen
              nästa år. Det skulle vara stimulerande för arbetet att någon gång
              få en proposition att behandla.
            </seg>
            <seg xml:id="i-73d801f6f38d88bd-0">
              Ministerns inlägg väckte många frågor, men jag ska hålla mig
              till bara en fråga eftersom den varit så aktuell. Senast i fredags
              kunde vi alla höra på radio och tv och läsa om att man nu i Norge
              kommer med en lagstiftning som är unik i sitt slag. Man är väldigt
              lycklig över att man där för en gångs skull har slagit Sverige
              på fingrarna vad gäller lagstiftning. Jag vet inte om det är en
              merit att kanske hänga i julgranen så här i jultid, men i alla
              fall.
            </seg>
            <seg xml:id="i-c397b7ddfed30da5-0">
              Man presenterar alltså en av världens mest långtgående lagstiftningar
              om kvinnokvotering i det privata näringslivet. Vid årsskiftet
              träder en tvångslag i kraft. Om bolagens styrelser inte har 40
              % kvinnor inom två år blir det upplösning. Man går alltså in bland
              de 500 privata så kallade allmänna aktiesällskapen och säger att
              från och med den 1 juli har de två år på sig; annars upplöses
              det fria företagandet. Man har faktiskt också en reservutgång
              det måste sägas. Viss nådatid, säger man, plus böter kan tillgripas
              i stället om en omedelbar upplösning skulle få, som det heter,
              väsentliga samhälleliga konsekvenser.
            </seg>
            <seg xml:id="i-b54d10c483690cc8-0">
              Jag hävdar bestämt att en lag av denna typ i sig får en väsentlig
              samhällsmässig konsekvens. Jag skulle helt enkelt vilja ställa
              den korta koncisa frågan: Hur ställer sig jämställdhetsministern
              till en sådan här lagstiftning?
            </seg>
          </u>
          <note type="speaker" xml:id="i-89eb4e0913eac988-0">
            Anf. 152 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-2">
            <seg xml:id="i-51f3d4505c2e3737-0">
              Fru talman! Hade vi inte varit intresserade av en möjlighet att
              införa en sådan här lagstiftning skulle vi inte ha låtit en utredare
              titta på detta. Allvaret ligger i diskrimineringen, som är ett
              brott mot mänskliga rättigheter.
            </seg>
            <seg xml:id="i-78962c79e54d1c39-0">
              Man skulle kunna säga att det här går det inte att forcera fram.
              När det gäller våra statliga myndigheter och våra statliga bolag
              har vi tagit fram ett mål innebärande att minst 40 % ska vara
              kvinnor i centrala myndigheter, lokala myndigheter och statliga
              bolag. Det har fungerat.
            </seg>
            <seg xml:id="i-253664df7044a7a6-0">
              Precis som man sätter upp mål om kvartalsrapporter, avkastning
              på insatt kapital, export och så vidare kan man sätta upp mål
              även på det här området. Det har den offentliga sektorn visat.
            </seg>
            <seg xml:id="i-fdeb76b10a2791ea-0">
              Vi tittar alltså på det här. Det är bra att Norge går före oss
              så att vi kan se vilka sanktioner som möjligen är de bästa. Här
              har vi en föregångare som kan hjälpa oss att fatta rätt beslut
              detta när vi tittat på hur det fungerar i Norge.
            </seg>
          </u>
          <note type="speaker" xml:id="i-69739f9857a14142-0">
            Anf. 153 TINA ACKETOFT (fp) replik:
          </note>
          <u who="tina_acketoft_60c419" xml:id="i-9abfbc232c2cd674-6">
            <seg xml:id="i-7de0cec1c4b56e7d-0">
              Fru talman! Jag håller absolut med ministern om att vad vi här
              talar om är diskriminering. Men då är lösningen kanske snarare
              att se till att den diskrimineringslagstiftning som vi faktiskt
              har fungerar och att det svider rejält om man bryter mot den detta
              i stället för att gå in och lagstifta i det allmänna företagslivet.
            </seg>
            <seg xml:id="i-c8aea937520d0d8e-0">
              Jag är den första att säga att företagsvärlden i Sverige helt
              enkelt måste skärpa sig, för annars kommer det nog en lagstiftning.
              Jag är övertygad om att herrar Bodström och Orback kommer att
              se till det.
            </seg>
            <seg xml:id="i-e16425e9d067f1e9-0">
              Jag skulle nog också vilja säga att man kanske till och med ska
              säga till dem innan det här kommer att det inte är styrelsen i
              sig som är det viktigaste. Här tror jag finns en liten villfarelse
              om att det, om man är uppfödd i det politiska systemet eller i
              en frivilligorganisation, är i styrelsen som den faktiska makten
              sitter. Det är en villfarelse, för så fungerar det inte. Om det
              är makt åt kvinnorna som vi verkligen vill ha alltså att kvinnorna
              ska ha hälften av makten ska man kanske till och med drista sig
              att säga att det är ledningsfunktionen generellt som ska ha 30,
              40 eller 50 % procent kvinnor, det vill säga att man ser till
              att rekrytera efter kompetens i stället för efter någonting annat.
            </seg>
            <seg xml:id="i-b6c1a509dd6d1003-0">
              Jag ska väl egentligen över huvud taget inte nämna något om ytterligare
              ökad lagstiftning, för jag är ganska säker på att det kommer som
              ett brev på posten från Vänsterpartiet och regeringen. Dock hävdar
              jag bestämt att detta är ytterligare plakatpolitik. Det har inget
              att göra med maktfördelning i samhället, utan det är en chimär.
              Det är inte styrelsen utan det är ledningen som man bör arbeta
              med.
            </seg>
          </u>
          <note type="speaker" xml:id="i-3d7644f839d7f11b-0">
            Anf. 154 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-3">
            <seg xml:id="i-4f7a928cb2a8e8be-0">
              Fru talman! Såvitt jag vet är det styrelsen som i de flesta företag
              tillsätter vd:n, så jag tror att det också har en fundamental
              betydelse. Om Tina Acketoft vill komma med förslag om hur man
              via diskrimineringslagstiftningen ska komma åt det här är jag
              väldigt tacksam. Till syvende och sist är det styrelsen och valberedningen
              som har att komma med förslag och att sedan utse sina kolleger.
            </seg>
            <seg xml:id="i-e1163f345096c596-0">
              Det visar sig att män utser män. Det här har vi talat om i rätt
              många år. Margareta Winberg, en av mina föregångare, satte upp
              som mål att år 2004 ha nått upp till 25 %. Nåddes inte det målet
              skulle man fundera på en utredning och på lagstiftning. Jag kom
              in här vid den tidpunkten. Då var det naturligt för mig att tillsätta
              en utredning, bland annat för att titta på det norska förslaget.
              Vi rullar alltså på i rätt riktning här, tycker jag.
            </seg>
          </u>
          <note type="speaker" xml:id="i-099145d1849a419d-0">
            Anf. 155 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-9">
            <seg xml:id="i-2e0e65e4b7e8effd-0">
              Fru talman! Jag vill gärna hälsa Jens Orback välkommen till den
              årliga budgetdebatten med arbetsmarknadsutskottet. Det är trevligt
              att ha dig här. Vi är inte bortskämda med att ha med jämställdhetsministrar
              i debatten.
            </seg>
            <seg xml:id="i-db9f95c476d9c478-0">
              Ett av de största jämställdhetsproblemen är löneskillnaderna.
              Kvinnor tjänar ungefär 8283 % av vad männen tjänar. Men för att
              kunna vidta rätt åtgärd måste man också fundera på vad det här
              beror på.
            </seg>
            <seg xml:id="i-06edebfb68a03230-0">
              Jag har tittat på vad några statliga medlingsinstitut har räknat
              fram. De säger att den främsta förklaringsfaktorn, den största
              procentuella andelen av skillnaden, är att kvinnor jobbar i sektorer
              med lägre löner än män.
            </seg>
            <seg xml:id="i-dd43b864e090da34-0">
              Den näst största faktorn dock betydligt mindre är befattningsproblematiken,
              att kvinnor ofta har lägre befattningar än män. Det kan gälla
              andelen chefer och liknande.
            </seg>
            <seg xml:id="i-a76f3a6fc91afda0-0">
              En tredje faktor som förklarar ungefär 2 % är en oförklarlig
              faktor som kan bero på ren diskriminering i jämställdhetslagens
              mening. Kanske är ökade resurser till JämO inte lösningen.
            </seg>
            <seg xml:id="i-2479992cfb4c5097-0">
              Jag funderar på varför kvinnor hamnar i sektorer med låga löner.
              Varför hamnar kvinnor exempelvis i vårdsektorn? Varför är lönerna
              så låga där, och hur gör man för att öka de lönerna? Ja, vi vet
              att en av metoderna är att få fler arbetsgivare, fler valmöjligheter
              och fler karriärmöjligheter och därmed också uppdrivna löner så
              att det inte blir som det blivit uppe i Umeå. Jag gjorde ett besök
              där för en tid sedan. Eftersom de hade ont om sjuksköterskor och
              rekryterade sådana frågade jag en företrädare för kommunen: Kan
              ni inte bjuda över landstingets löner?
            </seg>
            <seg xml:id="i-50e2b3792bd1fa90-0">
              Nej, vi har kommit överens om att inte hålla på med att konkurrera
              med lönerna.
            </seg>
            <seg xml:id="i-7c1c29be25590825-0">
              Så går det på monopolsektorer.
            </seg>
            <seg xml:id="i-8e0f3db0bbde51ed-0">
              Varför vill inte Jens Orback och Socialdemokraterna medverka
              till att öppna för fler möjligheter för kvinnor och därmed stärka
              deras möjligheter att höja sina löner i exempelvis kvinnodominerade
              yrken som vård och omsorg?
            </seg>
          </u>
          <note type="speaker" xml:id="i-c924025ac22e7bec-0">
            Anf. 156 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-4">
            <seg xml:id="i-94e01e5dce0e78b3-0">
              Fru talman! Jag delar en del av Stefan Attefalls analys. Det
              handlar om att kvinnor jobbar på andra sektorer, att man har andra
              befattningar och att en del kan vara ren diskriminering.
            </seg>
            <seg xml:id="i-288b67a0076badbf-0">
              Varför jobbar kvinnor inom vissa sektorer? Jo, det beror på att
              kvinnor är sedda på ett visst sätt. Vi måste ändra synen på kvinnor
              och män, på pojkar och flickor. Därför är jag rätt ofta rädd för
              kd:s politik. Diskuterar vi till exempel vårdnadsbidrag vet man
              att det är kvinnorna som kommer att stanna hemma. Man cementerar
              yrkesrollen. Man vet att det är kvinnorna som kommer att ta hand
              skötseln av barn och gamla. Det där vill vi ändra på. Det gör
              vi inte snabbt, det tar väldigt lång tid därför att det är väldigt
              starka strukturer.
            </seg>
            <seg xml:id="i-1d2cb5e5fe9f5ab2-0">
              Jag nämnde inledningsvis att om privatiseringen var en bra väg
              att minska löneskillnaderna skulle vi inte ha dubbelt så stora
              löneskillnader mellan män och kvinnor i den privata sektorn. Det
              går bra redan i dag för kvinnor att starta företag inom den offentliga
              sektorn. Vi har en stopplag när det gäller akutsjukvård därför
              att vi inte tycker att vi ska göra vinst på den typen av sjukvård.
              Vi vill också titta på vinstuttaget i en del andra sammanhang.
              Men det går rätt så bra att starta vårdcentraler och så vidare
              också i privat regi.
            </seg>
          </u>
          <note type="speaker" xml:id="i-19ae3691329dbe5c-0">
            Anf. 157 STEFAN ATTEFALL (kd) replik:
          </note>
          <u who="stefan_attefall_da9453" xml:id="i-0b6f8e0793071b96-10">
            <seg xml:id="i-029c409e81e121d7-0">
              Fru talman! Jag tror att Jens Orback har varit lite ute i verkligheten.
              Jens Orback anar inte hur många socialdemokratiska landstingsråd
              som har stoppat enskilda initiativ när det gäller vårdcentraler
              och sådant. Det är många, det kan jag tala om för honom.
            </seg>
            <seg xml:id="i-0c011414dc5d2a4a-0">
              Jag håller med om att det handlar om att påverka tankemönster
              och traditioner som gör att man kanske väljer sektorer mera av
              slentrian än efter genomtänkt plan. Men jag vill icke som politiker
              bestämma hur människor ska bete sig. Jag tror på öppna vägar.
              Vill föräldrarna vara hemma längre med sina barn och vill man
              jobba inom vård och omsorg ska vi inte tala om för dem att de
              väljer fel. Däremot ska vi se till att de har stora möjligheter
              att gå vidare inom sitt yrke eller att byta yrke. Att öppna dörrar
              och skapa möjligheter måste vara en riktig politik, i stället
              för att tala om för människor att de har gjort fel, de ska göra
              si eller så i stället, för då tycker vi att de har gjort rätt.
              Det är typiskt socialdemokratisk politik.
            </seg>
            <seg xml:id="i-4e203d798b9f0cb0-0">
              Titta på vad löneskillnaderna och diskrimineringen beror på.
              Det beror på att kvinnor jobbar inom sektorer som är lägre avlönade.
              Varför är vård- och omsorgssektorn lägre avlönad än många manliga
              yrken? En viktig förklaring är bristen på alternativa arbetsgivare,
              bristen på möjligheten att starta eget, bristen på möjligheten
              att utveckla sin verksamhet därför att det alltför mycket omges
              av politiska regleringar. Så här kan vi se på område efter område.
              Då måste vi skapa bättre förutsättningar, och då får vi också
              kraft i den branschen och då kommer det att gynna framför allt
              kvinnor.
            </seg>
            <seg xml:id="i-bc09ee4c42900709-0">
              Så vill jag avsluta med att citera ur Dagens Nyheter i dag: Mer
              än 8 000 kvinnor under 40 år förtidspensionerades det senaste
              året.
            </seg>
            <seg xml:id="i-88f78ef5a5b41f9a-0">
              550 000 personer får i dag sjuk- eller aktivitetsersättning .
              Cirka två tredjedelar är kvinnor.
            </seg>
            <seg xml:id="i-cea9707ecdef414b-0">
              Min avslutande fråga till Jens Orback är: Är Jens Orback stolt
              över vad Socialdemokraterna har åstadkommit för landets kvinnor?
            </seg>
          </u>
          <note type="speaker" xml:id="i-9a67bed5c248ab9e-0">
            Anf. 158 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-5">
            <seg xml:id="i-e9c850d62028e6ef-0">
              Fru talman! Jag ska börja med frågan. Jag är inte stolt, och
              jag är inte nöjd därför att kvinnors hälsa i offentlig sektor
              och i privat sektor är alldeles för dålig. Därför ska vi göra
              mycket mer. Det har också statsministern sagt i sin regeringsförklaring.
            </seg>
            <seg xml:id="i-818e25de3b0bb5f1-0">
              Att kvinnorna i offentlig sektor är dåligt betalda handlar samtidigt
              om en syn på kvinnors arbete. Det handlar om en syn på offentlig
              sektor. Jag vet inte hur det går ihop när kd och dess alliansbröder
              säger att de på lång sikt ska sänka skatten så kraftigt. Att vi
              nu skjuter till 12 miljarder extra under 2006 handlar just om
              att stärka kvinnors roll i den offentliga sektorn, att ge möjligheter
              till ett löneutrymme.
            </seg>
            <seg xml:id="i-c2c7f5bf5ad32c36-0">
              När det gäller olika metoder för hur vi via skattemedel ska få
              människor att hitta en möjlighet att vara hemma och vara med sina
              barn har vi olika utgångspunkter. Vi vill inte vara med och betala,
              rätt dåligt, för ett vårdnadsbidrag som kommer att göra att kvinnor
              får stå tillbaka på arbetsmarknaden. Så enkelt är det. Därför
              är vi stolta över den föräldraförsäkring som vi har som modell
              och som i mycket större utsträckning stärker kvinnors roll på
              arbetsmarknaden. Vi har olika modeller. Det handlar om synen på
              kvinnor och arbete.
            </seg>
          </u>
          <note type="speaker" xml:id="i-99e2dad5931411f3-0">
            Anf. 159 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-10">
            <seg xml:id="i-c9baa24db3d06b4c-0">
              Fru talman! Det är många frågor man skulle vilja passa på att
              lyfta fram, så jag ser fram emot den debatt som vi kommer att
              ha i samband med den jämställdhetspolitiska propositionen, då
              vi kan diskutera jämställdhetspolitikens organiserande, målsättning
              och så vidare.
            </seg>
            <seg xml:id="i-5fb41a223e3d9cd9-0">
              Jag tänkte haka på den diskussion som har varit när det gäller
              lönefrågan. Det är intressant att konstatera att det fortfarande
              dras slutsatsen att kvinnor hamnar i låglönesektorer, som en annan
              replikant sade. Fortfarande missar man den grundläggande analysen.
              Kvinnor hamnar inte i låglöneyrken. Kvinnor diskrimineras för
              att de är kvinnor. Kvinnodominerade yrken nedvärderas, och därför
              har de lägre lön. Det är den grundläggande analys man måste göra.
            </seg>
            <seg xml:id="i-402329694c3e231a-0">
              För att komma till rätta med detta krävs ett samspel, eftersom
              lönebildningen sker hos parterna. Men riksdag och regering har
              också ett ansvar. Då har jämställdhetsministern tagit upp vikten
              av att JämO har resurser för att fullfölja sitt arbete, att vi
              har en jämställdhetslag som fungerar, att riksdag och regering
              ser till att det finns rimliga resurser i offentlig sektor och
              så vidare. Men riksdag och regering måste därutöver ha ett ansvar
              att se till att man faktiskt får i gång en process. Det handlar
              om grundläggande mänskliga rättigheter. Det är inte rimligt att
              kvinnor diskrimineras på det här sättet.
            </seg>
            <seg xml:id="i-d3bdfae3da87a4e6-0">
              Jag tror att det i vårbudgeten står angivet att regeringen tänker
              dra i gång överläggningar med kommuner och landsting inför kommande
              avtalsförhandlingar. Den fråga jag vill ställa till Jens Orback
              är: Var ligger den frågan nu? Över huvud taget efterlyser jag
              jämställdhetsministerns tankar runt regeringens ansvar när det
              gäller parternas arbete, trepartssamtal eller liknande för att
              se till att vi får i gång en process i de här mycket viktiga frågorna.
            </seg>
          </u>
          <note type="speaker" xml:id="i-3726db5c2a2b5279-0">
            Anf. 160 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-6">
            <seg xml:id="i-1a1df447ae74d503-0">
              Fru talman! Det är alldeles riktigt att man som politiker i våra
              kommuner och landsting har ett arbetsgivaransvar. Jag vill inte
              sticka under stol med att man som arbetsgivare har det yttersta
              ansvaret för att ingen ska diskrimineras. Man har också ett ansvar
              för att kvinnors arbete inte ska nedvärderas därför att det utförs
              av kvinnor. När vi nu lägger en större pott pengar på att stärka
              kommunernas finanser för vi därför också en dialog med företrädare
              för arbetsgivarna för att klargöra att här ges ett utrymme för
              att rätta till osakliga löneskillnader.
            </seg>
            <seg xml:id="i-a9eee1a45db564eb-0">
              Däremot är det i slutändan inte bara arbetsmarknadens parter
              som bestämmer lönen, det vill jag också klargöra. När vi kommunicerar
              med dem talar vi om att vi har förväntningar. Här får de 12 miljoner
              extra utöver vad de fick förra året. Då finns det naturligtvis
              förväntningar på dem att de rättar till osakliga löneskillnader.
              Det går att göra. Det visar många kommuner som är föregångare.
              Det kostar pengar, men det går att göra. Politik handlar om att
              vilja.
            </seg>
          </u>
          <note type="speaker" xml:id="i-0b280420818be640-0">
            Anf. 161 CAMILLA SKÖLD JANSSON (v) replik:
          </note>
          <u who="camilla_skold_jansson_5e5fef" xml:id="i-8c22f4a92f4e198c-11">
            <seg xml:id="i-b8722635fd7c3385-0">
              Fru talman! Ja, så är det. Det är viktigt att nämna, som jämställdhetsministern
              säger, att det görs mycket bra saker på många håll i landet. Det
              finns viktiga erfarenheter att ta till vara där man arbetar med
              arbetsvärdering och på så sätt kommer fram i frågan.
            </seg>
            <seg xml:id="i-506ada2756434523-0">
              Det låter bra när ministern påpekar att man nu diskuterar med
              kommuner och landsting. Självklart har de offentliga arbetsgivarna
              ett särskilt ansvar. Något annat kan man inte komma fram till,
              och det har också slagits fast i olika dokument.
            </seg>
            <seg xml:id="i-e81d565baf3cc822-0">
              Regeringen har ett ansvar även utöver det, både som ett föredöme
              i och med att man är arbetsgivare själv och också när det gäller
              att starta processen i hela samhället för att vi ska komma närmare
              målet. Där pågår ett viktigt arbete med den nationella handlingsplanen
              mot lönediskriminering. Där diskuterar vi hur det här ska kunna
              ske i en process med parterna.
            </seg>
            <seg xml:id="i-6c88e40f69fcf304-0">
              Där måste regeringen och det är också upp till samarbetspartierna
              att göra noga fundera över på vilket sätt vi gör det. Jag menar
              att en modell skulle kunna vara någon typ av handslag, trepartssamtal
              eller att på något annat sätt träffa en överenskommelse.
            </seg>
            <seg xml:id="i-d122d90ebb2617f3-0">
              Visst, parterna har ansvaret, och det ska de ha, men det här
              handlar också om grundläggande mänskliga rättigheter, om rätten
              att inte bli diskriminerad. Där måste regeringen på alla sätt
              och vis visa att ambitionsnivån är mycket, mycket hög när det
              gäller att komma till rätta med de här orättvisorna.
            </seg>
          </u>
          <note type="speaker" xml:id="i-a631410439465375-0">
            Anf. 162 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-7">
            <seg xml:id="i-ce792f573082e99b-0">
              Fru talman! Det är viktiga frågor som Camilla Sköld Jansson tar
              upp. Det är också så att regeringen ibland är frustrerad. Men
              vi gör saker för att stilla den frustrationen. Jag tror till exempel
              att kravet på lönekartläggningar nu börjar ge effekt. Det visar
              de rapporter som jag får från Jämställdhetsombudsmannen.
            </seg>
            <seg xml:id="i-4576077681c86a24-0">
              Jag ser också fram emot Diskrimineringskommittén som eventuellt
              kommer att lägga fram förslag för att se över lagstiftning och
              så vidare. Precis som när det gäller rätten till heltid vill vi
              att det här ska arbetsmarknadens parter själva sköta. Men det
              kommer till en gräns då man också diskuterar lagstiftning. Regeringen
              för naturligtvis också samtal med Medlingsinstitutet för att tala
              om våra ambitioner när det gäller löneutvecklingen. Så det förs
              många olika samtal där regeringen inte har något annat mål än
              att vi ska komma till rätta med osakliga lönesättningar.
            </seg>
          </u>
          <note type="speaker" xml:id="i-2e03676f74bd1472-0">
            Anf. 163 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-8">
            <seg xml:id="i-4dab250462566886-0">
              Fru talman! Jag tycker att det här är en väldigt intressant diskussion.
              Jag är av den åsikten att det många gånger är männen som har tolkningsföreträde.
              Det är männen som bestämmer vad som är viktiga och vad som är
              mindre viktiga arbetsuppgifter. Kommentaren som jag har fått någon
              gång när jag har sagt att man måste rätta till vårdyrkenas relativt
              låga löneläge är att kvinnorna är så många. Men i LO-kollektivet
              i sin helhet är ju faktiskt männen många fler än kvinnorna. Då
              borde man kunna rätta till de här problemen.
            </seg>
            <seg xml:id="i-3d2c40e206a80378-0">
              Man borde också kunna respektera kvinnornas val. Jag tror inte
              att kvinnor i större utsträckning än män hamnar i vissa yrken.
              Varför blir pojkar lastbilschaufförer? Hamnar de som chaufförer
              likaväl som kvinnor hamnar i att bli sjukvårdsbiträden eller undersköterskor?
              Hur ser jämställdhetsministern på de här frågorna?
            </seg>
          </u>
          <note type="speaker" xml:id="i-f98663f23ad635ff-0">
            Anf. 164 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-8">
            <seg xml:id="i-1368aa5c19c10351-0">
              Fru talman! Det var en allmän fråga, så det får bli ett allmänt
              svar. Jag är väldigt orolig för den stereotypisering som vi har
              när det gäller synen på män och kvinnor och synen på pojkar och
              flickor. Det är en väldigt stark objektivering att flickor är
              si och pojkar är så. Det oroar mig. Bilderna i det offentliga
              rummet oroar mig. Därför har vi också diskuterat att se över marknadsföringslagen
              som ska förbjuda diskriminerande reklam till exempel.
            </seg>
            <seg xml:id="i-a35d829db3b65a24-0">
              Jag tror att det handlar väldigt mycket om attityder, om synen
              på pojkar och flickor, som sjunker in genom axlarna och sedan
              blir en del av ett värderingsmönster där pojkar ska välja det
              ena och flickor det andra.
            </seg>
            <seg xml:id="i-4ead1e9d55d84798-0">
              När det gäller att hamna i offentlig sektor är det riktiga uttrycket
              att man arbetar i offentlig sektor.
            </seg>
            <seg xml:id="i-96eb94b859105019-0">
              Vi ska komma ihåg att 50 % av de kvinnor som förvärvsarbetar
              arbetar i den privata sektorn. De arbetar för dåliga löner inom
              fastighet, inom detaljhandel, inom hotell och restaurang. Det
              här är ingen problematik som bara offentlig sektor lever med.
              Det handlar om att kvinnor är undervärderade och har sämre lön,
              och det måste vi göra allt vi kan för att komma till rätta med.
            </seg>
          </u>
          <note type="speaker" xml:id="i-5f1cfe2e3d2ce98d-0">
            Anf. 165 MARGARETA ANDERSSON (c) replik:
          </note>
          <u who="margareta_andersson_0b692f" xml:id="i-d5d8ebbcd97d6eb2-9">
            <seg xml:id="i-55762b4e9cfcf8bb-0">
              Fru talman! Jag var avsiktligt ganska svepande i min fråga, och
              det var också ett svar som jag hade väntat mig.
            </seg>
            <seg xml:id="i-c5b74f0164c1f98f-0">
              Det diskuteras rätten till heltid, kvinnors ohälsa och maktlöshet.
              Jag tror att många kvinnor verkligen vill ha och behöver arbeta
              heltid både av ekonomiska skäl och för att man vill kunna göra
              karriär. Har jämställdhetsministern funderat över och diskuterat
              om ifall den rätten i nästa läge kommer att drabba kvinnorna?
              Kommer man att se till att det blir så mycket färre arbetstillfällen
              att kvinnor kommer att få en ännu sämre hälsa på grund av att
              det blir nedskärningar om man inför den här lagstiftningen? Det
              är ganska långtgående resonemang, men jag tror ändå att de måste
              tas upp innan en sådan här lagstiftning införs för att den inte
              ska slå tillbaka åt det andra hållet.
            </seg>
          </u>
          <note type="speaker" xml:id="i-2bb3ab8726a70ef0-0">
            Anf. 166 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-9">
            <seg xml:id="i-ddcd7ce035b76e80-0">
              Fru talman! Som Hans Karlsson också var inne på vill man titta
              på effekterna av detta och titta på remissvaren för att kunna
              göra en samlad bedömning. Men det tankegodset går igen i väldigt
              många av frågeställningarna här: Ska vi ta bort LAS, ska vi ta
              bort arbetsmarknadsrättigheter, ska vi ha en låglönemarknad och
              så vidare? Vi vill hålla kvar vid den svenska modellen. Vi vill
              ha ordning och reda på arbetsmarknaden och vi vill göra allt vi
              kan för att människor ska komma in på arbetsmarknaden. Men vi
              vill inte byta modell.
            </seg>
            <seg xml:id="i-6fd501c52ced7062-0">
              Det resonemanget går igen här. Det här handlar om kvinnor som
              ofrivilligt är deltidsarbetande. Det finns verkligen en skillnad
              därför att män är det inte alls i samma utsträckning. Vad vi framför
              allt kan se är ett likhetstecken mellan att arbeta deltid och
              att bli sjukskriven, få en sämre karriär och en mindre pension.
              Det här är en mycket central fråga för socialdemokratin, och den
              är i linje med de andra arbetsmarknadspolitiska förslag som vi
              har drivit igenom i den här kammaren.
            </seg>
          </u>
          <note type="speaker" xml:id="i-07c4dae99f3af0ab-0">
            Anf. 167 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-6">
            <seg xml:id="i-c25dd1bfc0da0f33-0">
              Fru talman! Det är väl det som är en del av problemet, att det
              här är i linje med en hel del andra arbetsmarknadspolitiska åtgärder
              som ni har genomdrivit och att vi därför har en så hög arbetslöshet.
            </seg>
            <seg xml:id="i-1661d2981bcdb547-0">
              Jag ska ta upp frågan om rätten till heltid till att börja med.
              Om man har ett företag och arbetet ska utföras på ett visst antal
              timmar och det antalet timmar ska fördelas på färre människor,
              är det klart att om man går över från deltid till heltid kommer
              ett antal människor att få sluta eller inte bli anställda, det
              vill säga att det blir ökad arbetslöshet. Det är ju matematikens
              enkla regel.
            </seg>
            <seg xml:id="i-c82047845fb060c2-0">
              Arbetsmarknadsministern Hans Karlsson sade här tidigare att en
              utredning visar att det blir neutralt. Ja, det blir det under
              en enda förutsättning, och det är att det allmänna löneläget pressas
              ned så att det blir billigare att köpa arbetskraften. Då blir
              det neutralt. Det här förslaget ger i enskilda företag ökad arbetslöshet
              och på den allmänna arbetsmarknaden ett pressat löneläge. Det
              är er politik.
            </seg>
            <seg xml:id="i-adf2bee4a9f5bb5a-0">
              Jens Orback säger att deltid är detsamma som ofrivillig arbetslöshet.
              Så kan man väl inte säga generellt. Jag kan faktiskt inte heller
              tro att Jens Orback menar det generellt. Men alternativet är inte
              ofrivillig arbetslöshet på deltid utan ofrivillig arbetslöshet
              på heltid för ett antal personer. Jag kan inte se att det här
              är ekonomiskt eller vettigt för vare sig män eller kvinnor.
            </seg>
            <seg xml:id="i-5c0b0650bd7fba6f-0">
              Det sista som verkligen är ännu mer jämställdhetsutmanande är
              medfinansieringen. Jag vet inte om Jens Orback har läst en bok
              från SNS Välfärdsråd, som bland annat Agneta Kruse har skrivit.
              Hon påpekar att reformen om medfinansiering drabbar kvinnor i
              större utsträckning än män, särskilt äldre kvinnor som ligger
              närmare pensionsåldern.
            </seg>
            <seg xml:id="i-a12b2a7a326ce99b-0">
              Politik är att vilja, sade Jens Orback och citerade Olof Palme
              tidigare. Är det här en vilja att diskriminera eller är det bara
              oförstånd?
            </seg>
          </u>
          <note type="speaker" xml:id="i-af47bae3265a9840-0">
            Anf. 168 Statsrådet JENS ORBACK (s) replik:
          </note>
          <u who="unknown" xml:id="i-0315d65a9093ea91-10">
            <seg xml:id="i-87fde719f7e85ad2-0">
              Fru talman! Det är en mycket klar vilja att ge skäligt betalt
              för en skälig arbetsinsats.
            </seg>
            <seg xml:id="i-c72f3cd6a911a88e-0">
              Carl B Hamilton har ju varit här i riksdagen under rätt många
              år. Vi tänker oss att vi hade sådana arbetstider att det bara
              gick att vara med i debatter här på kvällstid och någon annanstans
              på morgonen och att det var svårt att få till stånd en heltid.
              År efter år kunde vi bara ge Carl B Hamilton deltid. Om vi efter
              ett par år märkte att det här var svårt att kombinera och att
              det slet på krafterna, då skulle vi se om inte arbetsgivaren var
              skyldig att utverka en heltidstjänst till dig. Jag tycker inte
              att det vore orimligt. Jag tycker snarare att det vore berättigat.
              Det finns många arbetsplatser där man faktiskt har gjort så. Det
              har kostat något mer. Men det har man gjort, och det har också
              varit en prioriterad insats.
            </seg>
            <seg xml:id="i-8ed6795969e3f19e-0">
              På samma sätt är det med medfinansiering. Var och en förstår
              att det här också skapar ett incitament hos arbetsgivaren att
              utforma arbetet så att man inte blir sjukskriven. Det är klart
              att arbetsgivaren också måste ha ett ansvar för arbetsmiljön på
              arbetsplatsen. Det här är ett tydligt incitament till detta.
            </seg>
            <seg xml:id="i-6915046bdcafcfca-0">
              Eftersom Carl Hamilton ställde två frågor till mig vill jag också
              ställa någon fråga till honom. På vilket sätt tror Carl Hamilton
              att sänkt a-kassa ska ge flera jobb? Och vad tror Carl Hamilton
              om förslaget från kd om att vårdnadsbidraget kan vara en poäng
              för jämställdhet?
            </seg>
          </u>
          <note type="speaker" xml:id="i-7d077e712e85e216-0">
            Anf. 169 CARL B HAMILTON (fp) replik:
          </note>
          <u who="carl_b_hamilton_f03c03" xml:id="i-f95231b3e697acc4-7">
            <seg xml:id="i-cc7c4a83183e610c-0">
              Fru talman! Det var först fråga om medfinansiering. Då säger
              Jens Orback att det blir en stimulans att inte sjukskriva. Ja,
              men det blir framför allt en stimulans att inte anställa. Det
              är ju när det gäller anställningsbeslutet som den här negativa
              effekten uppstår. Samma sak gäller beträffande rätten till heltid.
            </seg>
            <seg xml:id="i-f177883b052e4696-0">
              Exemplet som handlade om att jag efter många år av träget arbetande
              skulle kunna gå upp från halvtid eller deltid till heltid stämmer
              om man stannar där, men konsekvensen blir ju att det kanske är
              några andra som inte över huvud taget blir anställda i det företag
              där jag går upp från deltid till heltid. Jag säger det igen: Det
              är när det gäller ett anställningsbeslut som den här effekten
              kommer.
            </seg>
            <seg xml:id="i-6537e5609f4d409b-0">
              Det är det som är så lurigt med de här reformerna som Socialdemokraterna
              föreslår: Vi vet inte riktigt vilka de personer som det gäller
              är. Vi vet bara att de finns. Men vi kan inte peka ut dem, till
              skillnad från de personer som får del av de här privilegierna.
              Dem kan vi peka ut. Det är så att säga de ofödda, de oanställda,
              de som aldrig kommer in, som drabbas igen. Detta är en så utpräglad
              intressegruppspolitik. Det är de som redan har det väl förspänt
              på arbetsmarknaden som har det lite bättre förspänt genom Socialdemokraternas
              politik inte de som försöker ta sig in.
            </seg>
          </u>
          <note type="speaker" xml:id="i-a650bc1a3705857d-0">
            Anf. 170 Statsrådet JENS ORBACK (s) replik:
          </note>
          <u who="unknown" next="cont" xml:id="i-5f1c44dbca7b08c4-0">
            <seg xml:id="i-4cdb8a4729204cbe-0">
              Fru talman! Jag tänkte att eftersom jag svarade på Carl B Hamiltons
              frågor så skulle han svara på mina.
            </seg>
            <seg xml:id="i-baabe73859f09437-0">
              Men jag kan väl bara kort säga att det handlar om vad man prioriterar.
              Deltidsanställda kvinnor är ingen privilegierad grupp. Socialdemokratin
              vill satsa på den gruppen, och jag tycker att det är bra att man
              gör det, inte minst av rättviseskäl.
            </seg>
          </u>
          <note xml:id="i-b6845521382d83a0-1">
            Överläggningen var härmed avslutad.
          </note>
          <note xml:id="i-f8a698a4ee89e306-0">
            5 § Bordläggning
          </note>
          <note xml:id="i-2d201ab065fa8aa6-0">
            Anmäldes och bordlades
          </note>
          <note xml:id="i-a030b6fe54931601-0">
            6 § Anmälan om interpellationer
          </note>
          <note xml:id="i-5f4fc4d9f8899956-0">
            Anmäldes att följande interpellationer framställts
          </note>
          <note xml:id="i-e24f2272d211bd21-0">
            den 12 december
          </note>
          <note xml:id="i-fe4b96c4b78b4905-0">
            Yvonne Ruwaida
          </note>
          <note xml:id="i-0fc3197d0b9eba92-0">
            Erik Ullenhag
          </note>
          <note xml:id="i-050cf4cb88fa2fae-0">
            Peter Althin
          </note>
          <note xml:id="i-381e6909c0c75b65-0">
            Interpellationerna redovisas i bilaga som fogats till riksdagens
            snabbprotokoll tisdagen den 17 januari 2006.
          </note>
          <note xml:id="i-434b1ccbf2cc4a5a-0">
            7 § Anmälan om frågor för skriftliga svar
          </note>
          <note xml:id="i-f7558d174cfde021-0">
            Anmäldes att följande frågor för skriftliga svar framställts
          </note>
          <note xml:id="i-e24f2272d211bd21-1">
            den 12 december
          </note>
          <note xml:id="i-01279c77698ef769-0">
            Anna Grönlund Krantz
          </note>
          <note xml:id="i-3cea73a0b3acdb69-0">
            Krister Hammarbergh
          </note>
          <note xml:id="i-01279c77698ef769-1">
            Anna Grönlund Krantz
          </note>
          <note xml:id="i-6edd11e9c7c0ef17-0">
            Kaj Nordquist
          </note>
          <note xml:id="i-d582b4a78df3d664-0">
            Hans Backman
          </note>
          <note xml:id="i-0fc3197d0b9eba92-1">
            Erik Ullenhag
          </note>
          <note xml:id="i-5e98533ba7873825-0">
            Frågorna redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note xml:id="i-0b736ba08bf69941-0">
            8 § Anmälan om skriftliga svar på frågor
          </note>
          <note xml:id="i-16b6cfc000fa97ac-0">
            Anmäldes att skriftliga svar på följande frågor inkommit
          </note>
          <note xml:id="i-ab5a8c2c9ad00b05-0">
            den 9 december
          </note>
          <note xml:id="i-ad44b5daefef9c60-0">
            Birgitta Ohlsson
          </note>
          <note xml:id="i-ad44b5daefef9c60-1">
            Birgitta Ohlsson
          </note>
          <note xml:id="i-f66326093167f46a-0">
            Mikael Oscarsson
          </note>
          <note xml:id="i-f66326093167f46a-1">
            Mikael Oscarsson
          </note>
          <note xml:id="i-f66326093167f46a-2">
            Mikael Oscarsson
          </note>
          <note xml:id="i-f34657829a3c436b-0">
            Anita Brodén
          </note>
          <note xml:id="i-f34657829a3c436b-1">
            Anita Brodén
          </note>
          <u who="unknown" prev="cont" xml:id="i-8257a668981b121f-0">
            <seg xml:id="i-3158f62b9829982b-0">
              Luciano Astudillo
            </seg>
            <seg xml:id="i-f717c891d0838415-0">
              Torsten Lindström
            </seg>
          </u>
          <note xml:id="i-e24f2272d211bd21-2">
            den 12 december
          </note>
          <note xml:id="i-91a464cab8eed2a4-0">
            Chatrine Pålsson
          </note>
          <note xml:id="i-d1f1865aefecbdc7-0">
            Svaren redovisas i bilaga som fogats till riksdagens snabbprotokoll
            tisdagen den 17 januari 2006.
          </note>
          <note xml:id="i-2f644de782d1b465-0">
            9 § Kammaren åtskildes kl. 16.23.
          </note>
          <note xml:id="i-c11ab537709d6dbd-0">
            Förhandlingarna leddes
          </note>
          <note xml:id="i-650481b7109dab41-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
