<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--115</head>
          <docDate when="2005-05-03">2005-05-03</docDate>
        </div>
      </front>
      <body>
        <div>
          <note xml:id="i-b98e4a49958b5627-0">
            ﻿
          </note>
          <note xml:id="i-aa5cbd71ff41e1b0-0">
            Riksdagens protokoll
          </note>
          <note xml:id="i-edd5bbcc584d13ef-0">
            2005/06:115
          </note>
          <note xml:id="i-9108cd67c2b1b6d1-0" type="date">
            Onsdagen den 3 maj
          </note>
          <note xml:id="i-64075ee658ccc457-0">
            Kl. 09:00 - 16:34
          </note>
          <note xml:id="i-1fd1c00c91b67021-0">
            1 § Justering av protokoll
          </note>
          <note xml:id="i-6269d69c74417729-0">
            Justerades protokollet för den 27 april.
          </note>
          <note xml:id="i-c297a051a7adbac0-0">
            2 § Anmälan om fördröjda svar på interpellationer
          </note>
          <note xml:id="i-e602b253f68f433c-0">
            Till riksdagen hade inkommit följande skrivelser:
          </note>
          <note xml:id="i-f385406ab5a9592f-0">
            Interpellation 2005/06:364
          </note>
          <note xml:id="i-627728ec44600390-0">
            Interpellation 2005/06:364 av Birgitta Ohlsson (fp)
          </note>
          <note xml:id="i-b9f7977c3951340b-0">
            Interpellationen kommer att besvaras måndagen den 5 juni 2006.
          </note>
          <note xml:id="i-3b51273dcd9c3c57-0">
            Skälet till dröjsmålet är att statsrådet inte befinner sig i
            Helsingfors.
          </note>
          <note xml:id="i-4428266107ca5ea1-0">
            Per Thöresson
          </note>
          <note xml:id="i-d3d1adc810069ecf-0">
            Interpellation 2005/06:368
          </note>
          <note xml:id="i-c9200ce1fad9864e-0">
            Interpellation 2005/06:368 av Carl B Hamilton (fp)
          </note>
          <note xml:id="i-b9f7977c3951340b-1">
            Interpellationen kommer att besvaras måndagen den 5 juni 2006.
          </note>
          <note xml:id="i-1e3cf6d36678083c-0">
            Skälet till dröjsmålet är tjänsteresa.
          </note>
          <note xml:id="i-7f088d5863587e38-0">
            Lena Ingvarsson
          </note>
          <note xml:id="i-752acf992b39adbb-0">
            3 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-c8f32bec30c39523-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-d51b142a9cb37863-0">
            KOM(2006)99
          </note>
          <note xml:id="i-a9cefc19c1b765f2-0">
            KOM(2005)687
          </note>
          <note xml:id="i-37558290baed105e-0">
            KOM(2005)689
          </note>
          <note xml:id="i-b9a41fd20cc83d38-0">
            4 § Hänvisning av ärende till utskott
          </note>
          <note xml:id="i-4f493a6e64ba8265-0">
            Föredrogs och hänvisades
          </note>
          <note xml:id="i-ff838893b2bb029f-0">
            5 § Förnyad bordläggning
          </note>
          <note xml:id="i-f7a006b6561d51d4-0">
            Föredrogs och bordlades åter
          </note>
          <note xml:id="i-ac31f7b093a8b80c-0">
            6 § Stärkt revision och ansvarsprövning i kommuner och landsting
          </note>
          <note xml:id="i-612c35b74dffdc13-0">
            Föredrogs
          </note>
          <note type="speaker" xml:id="i-7fb9d1d077b3adb1-0">
            Anf. 1 CARL-ERIK SKÅRMAN (m):
          </note>
          <u who="carl-erik_skarman_2d81d8" xml:id="i-f6df5861f98bf2f6-0">
            <seg xml:id="i-31b59fcf4ee7b9f1-0">
              Fru talman! Jag hoppas att jag trots att det finns så mycket
              pollen i luften ska kunna genomföra mitt anförande. Våren är inte
              ljuvlig i alla avseenden.
            </seg>
            <seg xml:id="i-5425c544b8bcc080-0">
              Även om vi under senare tid genom medier som ständigt är lika
              hungriga på dramatik konfronterats med kommunala skandaler som
              lett till rättegångar och stor uppståndelse, är de vanliga felen
              i respektive förvaltning mycket mindre dramatiska och ger oftast
              anledning till ändringar som leder till många fler förbättringar
              och effektiviseringar än vad någon rättegång kan leda till. Icke
              desto mindre är utvecklingen sådan att vi alla har anledning att
              med tillfredsställelse hälsa varje effektivisering av revisorsrollen
              välkommen. Ju större en förvaltning är, desto större möjligheter
              finns det att fel uppträder, och dessutom kan det bli fel som
              i absoluta tal blir enorma. Jag behöver inte påminna åhörarna
              om de mest kända affärerna inom det kommunala området och ska
              därför inte heller göra det. De är väl kända i alla fall.
            </seg>
            <seg xml:id="i-73aed98e60311ae1-0">
              Ett välmotiverat sätt att stärka den kommunala revisionen är
              naturligtvis att göra den så fristående som möjligt från den vardagliga
              kommunala verksamheten. Det är ju den som revisorerna ska kontrollera.
              I den aktuella propositionen, som vi nu har på bordet, föreslås
              därför att revisorerna inte ska kunna vara ledamöter av kommunalt
              verkställande organ som nämnder och kommunala bolagsstyrelser.
            </seg>
            <seg xml:id="i-b2ef7083a07a1c5a-0">
              I små kommuner upplevs det som svårt att hitta personer som har
              det rätta intresset och kvalifikationerna för kommunal revision,
              och de som har meriterna är vanligen redan uppsugna i den kommunala
              verksamhetsapparaten. Kanske är det även så att i de minsta kommunerna
              känner alla varandra så väl att något riktigt oberoende aldrig
              kan skapas. Den som bör kritiseras är alltför ofta en kompis som
              man av mänskliga skäl kan tycka sig ha anledning att skydda.
            </seg>
            <seg xml:id="i-fe58a30904fc543c-0">
              Det är mot den bakgrunden som man får se de av utskottet stödda
              förslagen om en liten koncentration av antalet revisorer. I stället
              för tre revisorer och tre revisorsersättare föreslås nu att varje
              kommun ska ha fem ordinarie revisorer och inte ha några ersättare.
              Dessa fem får dessutom lagbunden rätt att anlita kvalificerad
              hjälp av fackmän för att kunna upprätthålla god revisionssed.
              Frågan är emellertid om detta räcker för att kunna befästa revisorernas
              oberoende i deras verksamhet. Beroende på den brist på lämpliga
              personer för revisionen i mindre kommuner måste man kunna välja
              kommunfullmäktigeledamöter till revisionsuppdrag, vilket både
              propositionen och utskottet tillstyrker efter att ha tagit emot
              meningsyttranden från både små kommuners företrädare och företrädare
              för kvalificerade revisorer. De förra värnade om tillgången på
              lämpliga revisorer och de senare om revisorernas oberoende i verksamheten.
            </seg>
          </u>
          <note xml:id="i-9e9a20bb6f9563a5-0">
            I utskottets utlåtande redovisas en reservation av företrädare
            för fem partier, i vilken hemställs om en utredning med vidare
            uppdrag för att stärka de kommunala revisorernas oberoende.
          </note>
          <note xml:id="i-de6cdc0ac0822b1f-0">
            Fru talman! Jag yrkar bifall till den reservationen.
          </note>
          <note type="speaker" xml:id="i-b55f754747e457db-0">
            Anf. 2 LISELOTT HAGBERG (fp):
          </note>
          <u who="liselott_hagberg_0b2a5f" next="cont" xml:id="i-4ae7182ff0e71fb0-0">
            <seg xml:id="i-95acaad04f88335b-0">
              Fru talman! Vi behandlar nu, precis som Carl-Erik Skårman alldeles
              nyss sade, regeringens förslag om förstärkt revision och ansvarsprövning
              i kommuner och landsting. Förslaget är ett steg i rätt riktning
              men inte tillräckligt.
            </seg>
          </u>
          <note xml:id="i-7bd1295c3149862e-0">
            I betänkandet föreslås att ansvarsprövningen i fullmäktige ska
            stärkas på olika sätt, bland annat genom att fullmäktige åläggs
            att motivera sitt ställningstagande till revisorernas utlåtande
            i fråga om ansvarsfrihet, det vill säga om ansvarsfriheten ska
            beviljas eller vägras. Vidare föreslås att revisorernas rätt att
            yttra sig vid fullmäktiges behandling av revisionsberättelsen
            ska regleras i lag.
          </note>
          <u who="liselott_hagberg_0b2a5f" prev="cont" xml:id="i-b86aa855dbe82cbc-0">
            <seg xml:id="i-1899122aad0c9dcd-0">
              För att stärka revisorernas oberoende ställning föreslås att
              valbarheten ska avgränsas för de förtroendevalda revisorerna så
              att de här människorna inte ska kunna utses till andra kommunala
              förtroendeuppdrag. Uppdragen som avses är till exempel ordförande
              eller vice ordförande i fullmäktige, ledamot eller ersättare i
              nämnd, i fullmäktigeberedning eller i kommunalt företag. Regeringen
              menar i propositionen att kommuner och landsting så långt det
              är möjligt bör undvika att rekrytera revisorer bland fullmäktiges
              ledamöter. Skälet till detta är att just markera revisorernas
              oberoende och självständighet.
            </seg>
            <seg xml:id="i-35444a680d3a1ea4-0">
              När det gäller den senare delen avstår regeringen däremot från
              att föreslå reglering, och detta med hänvisning till att det skulle
              kunna innebära problem i mindre kommuner när det gäller rekrytering
              av revisorer. Regeringen låter meddela att frågan ska utredas
              vidare och lovar återkomma med förslag om skärpning. Vi får väl
              se vilken regering det blir som kommer med nya förslag.
            </seg>
            <seg xml:id="i-867ffcc6eb6ad9f9-0">
              Vi menar att det behövs ytterligare åtgärder för att stärka oberoendet,
              och därför anser vi fem partier som har en reservation i det här
              betänkandet att en utredning bör tillsättas med mycket bredare
              uppdrag för att se över hur oberoendet ska kunna stärkas.
            </seg>
            <seg xml:id="i-58c8b9715337bc31-0">
              Kommunerna i vårt land står ju för en avgörande del av den offentliga
              välfärden när det gäller skola, vård och omsorg. Det är verksamheter
              som står den enskilda människan väldigt nära. Därför är det angeläget
              att det sker en noggrann granskning av hur de kommunala resurserna
              används.
            </seg>
            <seg xml:id="i-dfa554a268aaa12b-0">
              Det är angeläget att medborgarna kan vara säkra på att de medel
              som hanteras i kommunerna används på absolut bästa sätt. Därför
              vill vi se en oberoende, professionell kommunal revision. Den
              oberoende kommunala revisionen skulle kunna byggas upp med den
              statliga Riksrevisionen som god förebild.
            </seg>
            <seg xml:id="i-e82dc7cad0a6df2a-0">
              Det är bara att beklaga att den utredning som låg till grund
              för propositionen och som nyligen sett över frågan om kommunala
              revisorer och kommunal revision inte har övervägt det här alternativet.
              Vid en jämförelse mellan de nordiska länderna jag pratar då om
              nordiska länder utom Island har det visat sig att den svenska
              modellen är rätt unik. Visserligen har Finland och Norge förtroendemannainslag
              i sin revision, men det är inte så uttalat och starkt som i Sverige.
            </seg>
            <seg xml:id="i-9a731fb9786d74aa-0">
              Den svenska kommunrevisionen är faktiskt den minst reglerade.
              I övriga nordiska länder har staten i olika grad tillskapat garantier
              för ett effektivt revisionsorgan i kommuner och landsting bland
              annat genom krav på certifiering av sakkunniga och särskilda rekommendationer
              eller instruktioner för revisionens arbete.
            </seg>
            <seg xml:id="i-640f896ca230b08a-0">
              Fru talman! Jag vill avsluta mitt anförande med att yrka bifall
              till den reservation som finns i betänkandet.
            </seg>
          </u>
          <note xml:id="i-5ac11a08f32ebd42-0">
            I detta anförande instämde Helena Bargholtz (fp).
          </note>
          <note type="speaker" xml:id="i-f4611ee3624d3417-0">
            Anf. 3 Tredje vice talman HELENA HÖIJ (kd):
          </note>
          <u who="helena_hoij_2f413e" xml:id="i-f7bbeabf500241be-0">
            <seg xml:id="i-3380a1bb18de80e9-0">
              Fru talman! I en levande och fungerande demokrati är det nödvändigt
              att medborgarna kan ha förtroende för politiken och politikerna.
              Då krävs det självklart en genomskinlighet i det offentliga beslutsfattandet.
              Det krävs också kontrollsystem som säkerställer att brister hittas
              och åtgärdas. För det krävs i sin tur en fungerande och trovärdig
              effektiv revision. I dag debatterar vi revisionen på kommunal
              nivå.
            </seg>
            <seg xml:id="i-1661fed635bd8abe-0">
              Revisorerna är kommunfullmäktiges kontrollinstrument, och de
              har till uppgift att granska att verksamheten sköts på ett ändamålsenligt
              och utifrån ekonomisk synpunkt tillfredsställande sätt. De ska
              granska att räkenskaperna är rättvisande och att befintlig kontroll
              inom nämnder och styrelser är tillräcklig. Till sin hjälp kan
              de förtroendevalda revisorerna anlita yrkesrevisorer.
            </seg>
            <seg xml:id="i-d531cd78152606f5-0">
              Runtom i landet finns det många förtroendevalda revisorer som
              genom sitt arbete bidrar till en ökad effektivitet i den kommunala
              verksamheten så att vi som medborgare kan känna förtroende för
              det arbete som politikerna gör och för det arbete som utförs inom
              politiken, styrelser och nämnder.
            </seg>
            <seg xml:id="i-34cbda82222b4bae-0">
              Det finns många fullmäktigeförsamlingar som tar sitt ansvar och
              utifrån revisorernas rapporter kräver ansvar från styrelser och
              nämnder.
            </seg>
            <seg xml:id="i-e6a71ea0a79e7b50-0">
              Men, fru talman, det finns tyvärr också alltför många exempel
              på att den nuvarande ordningen inte fungerar tillfredsställande.
              I de flesta av de uppmärksammade skandalerna under senare år kring
              representation och slarvigt hanterande av skattemedel har lokaltidningars
              undersökande journalistik varit en betydligt effektivare revision
              än den som kommun- och landstingsfullmäktige utsett.
            </seg>
            <seg xml:id="i-5c6ea267e7c2f9c3-0">
              Vi har också haft några uppmärksammade ansvarsprövningsprocesser
              där revisorernas allvarliga och vanligen eniga kritik av styrelser
              och nämnder inte har tagits emot på ett bra sätt av fullmäktige.
              I några fall har det till och med fått till följd att revisorer
              som med oberoende och hög integritet genomfört sitt uppdrag, vilket
              vi förväntar oss av dem, inte har blivit nominerade av sitt parti
              för en ny period. De har helt enkelt varit för obekväma.
            </seg>
            <seg xml:id="i-964940e1ca2de6f4-0">
              Det finns alltså all anledning att ifrågasätta om vi har en ordning
              som garanterar en effektiv och oberoende revision och om vi ser
              till att revisorerna har de resurser och den ställning som behövs
              för att de ska kunna ge en riktig bild av verksamheten i kommunen.
              Vi kristdemokrater känner oss inte helt säkra på den saken. Vi
              tror inte att de förändringar som föreslås i det här betänkandet
              är tillräckliga.
            </seg>
            <seg xml:id="i-83190ceb500902e9-0">
              Jag vill instämma i det som Liselott Hagberg sade att det är
              olyckligt att den utredning som har arbetat inte fick ett bredare
              mandat.
            </seg>
            <seg xml:id="i-bdde9443024445bc-0">
              Vi motsätter oss inte de förändringar som föreslås, men när regeringen
              resonerar om oberoende fokuserar man alltför ensidigt på vem som
              ska vara valbar till revisor. Oberoende och integritet handlar
              ju också om organisation och resurser. Det handlar om mandatperioder
              och möjlighet att lägga fram förslag inför fullmäktige och så
              vidare.
            </seg>
            <seg xml:id="i-ad7906c2838ede2f-0">
              Fru talman! Vi har därför föreslagit en ny utredning som skulle
              få ett brett uppdrag att se över hur man kan stärka och göra den
              kommunala revisionen mer oberoende. Ett sådant förslag finns i
              reservationen som jag vill avsluta med att yrka bifall till.
            </seg>
          </u>
          <note type="speaker" xml:id="i-a3363ccc3b23d6f6-0">
            Anf. 4 KERSTIN LUNDGREN (c):
          </note>
          <u who="kerstin_lundgren_078b71" xml:id="i-bf73311d0617bb21-0">
            <seg xml:id="i-1f372917ca3f5987-0">
              Fru talman! I det här betänkandet finns det två ställningstaganden.
              Det ena redogörs det för i reservationen på s. 11; det andra är
              det som sägs från majoriteten i konstitutionsutskottet om kommunal
              revision och kommande utredningar.
            </seg>
            <seg xml:id="i-dec33336f71daf86-0">
              Mina företrädare här i talarstolen har i många stycken berört
              vad reservationen, som också jag vill yrka bifall till, handlar
              om.
            </seg>
            <seg xml:id="i-7ed7e3e8bfacce41-0">
              Jag vill beröra några perspektiv. Vi behöver naturligtvis ett
              effektivt kontrollsystem av den offentliga verksamheten och av
              de former som vi använder skattebetalarnas medel till.
            </seg>
            <seg xml:id="i-2ff36d54ae73e8ae-0">
              Det har olika inslag. Öppenhet i den offentliga sektorn och meddelarfrihet
              när det gäller den offentliga verksamheten transparensen är en
              grundbult i detta. Möjligheten för medierna att granska är också
              oerhört viktig. Mediernas inslag och möjligheter att upptäcka
              historier som vi har kunnat se både här och där under senare tid
              har naturligtvis ett värde i sig. Det visar att systemet fungerar
              också där.
            </seg>
            <seg xml:id="i-965aae4198b16b64-0">
              Man kan konstatera att revisionen kan ha sett olika ut. Vi kan
              ha haft en förtroendemannarevision som har haft brister. Vi kan
              ha haft en professionell organisation av revisionen som också
              har haft brister därför att man inte har upptäckt vad som har
              förevarit eller inte har kommit till rätta med och för de förtroendevalda
              kunnat redogöra för brister i den ekonomiska användningen av skattemedel
              eller i själva beslutsfattandestrukturen.
            </seg>
            <seg xml:id="i-2ff02c9ea4cae356-0">
              Det är inte alltid så enkelt att klara detta. Det är viktigt
              att vi jobbar från olika perspektiv för att genomlysa och göra
              det möjligt för medborgarna att se hur vi använder skattemedel.
              Det är viktigt att göra det möjligt för förtroendevalda här i
              kammaren och i fullmäktigeförsamlingar i kommuner och landsting
              att fatta riktiga beslut när det gäller ansvarsfrihet.
            </seg>
            <seg xml:id="i-5d47cfd49d982b10-0">
              Från vår horisont ser vi att det här betänkandet är ett steg
              i rätt riktning. Vi har inte sett en kommunrevision byggas upp
              med en oberoende kommunrevision som granskar. Det är inte den
              bild vi ser framför oss. Vi ser dock att det finns skäl att även
              i framtiden med förtroendemannarevision se över hur man kan bygga
              ett system som stärker revisionens oberoende jämfört med i dag.
            </seg>
            <seg xml:id="i-252761246692288c-0">
              Det har trots allt visat sig att ett antal revisionsresultat
              har kritiserats kraftfullt av de fullmäktigeförsamlingar som ska
              ta emot resultatet. Man har också på olika sätt försökt stävja
              revisionens kritiska synpunkter. Den risk som har uppdagats i
              det sammanhanget leder oss till slutsatsen att vi inte bara kan
              titta på revisorernas valbarhet. Vi måste också titta på hur vi
              riggar ett system för den kommunala revisionens fortsatta värv
              så att både fullmäktigeförsamlingar och medborgare oberoende av
              politisk majoritet kan känna sig säkrare på att man får ett bra
              underlag från revisionen.
            </seg>
            <seg xml:id="i-999e2b28ac7f3a4e-0">
              Mot den bakgrunden har vi ställt oss bakom reservationen. Vi
              tycker att den aviserade utredningen borde vidgas och inte bara
              handla om valbarhet utan också se över hur man kan göra den kommunala
              revisionen ytterligare oberoende.
            </seg>
          </u>
          <note type="speaker" xml:id="i-c1cc30f5bc480d2d-0">
            Anf. 5 GUSTAV FRIDOLIN (mp):
          </note>
          <u who="gustav_fridolin_991ef7" xml:id="i-04345a61abd8f007-0">
            <seg xml:id="i-07236f6aa2d5ce66-0">
              Fru talman! Det är häftigt att betala skatt! Så sade en ganska
              klok kvinna för ett tag sedan, och även om det kanske svider för
              en del svenskar i dag, så här dagen efter den sista dagen för
              att lämna in deklarationen, så tror jag och vet från undersökningar
              att de allra flesta svenskar gillar det välfärdssamhälle som har
              byggts upp, där man tar ut ganska höga skatter av medborgarna
              för att kunna ge en bra service i skola, vård och omsorg. Men
              för att det systemet ska bära sin legitimitet och för att systemet
              ska fortsätta åtnjuta medborgarnas förtroende krävs det att man
              hela tiden kan följa vart de skattepengar man betalar in går.
              Det krävs att man kan ha förtroende för att skattepengarna förvaltas
              på ett effektivt sätt och att de går till det som det har sagts
              att de ska gå till. Det krävs att det finns en revision som är
              oberoende och stark och som kan påtala brister när sådana finns.
            </seg>
            <seg xml:id="i-b7917f05c48d66e2-0">
              Fru talman! Det är just om detta som det här betänkandet och
              den proposition som föranlett betänkandet handlar om. I regeringens
              proposition finns en rad förslag bra förslag som stärker revisionen
              och ansvarsprövningen i kommuner och landsting. Det tycker vi
              är bra.
            </seg>
            <seg xml:id="i-e6aad059429ffb64-0">
              Men det har också under behandlingen av den här propositionen
              väckts en del frågor om det inte finns möjlighet att gå längre,
              just mot bakgrund av de problem som tidigare talare i debatten
              har fört fram. Dels har diskuterats om valbarhetskriterierna borde
              vara sådana att en ledamot av kommunfullmäktige eller landstingsfullmäktige
              inte ska få sitta som förtroendevald revisor, dels har diskuterats
              om man kan bygga om organisationen i den kommunala revisionen
              på ett sådant sätt att den blir mer oberoende. Kanske skulle man
              kunna titta på det arbete som företrädarna i konstitutionsutskottet
              lagt ned där man har tagit fram Riksrevisionen som det nya statliga
              revisionsorganet.
            </seg>
            <seg xml:id="i-b6baccf314f0683b-0">
              Fru talman! När vi behandlade propositionen i utskottet trodde
              jag kanske inte att det skulle behövas någon reservation, detta
              mot bakgrund av att regeringen i propositionen faktiskt aviserar
              en kommande utredning där man tittar vidare på bland annat valbarheten
              för de förtroendevalda revisorerna. Men efter det att utskottsmajoriteten
              formulerat en text där man på något sätt ändå går in och tittar
              på vad den här utredningen ska komma fram till, genom att man
              pekar på att de skärpningar som kommer ska vara rimliga i förhållande
              till bland annat små kommuners rekryteringsförutsättningar och
              genom att man pekar på att det förslag som nu läggs fram är bra
              mot bakgrund av att revisorerna arbetar på uppdrag av fullmäktige
              och att deras granskning inte omfattar fullmäktiges verksamhet,
              kände jag att det trots allt var föranlett att göra ett tillkännagivande.
              Där borde man peka på att den kommande utredningen förutsättningslöst
              ska titta på om man kan skärpa kraven om valbarhet på det sätt
              som organisationen Starev har fått fram för utskottet och på det
              sätt som beskrivs i motionen K382 av Ulf Holm med flera, och att
              man också i den utredningen tittar på en framtida organisation
              för en oberoende revision.
            </seg>
            <seg xml:id="i-a396b531f0d68ba0-0">
              Mot den bakgrunden vill jag meddela kammaren att jag är glad
              för de förslag vi i dag tillstyrker i regeringens proposition
              men att jag också vill att kammaren ska bifalla reservationen,
              som jag yrkar bifall till, för att den kommande utredningen ska
              arbeta förutsättningslöst och titta på hur revisionen ska kunna
              bli ytterligare oberoende.
            </seg>
          </u>
          <note type="speaker" xml:id="i-5139ac074d005a62-0">
            Anf. 6 HELENE PETERSSON (s):
          </note>
          <u who="helene_petersson_24cd69" xml:id="i-9453fa304cbfa15f-0">
            <seg xml:id="i-881ed6a26792f254-0">
              Fru talman! Vad är en kommunal revision? Det är ett lokalt demokratiskt
              kontrollinstrument, valt av fullmäktigeförsamlingen, för att på
              fullmäktiges och medborgarnas tydliga uppdrag utföra en oberoende,
              objektiv granskning av kommunens styrelser och nämnder styrelser
              och nämnder som agerar på uppdrag av fullmäktige.
            </seg>
            <seg xml:id="i-5c031210ace12d86-0">
              I dag behandlar vi regeringens proposition Stärkt revision och
              ansvarsprövning i kommuner och landsting , en proposition som
              grundar sig bland annat på utredningen Att granska och pröva ansvar
              i kommuner och landsting . Det är viktigt med öppenhet och insyn.
              Revisorn är en av fullmäktiges viktigaste kontrollinstrument.
              Det arbete som en revisor gör är grunden för om fullmäktige ska
              bevilja styrelsen eller nämnden ansvarsfrihet. Varje revisor fullgör
              sitt arbete självständigt. Är revisorsgruppen inte överens kan
              varje revisor skriva och överlämna sitt eget yttrande.
            </seg>
            <seg xml:id="i-57ea4bbee6e7cb6e-0">
              Vad händer sedan? Revisorerna överlämnar sin revisionsrapport
              till fullmäktige, och fullmäktige är suverän att besluta om ansvarsfrihet
              eller inte. Detta kan inte och ska vi heller inte ta ifrån fullmäktige,
              eftersom fullmäktige är det högsta beslutande organet, valt av
              kommuninvånarna och arbetande på deras mandat. Men det är också
              viktigt att fullmäktige tar revisorernas kritik och kommentarer
              på allvar, annars riskerar revisionen att förlora sin mening och
              udd som demokratiskt kontrollinstrument, och därmed sin legitimitet.
            </seg>
            <seg xml:id="i-ee2cc83e1f5672af-0">
              Revisionen i kommuner och landsting fungerar överlag bra mycket
              bra. Men i dag är inte fullmäktige skyldiga att motivera varför
              fullmäktige ger ansvarsfrihet eller inte. Fullmäktige är inte
              heller skyldiga att ge revisorerna yttranderätt. Men beslutet
              utifrån den proposition och det betänkande som vi lägger fram
              här i dag kommer att ändra på det. Fullmäktige kommer att vara
              tvungna att kommentera de anmärkningar eller den kritik som riktas
              till en styrelse eller en nämnd och vara tvungna att motivera
              sina förslag om ansvarsfrihet eller ej. Det här är bra. Det stärker
              fullmäktiges roll, och det ökar insynen och öppenheten gentemot
              medborgarna.
            </seg>
            <seg xml:id="i-edf0713da75edd31-0">
              Vem ska då få vara revisor? Vår utgångspunkt är att alla ska
              vara valbara till samtliga politiska uppdrag som finns när man
              nått 18 års ålder. Vid vissa tillfällen inträffar jäv, men då
              reglerar ju jävsregler situationen.
            </seg>
            <seg xml:id="i-03d1e393c8c4eba0-0">
              Ska då ett revisorsuppdrag vara ett politiskt uppdrag? Det kan
              man också fundera över. Den svenska modellen, som någon av talarna
              tidigare nämnde, där förtroendevalda granskar förtroendevalda
              är unik. Den har mycket lång tradition i Sverige. Förr var det
              bara siffergranskning, men nu är det minst lika mycket fråga om
              effektivitetsgranskning: Hur följer styrelser, nämnder och fullmäktigeberedningar
              men också enskilda förtroendevalda fullmäktiges mål, beslut och
              politiska intentioner?
            </seg>
            <seg xml:id="i-d6bdc89b45eb8403-0">
              Problemet har uppstått när andra förtroendevalda har upplevt
              det svårt att inte bevilja sina partikamrater ansvarsfrihet. Men
              här måste också partierna ta sitt ansvar när någon eller några
              inte beviljas ansvarsfrihet. Med kravet på en tydlig motivering
              från fullmäktige kommer revisorernas kritik på ett helt annat
              sätt i full dager.
            </seg>
            <seg xml:id="i-dc6ab7b513d891e3-0">
              De politiska partierna nominerar de förtroendevalda revisorerna,
              och fullmäktige väljer. Förslaget i dag innebär att vi också förstärker
              antalet till minst fem och tar bort ersättarna. Revisorerna ska
              också i sin granskning biträdas av sakkunniga som de själva anlitar
              och väljer i den omfattning som behövs.
            </seg>
            <seg xml:id="i-c20a5cee7234a1a5-0">
              Det är viktigt att de sakkunniga har insikt i och erfarenhet
              av kommunal verksamhet, men det är också minst lika viktigt att
              de förtroendevalda revisorerna har både politisk erfarenhet och
              god kännedom om kommunal verksamhet. Därför begränsas inte valbarheten
              för fullmäktigeledamöterna i dagens förslag mer än till ledamöter
              av fullmäktiges presidium. En revisor får heller inte vara ledamot
              av en styrelse eller nämnd. Kommunerna bör undvika att välja revisorer
              och fullmäktige med just syfte att markera revisionens oberoende
              och självständighet.
            </seg>
            <seg xml:id="i-56c01b179080f2e4-0">
              För små kommuner kan det vara ett problem. Partierna har färre
              och färre kandidater att tillgå. Men det är en situation som regeringen
              är medveten om, och man kommer att titta närmare på bland annat
              om det är motiverat att begränsa valbarheten ytterligare till
              hela fullmäktigeförsamlingen.
            </seg>
            <seg xml:id="i-825650c0e7b5c43b-0">
              Reservanterna anser att en utredning ska tillsättas med ett brett
              uppdrag för att stärka oberoendet för revisorerna.
            </seg>
            <seg xml:id="i-6d887b794f57b9cc-0">
              Två utredningar i rad, en parlamentarisk och en ensamutredare
              har haft i uppdrag att se över den kommunala revisionen. Den senaste
              utredningen överlämnade sitt betänkande 2004.
            </seg>
            <seg xml:id="i-b9fc7d679f05f540-0">
              I dag föreslår vi ändringar för att stärka den kommunala revisionen,
              och regeringen avser att utreda frågan om rekrytering vidare och
              återkomma med de skärpningar som kan vara rimliga i förhållande
              till små kommuners möjligheter att rekrytera. Låt oss avvakta
              vad regeringen återkommer med och se vad dagens skärpningar medför
              innan vi tillsätter ytterligare en utredning.
            </seg>
            <seg xml:id="i-710a9aecc7960a38-0">
              Fru talman! Med detta yrkar jag bifall till förslaget i betänkandet
              med det ändringsförslag som finns utdelat och avslag på reservationen.
            </seg>
          </u>
          <note type="speaker" xml:id="i-038797fed95905e6-0">
            Anf. 7 MATS EINARSSON (v):
          </note>
          <u who="mats_einarsson_7b24f2" xml:id="i-0d72cbc181890a65-0">
            <seg xml:id="i-ea791595c69e27e2-0">
              Fru talman! Det begrepp som reservanterna har skrivit på sin
              fana är oberoende. Det är givet att revisionen ska vara saklig
              och opartisk. Likaså är det en grundläggande princip att ingen
              ska granska sig själv. Revisionen är inte och ska inte vara en
              partipolitiskt präglad verksamhet.
            </seg>
            <seg xml:id="i-e58a8b8e90cbdc26-0">
              Men i den borgerliga retoriken framstår begreppet oberoende närmast
              som en fetisch, som en metafysisk entitet, vars realisering på
              ett närmast magiskt sätt skapar ordning och reda och oförvitlighet
              i den kommunala förvaltningen. Jag menar att detta oreflekterade
              oberoendesvärmeri som vi ser i många sammanhang, inte minst när
              det gäller vårt eget utskotts verksamhet, riskerar att leda den
              politiska handlingen fel.
            </seg>
            <seg xml:id="i-490a02f554fb9deb-0">
              Revisionen i de kommunala sammanhangen är inte, bör inte vara
              och kan inte vara oberoende från det politiska sammanhanget och
              från de förtroendevalda. Revisionen kan kort sagt inte vara oberoende
              från demokratin.
            </seg>
            <seg xml:id="i-294fea752134ab10-0">
              De folkvalda i fullmäktige har att granska sina nämnders och
              styrelsers förvaltning inte bara strikt bokföringsmässigt utan
              också i relation till det politiska uppdrag som fullmäktige har
              gett. För att utföra den granskningen utser fullmäktige förtroendevalda
              revisorer. Revisorerna arbetar på fullmäktiges, de folkvaldas,
              uppdrag. Och i denna mening, men endast i denna mening, kan naturligtvis
              inte något oberoende föreligga.
            </seg>
            <seg xml:id="i-34a7a605e5635717-0">
              Fullmäktigeledamöterna har sedan att i de allmänna valen stå
              till svars inför väljarna för vad de själva har gjort, inklusive
              hur man har klarat av att kontrollera sina nämnders och styrelsers
              verksamhet under mandatperioden. Därför menar jag att vårt system
              med demokratiskt ansvar för revisionen är värdefullt och väl värt
              att försvara. Det står inte i motsättning till, utan förutsätter,
              saklighet, opartiskhet, integritet och professionalism i granskningsuppdraget.
            </seg>
            <seg xml:id="i-7333c9ee36f80d61-0">
              I reservationen saknas klarhet i den här principfrågan. Vi har
              också hört här i debatten att det finns nyansskillnader och det
              kan väl diskuteras om de är betydande eller inte mellan reservanternas
              uppfattning om hur revisionen bör organiseras i framtiden. Redan
              på den grunden vore det olyckligt att bifalla reservationen därför
              att det inte ger någon tydlig anvisning om vad som är syftet med
              den fortsatta utredningen. På några punkter har, som sagts här
              i debatten, regeringen aviserat att man ska fortsätta att titta
              på de här frågorna, till exempel vad gäller valbarheten. Vi eller
              de som kommer efter oss ska naturligtvis granska de förslag som
              kan komma i den delen.
            </seg>
            <seg xml:id="i-fb21fcb088f10312-0">
              Men det som här nu sker är bra, väl motiverat och väl balanserat.
              Jag yrkar därför bifall till förslaget i utskottets betänkande
              och avslag på reservationen.
            </seg>
          </u>
          <note xml:id="i-0f5140316d5eb16d-0">
            Överläggningen var härmed avslutad.
          </note>
          <note xml:id="i-b88d51956f9f59ba-0">
            7 § Löneskatter för enmansföretag
          </note>
          <note xml:id="i-612c35b74dffdc13-1">
            Föredrogs
          </note>
          <note type="speaker" xml:id="i-e950f5abd5925f99-0">
            Anf. 8 ANNA LILLIEHÖÖK (m):
          </note>
          <u who="anna_lilliehook_3d83e8" xml:id="i-da053eaa76ba7d1c-0">
            <seg xml:id="i-5d2a634c75d37ed2-0">
              Fru talman! I dag är det en och en halv miljon svenskar som inte
              går till något arbete. Och det är inte de som har semester eller
              är föräldralediga, utan de som faktiskt saknar ett arbete. Trots
              mycket goda konjunkturer är det orimligt många människor som ställs
              utanför arbetsmarknaden. Många av dem som står utan arbete skulle
              vilja arbeta om möjligheten bara gavs.
            </seg>
            <seg xml:id="i-b4b5fdf5449ac1be-0">
              Särskilt oroväckande är den höga ungdomsarbetslösheten som uppskattas
              vara uppemot en tredjedel av alla ungdomar mellan 16 och 24 år.
              20 % av de nyutexaminerade akademikerna är arbetslösa, visar en
              undersökning av Jusek. När skolavslutningar och examen nu närmar
              sig riskerar vi att det blir ännu många fler ungdomar som står
              utanför arbetsmarknaden.
            </seg>
            <seg xml:id="i-2eb11a649e8f5eca-0">
              En annan sida av detta är en svag företagsutveckling i Sverige.
              Det går bra för stora företag och företag i vissa branscher, men
              ser man till andelen som försörjer sig på företagande är den betydligt
              lägre i vårt land än i flertalet europeiska länder.
            </seg>
            <seg xml:id="i-091f9fae2175c717-0">
              Det förslag vi nu ska debattera är regeringsmajoritetens förslag
              till hur företagarklimatet ska förbättras och hur det ska bli
              mer attraktivt att anställa. Förslaget innebär att soloföretag,
              det vill säga egenföretagare, ska kunna anställa en person utan
              arbetsgivaravgift under högst ett år eller till ett maximalt belopp
              av 51 600 kr. Lönen måste då också vara under 25 000 kr.
            </seg>
            <seg xml:id="i-2b72a12045d55c70-0">
              Fru talman! Förslaget är alltför blygsamt för att ge de önskade
              effekterna. Erfarenheten visar att åtgärder som ska ha effekt
              måste vara långsiktiga och inte omgärdade av finsnickrade begränsningsregler.
              Det är ett mycket försiktigt förslag, precis som majoriteten själv
              beskriver det i betänkandet. Det mest positiva man kan säga är
              att förslaget möjligen antyder att regeringsmajoriteten faktiskt
              anar att bristen på arbete och företagande utgör ett oroväckande
              stort problem och att höga arbetsgivaravgifter är en del av problemet.
            </seg>
            <seg xml:id="i-e4573b1fb8d5ec41-0">
              Allianspartierna har föreslagit avslag på regeringsförslaget
              då vi anser att det behövs helt andra åtgärder och en ny politik
              för att vända utvecklingen och svara upp mot de två problem som
              kanske är de största politiska utmaningarna i Sverige, att få
              fler i arbete och skapa ett bättre klimat för företagande.
            </seg>
            <seg xml:id="i-e7370bbca6c1b396-0">
              Regeringsförslaget är ett förslag för att fullfölja det förslag
              som regeringen lade fram redan i budgeten i höstas. Inte förrän
              nu kommer det konkreta förslaget, och någon utveckling har inte
              skett sedan dess. Nej, regeringen tycks nöjd med situationen.
              Karakteristiskt är att vi i förra veckan kunde läsa intervjuer
              med statsministern där han förklarade att ungdomsarbetslösheten
              inte var något större problem och där han med tillförsikt förklarade
              att de arbetslösa ungdomarna hur som helst snart skulle bli färre.
              Ett liknande budskap refereras från förstamajtalen.
            </seg>
            <seg xml:id="i-e43cafea98756c24-0">
              Fru talman! Vi i alliansen blir inte lugnade av statsministerns
              uttalanden, utan vi har oförtrutet arbetat vidare med att utarbeta
              olika möjliga lösningar för att vända utvecklingen. I går presenterade
              alliansen ett långtgående gemensamt förslag för sänkta arbetsgivaravgifter
              för tjänstenäringar för att få i gång tjänstesektorn som betyder
              många arbeten. Det innebär en mycket stor potential eftersom tjänstesektorn
              är betydligt mindre utvecklad i vårt land än i andra EU-länder.
              Det innebär att vi redan har ett utvidgat förslag jämfört med
              det som finns i vår första reservation i detta betänkande.
            </seg>
            <seg xml:id="i-60cce1f83567d151-0">
              Arbetsgivaravgiften är en osynlig skatt på arbete som gör det
              dyrt att anställa och som gör att många företagare tvekar att
              anställa. I betänkandet behandlas ett antal motioner om sänkta
              arbetsgivaravgifter, där det i många fall pekas på snedvridande
              effekter eller verksamheter som särskilt hindras eller inte blir
              möjliga på grund av denna för många dolda löneskatt.
            </seg>
            <seg xml:id="i-529eb33c19114191-0">
              Vi moderater har i en reservation pekat på att småföretag betalar
              en för hög avgift för sjukförsäkringen om man ser till att dessa
              företag har en betydligt lägre sjukfrånvaro jämfört med större
              företag. Ett mer försäkringsmässigt synsätt borde utredas. Och
              minskade kostnader för sjukförsäkringen och färre sjukskrivna
              borde också medföra minskade avgifter för småföretagen.
            </seg>
            <seg xml:id="i-2e2b0ec67df7a33d-0">
              Vi har också pekat på grundläggande principer om likabehandling
              för ideellt arbete. I dag är det bara visst ideellt arbete, nämligen
              i idrottsföreningar, som är befriat från arbetsgivaravgifter när
              det gäller mindre ersättningar. I en motion tas det upp att det
              i praxis görs skillnad på arbetsgivaravgift för svenskar och utlänningar
              som ägnar sig åt bärplockning. Utländska och svenska bärplockare
              ska givetvis behandlas lika, vilket också sägs i majoritetstexten.
            </seg>
            <seg xml:id="i-7be3883cd8f1b0b8-0">
              Vi i alliansen vill sänka arbetsgivaravgifterna, men inte bara
              för en kort tid för enmansföretag. Vi vill satsa rejält med sänkta
              arbetsgivaravgifter för tjänstenäringar som betyder massor av
              nytta och möjligheter till mängder av nya arbeten. Alldeles för
              många står utanför arbetsmarknaden. Äldre har svårt att få arbete,
              och vi föreslår att arbetsgivaravgiften tas bort för dem som är
              över 65 år och vill fortsätta arbeta. Många sjukskrivna, arbetslösa
              eller förtidspensionerade behöver en andra chans. Vi vill skapa
              nya möjligheter genom nystartsjobb där arbetsgivaravgifterna tas
              bort för dem som varit arbetslösa eller sjukskrivna under lång
              tid. Arbetsgivaravgifterna ska nedsättas under lika lång tid som
              man varit borta från arbete, men under högst fem år.
            </seg>
            <seg xml:id="i-4e0183c5f5b631e8-0">
              Fru talman! Jag yrkar bifall till reservation 2 i betänkandet,
              men jag står givetvis bakom alla andra moderata reservationer.
            </seg>
          </u>
          <note type="speaker" xml:id="i-00ad8e07da618820-0">
            Anf. 9 LINNÉA DARELL (fp):
          </note>
          <u who="linnea_darell_51713a" xml:id="i-389855b55774577b-0">
            <seg xml:id="i-8f1a1484be1de3a4-0">
              Fru talman! Arbete är grunden för välståndet i varje samhälle.
              Ju mer arbete som utförs i Sverige och ju effektivare det arbetet
              kan utföras, desto mer resurser skapas för både privat konsumtion
              och för skattefinansierad välfärd. För att uppnå detta måste fler
              företag startas, och fler företag måste våga och vilja anställa
              medarbetare. Nutek beskriver att minst 10 000 fler företag om
              året måste startas för att man ska få en rimlig återväxt och för
              att man ska kompensera för de arbetstillfällen som försvinner
              från de större industriföretagen.
            </seg>
            <seg xml:id="i-c1555c423263458b-0">
              Under en konjunkturförbättring brukar människor som tidigare
              stått utanför arbetskraften komma tillbaka till arbetsmarknaden.
              Så har inte skett nu. I stället har alltfler lämnat arbetsmarknaden
              som traditionellt arbetslösa, som ofrivilligt förtidspensionerade,
              som studerande som egentligen hellre vill jobba och så vidare.
              Hela situationen är allvarlig, men mest allvarlig är ändå ungdomsarbetslösheten.
              Många bedömare delar den uppfattningen. Och förslag har kommit
              bland annat från regeringens egen utredare om att extraordinära
              insatser bör göras just för att ge ungdomar bättre möjligheter
              att komma in på arbetsmarknaden.
            </seg>
            <seg xml:id="i-7d67facf13b54bf0-0">
              Mot bakgrund av det totalt bekymmersamma läget med stora utanförskap
              visar ett flertal undersökningar att arbetslösheten blir en av
              de viktigaste valfrågorna för väljarna. Att statsministern inte
              ville tala om det på första maj kan jag möjligen förstå. Men att
              påstå att skälet till tystnaden är att arbetslösheten inte skulle
              vara aktuell att diskutera i valrörelsen tycker jag är magstarkt.
              Det visar ett visst förakt inför de människor som fortfarande
              väntar på att få ett riktigt jobb.
            </seg>
            <seg xml:id="i-54cff6c656869d8b-0">
              Fru talman! Det behövs sänkta arbetsgivaravgifter, det behövs
              nystartsjobb, och det behövs jobb- och utvecklingsgaranti. Det
              behövs också förändringar för att underlätta för arbetsgivare
              att behålla alternativt anställa äldre arbetskraft. Dels behövs
              den erfarenheten på arbetsmarknaden, dels måste den som vill fortsätta
              sitt yrkesliv efter att de fyllt 65 år få en chans att göra det.
              Det kan naturligtvis behövas en viss anpassning av arbetstider,
              arbetsmiljö och så vidare. Men i det sammanhang som vi diskuterar
              i dag handlar det om att slopa arbetsgivaravgiften med undantag
              av pensionsavgiften. Det är något som vi från allianspartierna
              föreslår som ett exempel på vad man kan göra för att behålla och
              också anställa äldre arbetskraft.
            </seg>
            <seg xml:id="i-bd3809cf9cb33d99-0">
              Fru talman! Jag ska säga några ord om regeringens proposition
              och utskottsmajoritetens ställningstagande. Man förstår verkligen
              att det är under galgen som detta förslag har tagits fram. Det
              går att läsa tydligt mellan raderna. Utskottsmajoriteten betonar
              att nedsättningen av arbetsgivaravgiften ska vara temporär och
              avse en begränsad krets av avgiftsskyldiga. Det är med stor förvåning
              som utskottsmajoriteten konstaterar att Sverige har en förhållandevis
              liten andel företagare med erfarenhet av att ha haft någon anställd.
              Vad kan det månne bero på? Kan det möjligen vara så att med alla
              regelverk och åtaganden avstår arbetsgivare från att ta den risk
              som det skulle kunna innebära att anställa? Man förstår att det
              kostar på för regeringen och utskottsmajoriteten att tvingas erkänna
              att sänkta arbetsgivaravgifter kan underlätta för nya jobb. Tyvärr
              är den förändring som man nu föreslår alltför begränsad för att
              anses tillräcklig. Det blir helt enkelt inte tillräcklig effekt
              för att få fram alla de nyanställningar som Sverige behöver.
            </seg>
          </u>
          <note xml:id="i-e7526bad65a2a12b-0">
            Jag yrkar bifall till reservation 2.
          </note>
          <note type="speaker" xml:id="i-dc24f64b1acc2298-0">
            Anf. 10 KENNETH LANTZ (kd):
          </note>
          <u who="kenneth_lantz_1d03eb" xml:id="i-5c57539f5582ea01-0">
            <seg xml:id="i-e3697e7b0cdddf9f-0">
              Fru talman! Det är märkligt att vi än en gång konstaterar att
              regeringen inser värdet av en sänkt arbetsgivaravgift och att
              man kan skapa incitament för arbete genom att sänka arbetsgivaravgiften.
              Det framgår med all önskvärd tydlighet i föreliggande förslag.
            </seg>
            <seg xml:id="i-cd51ea96e5dee664-0">
              Då förvånas jag över och tillåter mig att uttrycka det att man
              inte gör detta lite mer permanent och också lite generöst sträcker
              ut handen till lite fler grupper i vårt samhälle. Det borde vara
              en rimlig tanke bakom detta förslag att detta permanentas och
              att vi då också finge möjlighet för företag som redan i dag har
              anställt folk. Det är logiskt med en sänkning av arbetsgivaravgiften.
            </seg>
            <seg xml:id="i-276f245b1f4f08cb-0">
              Därför är det så oroväckande att vi i dag har en och en halv
              miljon människor som de facto inte går till jobbet. Många av dessa
              människor skulle gärna se att det fanns en arbetsplats för dem.
              Tyvärr är det många som naturligtvis är sjukskrivna och arbetslösa
              av olika skäl, vilket vi måste respektera. Därför tycker jag att
              det vore rimligt att vi finge en permanentning av detta förslag
              som regeringen ändå lägger fram och som är lite tafatt eftersom
              det har så tydliga begränsningar.
            </seg>
            <seg xml:id="i-409b025c31537730-0">
              Jag skulle vilja fråga Mariann Ytterberg hur hon ser på detta
              förslag som eventuellt ska avbrytas redan efter ett år.
            </seg>
            <seg xml:id="i-96d7d2189f86187c-0">
              Jag funderar också på om det är skillnad mellan företag som har
              noll anställda, alltså där det bara är företagaren själv som bedriver
              arbetet, och företag som har flera anställda. Skulle det inte
              vara tänkbart och rentav enklare för ett företag med en, två eller
              tre anställda att anställa ytterligare en person eftersom man
              redan har rutiner med arbetsgivaravgifter och system för att ta
              vara på personal? Jag tror att vi lurar oss själva och biter oss
              själva i svansen när vi går ut med sådana här förslag från riksdagen.
              Därför vädjar jag till regeringspartiet och stödpartierna att
              överväga att i stället stötta det förslag som finns inte minst
              i reservation 2 under punkt 2 och som jag yrkar bifall till. Jag
              yrkar även bifall till reservation 7.
            </seg>
            <seg xml:id="i-f84d1f8f1e0bd41c-0">
              Därmed skulle jag, fru talman, vilja gå över till reservation
              2 där det talas om nystart inte minst för ungdomar. Man möter
              dagligen många människor under 30 års ålder som önskar att de
              hade möjlighet att komma till en arbetsplats. I går var ett antal
              av oss riksdagsledamöter i Malmö och debatterade. Där var naturligtvis
              frågan om jobben en av de viktigaste frågor som ställdes till
              oss. Svaret är att det i dag inte finns någon bra lösning för
              ungdomar som studerat, hur arbetsgivare ska bli stimulerade att
              anställa dem och därmed plocka ut dem från arbetslöshet.
            </seg>
            <seg xml:id="i-b7ff58972e7b06c3-0">
              Det ger en felaktig signal om en ung människa inte får den rätta
              inriktningen att gå till arbetet, försörja sig själv och vara
              med och bygga den välfärdsordning som vi har i vårt land Sverige.
              Det är ganska logiskt att ju fler människor som är borta från
              arbetsmarknaden desto dyrare blir det att täcka upp välfärden.
              Det kunde därför vara intressant att höra om Mariann Ytterberg
              kan försvara det på något sätt och säga motsatsen, alltså att
              ju fler människor som är i bidrag desto bättre är det för Sverige.
              Det kan det väl ändå inte vara, och därför måste vi på något sätt
              stimulera till att ännu fler människor anställs i vårt land. Jag
              vill referera till det aktiva förslag som alliansen presenterade
              i går och som även tidigare talare refererat till.
            </seg>
            <seg xml:id="i-f2824897b865d0e7-0">
              Avslutningsvis, fru talman, vill jag nämna något om det halva
              basbeloppsundantag som vi har inom idrottsvärlden. Allra helst
              skulle jag vilja att vi inte hade något sådant specialundantag
              eftersom det ger en lite felaktig signal då det inte är pensionsgrundande.
              Men nu har vi det halva basbeloppet för idrottsledare och därför
              vill jag fråga Mariann Ytterberg hur man från det socialdemokratiska
              partiet försvarar det faktum att man kan plocka ut en liten grupp,
              som gör ett stort och betydelsefullt arbete för barn och ungdomar
              i vårt land, samtidigt som man fullständigt nonchalerar de grupper
              som företräder kulturella organisationer, kyrkliga organisationer,
              scoutorganisationer ja, listan kan göras lång.
            </seg>
            <seg xml:id="i-641b5c3f35bd42ed-0">
              Vad ska vi säga till dem när vi möter dem? Ska vi säga att nej,
              ni ska inte ha någon fördel från er arbetsgivare utan ni ska surt
              betala skatt även om ni kanske bara har ett halvt basbelopp i
              inkomst? Det skulle vara intressant att höra hur man ser på denna
              avgränsning. Om vi ska uppmuntra ungdomar att komma ut i arbetslivet
              borde vi i så fall också låta det halva basbeloppet komma ännu
              fler organisationer och grupperingar i vårt samhälle till del.
            </seg>
            <seg xml:id="i-dfaba027187b0eb2-0">
              Kristdemokraterna har flera reservationer i betänkandet, och
              i framför allt reservation 7 har vi påtalat behovet av att se
              över dessa frågor och även kräva av regeringen att få ett bredare
              stöd så att det halva basbeloppet ska gälla. Låt oss få en öppen
              och ärlig debatt om de här frågorna när vi kommer till replikerna.
            </seg>
          </u>
          <note type="speaker" xml:id="i-d365c4e02f8c3351-0">
            Anf. 11 BIRGITTA CARLSSON (c):
          </note>
          <u who="birgitta_carlsson_2f4bda" xml:id="i-3e0f24eaf724b799-0">
            <seg xml:id="i-2ff5a780636e88f4-0">
              Fru talman! Jag börjar mitt anförande med att yrka bifall till
              reservation nr 2. Jag står givetvis bakom alla reservationer där
              jag finns med, men för tids vinnande yrkar jag bifall endast till
              denna reservation.
            </seg>
            <seg xml:id="i-b74e7897e60f0310-0">
              I dag när vi debatterar en förändring vad gäller arbetsgivaravgifter
              för att stimulera enmansföretagare att vilja anställa en person
              i sitt företag pågår presskonferenser runtom i landet där företrädare
              för allianspartierna presenterar våra egna budgetmotioner och
              också den gemensamma alliansmotionen som vi för första gången
              i svensk historia skrivit som svar på regeringens och dess samarbetspartiers
              vårbudget. De förslag som presenteras i dessa motioner kommer
              att debatteras senare i riksdagen. Jag kan dock inte låta bli
              att nämna några frågor som lyfts fram i dessa motioner, eftersom
              våra reservationer i SfU11 i stora drag stämmer med förslagen
              i motionerna.
            </seg>
            <seg xml:id="i-b2f86b1f51241c87-0">
              Fru talman! Regeringens förslag om nedsättning av löneskatterna
              ska gälla under ett år för de enmansföretagare som anställer sin
              första anställda. Men det ska inte gälla alla enmansföretagare,
              och ett stort antal företag kommer därför inte att ha nytta av
              denna nedsättning av löneskatterna bland annat inom sektorerna
              jordbruk, vattenbruk, fiske och transport. Dessutom ska denna
              sänkning gälla under, som vi ser det, alldeles för kort tid.
            </seg>
            <seg xml:id="i-c9349d84128f16bd-0">
              Anna Lilliehöök har redan presenterat våra förslag och jag ska
              därför inte upprepa det som finns i alliansmotionen.
            </seg>
            <seg xml:id="i-4382aa602b998751-0">
              Fru talman! När Sverige under en högkonjunktur fortfarande har
              en alldeles för hög arbetslöshet finns det anledning att verkligen
              sätta in alla tänkbara åtgärder för att öka arbetstillfällena
              i landet. Det allra mest oroande är att arbetslösheten är rekordhög
              bland våra ungdomar och bland våra nya svenskar.
            </seg>
            <seg xml:id="i-c43f827f587fd1b6-0">
              Här har vi allianspartier ett förslag om så kallade nystartsjobb.
              Det råder ingen tvekan om att Sveriges höga arbetsgivaravgifter
              är ett problem både när det gäller möjligheter att skapa nya jobb
              och i den internationella konkurrensen. Det är kostnaderna för
              arbetskraften som gör att många företagare tvekar att anställa.
              Det är extra viktigt att stimulera företagen att anställa personer
              som har en svag anknytning till arbetsmarknaden. Många utvärderingar
              visar att sänkta arbetsgivaravgifter kan vara en väg in i reguljär
              sysselsättning för grupper med svag förankring på arbetsmarknaden.
            </seg>
            <seg xml:id="i-01955a838172389f-0">
              I många länder i Europa, bland annat Nederländerna, Belgien,
              Frankrike, Tyskland och Storbritannien, har riktade skattelättnader
              införts för att minska arbetslösheten, och med gott resultat.
              Därför föreslår allianspartierna att arbetsgivaravgifterna för
              privata arbetsgivare tas bort när personer som under mer än ett
              år erhållit arbetslöshetsersättning, sjukpenning, sjuk- och aktivitetsersättning
              eller socialbidrag får ett arbete.
            </seg>
            <seg xml:id="i-9f5d8b0ca7925d01-0">
              Nedsättningen av avgiften ska gälla under lika lång tid som personen
              varit frånvarande från arbetslivet, dock under högst fem år. Skatterabatten
              ska kunna förlängas i särskilda fall men först efter individuell
              prövning. Vårt nystartsförslag ska också gälla för ungdomar mellan
              20 och 24 år som varit arbetslösa under minst sex månader. Det
              ska även gälla för nyanlända flyktingar och anhöriginvandrare,
              då under högst ett år.
            </seg>
            <seg xml:id="i-3c8ea2d778419d94-0">
              Fru talman! Den genomsnittliga pensionsåldern har under många
              år sakta men säkert sjunkit, och förvärvsfrekvensen för äldre
              som uppnår pensionsåldern är låg. Det finns olika skäl till detta,
              men vi vet att det finns många som med stor sorg lämnar sin arbetsplats
              när de fyller 65 år. Vi anser att det är viktigt att de som uppnår
              pensionsåldern, och som vill, får möjlighet att arbeta längre
              än i dag. De utgör ofta en betydande kunskaps- och arbetskraftsreserv
              som det är viktigt att vi tar till vara. För att stimulera företagen
              att anställa och behålla äldre arbetskraft anser vi att den särskilda
              löneskatten ska tas bort för arbetskraft som fyllt 65 år.
            </seg>
            <seg xml:id="i-50d6ba62c0a72257-0">
              Slutligen, fru talman, behandlas i detta betänkande några motioner
              från den allmänna motionstiden. Det gäller avgiftsskyldighet för
              andra föreningar än idrottsföreningar. Vi i Centerpartiet tycker
              att det är viktigt att ledare som ställer upp och på sin fritid
              arbetar inom olika verksamheter som berikar fritiden särskilt
              för barn och ungdomar ska behandlas lika. Den som arbetar ideellt
              som ledare inom idrottsrörelsen kan under ett år erhålla en ersättning
              på ett halvt basbelopp som är befriad från arbetsgivaravgift.
            </seg>
            <seg xml:id="i-94505224cc34a50b-0">
              Vi anser att alla ledare, oavsett inom vilken organisation de
              arbetar, ska kunna få del av denna förmån. Det är ett rimligt
              krav att samma regler ska gälla alla ideella verksamheter inom
              föreningslivet i Sverige. Därför hoppas vi att en borgerlig regering
              efter höstens val återkommer till riksdagen med förslag med den
              innebörden.
            </seg>
          </u>
          <note type="speaker" xml:id="i-87efb41a22cb7725-0">
            Anf. 12 MARIANN YTTERBERG (s):
          </note>
          <u who="mariann_ytterberg_3154fa" next="cont" xml:id="i-1ca89523b5447781-0"/>
          <note xml:id="i-04d864c6d47cb35d-0">
            Fru talman! Jag vill börja med att yrka bifall till utskottets
            förslag i betänkandet och avslag på motionerna.
          </note>
          <u who="mariann_ytterberg_3154fa" prev="cont" xml:id="i-a3463289b69a3561-0">
            <seg xml:id="i-bf5cc1658d14411a-0">
              Propositionen är ett samarbete mellan s, v, och mp. Som vi hört
              handlar den om att regeringen föreslår en ny lag om särskild beräkning
              av löneskatten för soloföretag som anställer en person.
            </seg>
            <seg xml:id="i-791ddfc6b02f2c22-0">
              Förslaget innebär att man endast ska betala ålderspensionsavgift
              på ersättning till den anställde. Och man gör detta för att det
              är en så hög tröskel för enmansföretagare när det gäller att anställa
              den första. Erfarenheterna visar att man, när den första väl är
              anställd, blir mer positiv till att anställa fler.
            </seg>
            <seg xml:id="i-04868d3a9e753d28-0">
              Samtidigt är det väldigt viktigt att behålla symmetrin mellan
              sociala avgifter och förmåner, det vill säga sambandet mellan
              arbetsgivarens skyldighet att betala avgifter på en ersättning
              och de förmåner som den anställde får rätt till på grund av ersättningen.
              Men regeringen uppfattar att behovet av stöd till småföretagandet
              och sysselsättningen är så angeläget att man i en begränsad omfattning
              kan göra avsteg från principen.
            </seg>
            <seg xml:id="i-1ac2ac893236e3b2-0">
              Vi hörde att det här börjar gälla den 1 juli. Det kommer att
              gälla under 2006 och 2007, under ett år för en anställd. Vi har
              här hört lite grann om de här reglerna. Att reglerna och den här
              begränsningen ser ut som de gör har alltså att göra med EG-rätten.
              Den här nedsättningen kommer att vara ett stöd av mindre betydelse,
              enligt EG-rätten. Och det är på grund av EG-rätten som inte fiskeri-,
              jordbruks- och transportverksamhet omfattas. Lagrådet och även
              andra remissinstanser påpekar vikten av att man följer det här
              väldigt noga, så att inte reglerna för stödet överträds. Det som
              är intressant är att hela utskottet ställer sig bakom förslaget.
            </seg>
            <seg xml:id="i-ade59fbb8a0724e7-0">
              Vi socialdemokrater instämmer i vikten av att symmetrin behålls
              i socialförsäkringssystemet. Indirekta bidrag till regioner, branscher
              och grupper bör inte ges genom olika undantag i lagstiftningen
              om socialavgifter, utan när det föreligger stödbehov får man lösa
              det på annat sätt. Vi håller med om hur viktigt det är för småföretagandet
              och sysselsättningen att ett avsteg från den principen kan göras
              i denna begränsade omfattning.
            </seg>
            <seg xml:id="i-b716f1dd11a8325d-0">
              Den föreslagna nedsättningen ska vara temporär och avse en begränsad
              krets avgiftsskyldiga, och den avser inte ålderspensionsavgiften.
              Därför ställer vi oss bakom regeringens bedömning att fördelarna
              med att sänka socialavgifterna i detta fall kan motivera ett avsteg
              från de ovan angivna principiella tankarna bakom finansieringen
              av socialförsäkringen. Vi kan däremot inte ställa oss bakom den
              utvidgning av regeringens beslut som föreslås i fyrpartimotionen,
              bland annat av principiella skäl. Men framför allt handlar det
              om att EG-rätten troligtvis inte kommer att godta det.
            </seg>
            <seg xml:id="i-a1c4b649ee4efa31-0">
              Motionerna avstyrker vi av samma skäl. De bryter mot principen
              om balansen mellan avgifter och förmåner, och de står också i
              strid med EG-rätten.
            </seg>
            <seg xml:id="i-0f224c6fdedbc495-0">
              Motionen om pensioner jag tittar på Birgitta för att jag känner
              igen Centerns tankegångar är intressant. Den som är pensionär
              och blir sjuk får då försörja sig på pensionen. Man ska inte heller
              omfattas av LAS och sådana saker. Det är lite intressant. Man
              har den här ungdomssatsningen. Det är vissa saker som de unga
              människorna inte ska omfattas av. Är det så också när det gäller
              äldre? Det här är förmodligen jättebra för arbetsgivaren, men
              är det bra för arbetstagaren?
            </seg>
            <seg xml:id="i-677627340e51f046-0">
              Jag tror inte att sista ordet är sagt i den här frågan. Det här
              med äldre och arbete är en urviktig fråga. Den berör oss alla.
              Jag tror att den ligger väldigt nära och att vi måste komma fram
              till bra beslut. Men jag tycker att det skulle vara bra om man
              kunde hitta en vinnavinna-lösning som är bra för båda parter.
              Jag är övertygad om att det här är en fråga som man kommer att
              jobba ganska intensivt med framöver, för det är nödvändigt.
            </seg>
            <seg xml:id="i-73d025c66fb60888-0">
              När det gäller motionen om idrottsföreningar är det, precis som
              Kenneth Lantz sade, inte bra att det är ett halvt basbelopp som
              inte är pensionsgrundande. Då kan man ju fråga sig: Varför ska
              vi låta någonting som inte är bra också gälla andra föreningar?
              Idrottsskattekommittén har precis lagt fram ett betänkande som
              just nu är ute på remiss. Om jag förstår rekommendationerna i
              betänkandet finns det en öppning där. Just nu är det ute på remiss,
              till slutet av juni. Det ska bli mycket intressant att se det
              här. Jag anser nämligen också att det här är en fråga som behöver
              en bra lösning för alla ideella organisationer.
            </seg>
          </u>
          <note type="speaker" xml:id="i-8402ec9915a5df21-0">
            Anf. 13 KENNETH LANTZ (kd) replik:
          </note>
          <u who="kenneth_lantz_1d03eb" xml:id="i-5c57539f5582ea01-1">
            <seg xml:id="i-a668709055a85e3b-0">
              Fru talman! Mariann Ytterberg avslutade sitt inlägg med att säga:
              Det som är bra för arbetstagare ska också vara bra för arbetsgivarna.
              Man kan då fundera på det här förslaget om subventioneringen.
              Tänker regeringen utifrån arbetsgivarnas bästa eller utifrån arbetstagarnas
              bästa? Tänker man på arbetstagarnas bästa är jag väldigt nyfiken
              på att höra hur man efter ett år kan säga: Tack och adjö! Nu är
              den här insatsen slut, och nu är vi inte intresserade av några
              subventioneringar eller några stimulanser i den här inriktningen.
            </seg>
            <seg xml:id="i-88665193a20dc38c-0">
              Eller tänker ni på arbetsgivarna? Det verkar nästan så. Tänker
              ni på arbetsgivarna kan jag förstå, utifrån ett socialdemokratiskt
              tänkande, att man begränsar det lite grann. Men om ni vill ha
              ut så många människor som möjligt i arbete undrar jag om det inte
              vore bättre att ta bort begränsningen på ett år och också utöka
              detta så att det inte bara gäller soloföretagare utan också min
              kollega som har ett företag inom trädgårdsnäringen. Det största
              steget som han tog privat tog han när han anställde den första
              personen. Sedan har det rullat på. Om man tänker på att få så
              många människor som möjligt i anställning ska man ju satsa på
              de andra småföretagarna, de med två, tre anställda. De har nämligen
              rutiner. De har en rutin för arbetsledning, och de har också rutiner
              inför skattemyndigheten. Där tror jag alltså att man lurar sig
              själv.
            </seg>
            <seg xml:id="i-5fca9d713bb4b8bf-0">
              Sedan är jag inte alls nöjd med svaret från Mariann angående
              idrottsgrupperna. Är det bra att vi har den här modellen, eller
              är det inte bra? Om det är bra får vi se till att det också gynnar
              de övriga grupperna i samhället. Låt oss då gemensamt titta på
              vad Idrottsskattekommittén kommer fram till.
            </seg>
          </u>
          <note type="speaker" xml:id="i-221c287ca529e557-0">
            Anf. 14 MARIANN YTTERBERG (s) replik:
          </note>
          <u who="mariann_ytterberg_3154fa" xml:id="i-7f8d6995e9e7e60f-0">
            <seg xml:id="i-ac7a26d7037a8be0-0">
              Fru talman! Det är precis som Kenneth Lantz påpekar, att tröskeln
              finns när det gäller att anställa den första. Har man sedan anställt
              den första rullar det på. Det är precis den erfarenhet som den
              här utredningen från Nutek också har kommit fram till.
            </seg>
            <seg xml:id="i-384d7f85a578425c-0">
              Att vi gör den här begränsningen har att göra med EG-direktivet.
              Som jag tidigare sade har man från flera håll påpekat att det
              är oerhört viktigt att vi håller den här begränsningen. Det handlar
              om en viss summa pengar som vi får använda till det här. Det handlar
              inte alls om grinighet eller om att vi tänker på arbetsgivare
              eller arbetstagare eller någonting sådant, utan det här är den
              möjlighet vi har. Och då blir jag lite nyfiken på hur Kenneth
              Lantz ser på det här fyrpartiförslaget och EG-direktivet.
            </seg>
          </u>
          <note type="speaker" xml:id="i-761535a8e007d85f-0">
            Anf. 15 KENNETH LANTZ (kd) replik:
          </note>
          <u who="kenneth_lantz_1d03eb" xml:id="i-5c57539f5582ea01-2">
            <seg xml:id="i-da0f50431fa23cc2-0">
              Fru talman! Vi presenterade ju det här i går, och vi får referera
              till den gemensamma alliansmotion som är väckt. Den står vi bakom,
              och vi hoppas att den ska kunna vara ett bra underlag för en kommande
              borgerlig regering.
            </seg>
            <seg xml:id="i-30ac1e8fe9179ab2-0">
              Jag vill dock komma tillbaka till det som Mariann erkänner, att
              det största steget är att anställa den första. Men om syftet är
              att vi ska få så många människor i anställning borde det väl vara
              en fortsättning efter det första året. Det borde också vara möjligt
              att utöka för dem som har två tre människor anställda. Vi begränsar
              oss, och vi lurar oss själva. Vi tror att vi ska göra något bra
              och sedan efter ett år är det bara: À la bonne heure! Nu är det
              slut på glädjekarusellen. Och sedan får man försöka leta efter
              andra bidragsmänniskor om man vill anställa någon.
            </seg>
            <seg xml:id="i-dbabea650b7557b3-0">
              Jag tror inte på det här systemet, utan jag tror på lägre arbetsgivaravgifter.
              Det är det som Kristdemokraterna driver tillsammans med övriga
              borgerliga partier, och det är det som vi vill lägga till grund
              för en borgerlig regering inför höstens arbete efter riksdagsvalet.
            </seg>
            <seg xml:id="i-1a9fcd984a50bbf2-0">
              Vad är egentligen Mariann Ytterbergs svar på frågan om vad som
              komma ska efter det här gynnsamma året, det begränsade året där
              många småföretagare har blivit lite halvt lurade?
            </seg>
          </u>
          <note type="speaker" xml:id="i-8607fd59b05175f8-0">
            Anf. 16 MARIANN YTTERBERG (s) replik:
          </note>
          <u who="mariann_ytterberg_3154fa" xml:id="i-7f8d6995e9e7e60f-1">
            <seg xml:id="i-8328c837c5c923cd-0">
              Fru talman! Det är precis som Kenneth Lantz säger att det är
              den första som är tröskeln, och sedan rullar det på. Om vi har
              en väldigt liten subvention som vi enligt EG-rätten har möjlighet
              att göra väljer vi att för soloföretagare lägga den på det första
              året för att anställa den första, eftersom tvåan och trean förhoppningsvis
              rullar på.
            </seg>
            <seg xml:id="i-3fc77d3f9ca6b4e3-0">
              Sverige är ett av Europas främsta länder när det gäller hur lätt
              det är att starta företag. Det är enligt en bedömning av OECD.
              Det är klart att man kan känna att man får anställa den första
              i tolv månader och sedan är det slut. Samtidigt gäller det under
              år 2006 och 2007.
            </seg>
            <seg xml:id="i-3c8596d4e2492284-0">
              Det kan bli intressant att se: Var det här haken satt? Är det
              vad det handlar om, att anställa den första? Det kanske inte har
              någon effekt, eller det har jättebra effekt. Det blir väldigt
              spännande att följa frågan under två år. Men det är som sagt EG-direktivet
              det handlar om och inte regeringens grinighet.
            </seg>
          </u>
          <note type="speaker" xml:id="i-ba0fc9bbdd7fedd2-0">
            Anf. 17 BIRGITTA CARLSSON (c) replik:
          </note>
          <u who="birgitta_carlsson_2f4bda" xml:id="i-3e0f24eaf724b799-1">
            <seg xml:id="i-d589dff288d5552a-0">
              Fru talman! Jag håller med Mariann Ytterberg att det är viktigt
              att både den som arbetar och den som anställer blir vinnare när
              det gäller att ha kvar äldre arbetskraft på arbetsmarknaden. Jag
              är övertygad om att man kommer att hitta den modellen.
            </seg>
            <seg xml:id="i-7623bb2c287bda9d-0">
              Jag begärde egentligen ordet för att tala om dem som arbetar
              som ledare i olika organisationer. Det utvecklades av Mariann
              Ytterberg och även i den fråga som Kenneth Lantz ställde sedan.
              Jag spinner därför inte vidare på det.
            </seg>
            <seg xml:id="i-1cebfbd67858cf6b-0">
              I stället vill jag passa på att tacka Mariann Ytterberg för de
              åtta åren i socialförsäkringsutskottet och också gratulera, eftersom
              det är din födelsedag i dag.
            </seg>
          </u>
          <note type="speaker" xml:id="i-7e82eb66f2fa8612-0">
            Anf. 18 MARIANN YTTERBERG (s) replik:
          </note>
          <u who="mariann_ytterberg_3154fa" xml:id="i-7f8d6995e9e7e60f-2">
            <seg xml:id="i-33c016eee5c94048-0">
              Fru talman! Jag får tacka så mycket. Det är ganska stort. De
              frågade hemma i länstidningen hur jag tänkte fira min födelsedag.
              Jag sade: Jag ska ha min sista debatt i kammaren. Det känns lite
              stort att få fira en födelsedag på det viset. Tack, Birgitta!
              Jag mottager gärna folkets jubel utanför kammaren sedan.
            </seg>
          </u>
          <note type="speaker" xml:id="i-37a4e7fdeba358f0-0">
            Anf. 19 LINNÉA DARELL (fp) replik:
          </note>
          <u who="linnea_darell_51713a" xml:id="i-389855b55774577b-1">
            <seg xml:id="i-f71d2196acab2ba4-0">
              Fru talman! Jag visste inte att Mariann fyllde år i dag. När
              jag nu hör det vill jag naturligtvis också instämma i gratulationerna.
              Men jag tänker inte vara riktigt så snäll. Det är inte alltid
              man får som man vill på sin födelsedag, utan man får utsättas
              för lite prövningar.
            </seg>
            <seg xml:id="i-ee841e43d6e63b46-0">
              Du sade i ditt anförande att hela utskottet står bakom förslaget.
              Jag anade lite grann att det skulle vara något slags förklaring
              till att vi hade accepterat det och inte skulle vara så kritiska.
            </seg>
            <seg xml:id="i-034aa524632f673e-0">
              Skälet till att vi inte har kunnat yrka avslag vet du, Mariann.
              Det är att förslaget är budgetpåverkande. Vi hade en annan och
              bättre budget i höstas som ni röstade bort. Därför kan vi heller
              inte hantera det som vi annars skulle ha gjort. Det är också därför
              vi har andra motioner.
            </seg>
            <seg xml:id="i-72de6d4c9bfd1055-0">
              Jag hör här Marianns förklaringar lite fram och tillbaka. Det
              handlar om EG-rätten och att man vill göra lite. Tror Mariann
              och Socialdemokraterna på att det är genom sänkta kostnader för
              arbetsgivaren som vi får fler jobb i Sverige?
            </seg>
          </u>
          <note type="speaker" xml:id="i-3981a60fb7166fd0-0">
            Anf. 20 MARIANN YTTERBERG (s) replik:
          </note>
          <u who="mariann_ytterberg_3154fa" xml:id="i-7f8d6995e9e7e60f-3">
            <seg xml:id="i-82800af6e5739736-0">
              Fru talman! Det var väldigt intressant att höra Linnéa Darell
              tala om hur det förhåller sig bakom motionen. Ni begär ju inte
              avslag på förslaget. Men om ni hade kunnat så hade ni begärt avslag
              på det.
            </seg>
            <seg xml:id="i-2f92a7a2d03474d6-0">
              Min fråga är då lite intressant. Förslaget ska börja gälla den
              1 juli. Det omfattar människor som har anställt från den 1 januari.
              Men pengarna kommer inte att trilla ut förrän från den 1 juli,
              och det kommer sedan att gälla under två år. Eftersom ert förslag
              troligen inte hade godtagits av EG-rätten betyder det att det
              inte blir någonting för alla soloföretagare.
            </seg>
            <seg xml:id="i-f507ff6d20656549-0">
              Hur tänker Linnéa Darell gå ut till alla soloföretagare och säga:
              Tyvärr, vi tyckte att sossarna förslag var så dåligt, så vi föreslår
              att inte göra någonting alls. Det blir inte ens nedsättning under
              ett år för den första personen.
            </seg>
          </u>
          <note type="speaker" xml:id="i-d5e752ce82646a68-0">
            Anf. 21 LINNÉA DARELL (fp) replik:
          </note>
          <u who="linnea_darell_51713a" xml:id="i-389855b55774577b-2">
            <seg xml:id="i-e7557489f31c02a5-0">
              Fru talman! Det är inte en beskrivning av verkligheten och den
              hantering vi hade i utskottet. Vi har ett annat förslag som skulle
              ge betydligt bättre möjligheter att långsiktigt anställa.
            </seg>
            <seg xml:id="i-b8afb8547dadf95b-0">
              När det gäller frågan om EG-rätten kollar våra kanslier av sådana
              saker innan man diskuterar och föreslår oss som ledamöter att
              lägga fram förslag. Den frågan är utklarad för vår del. Jag känner
              ingen oro för att våra förslag som nu läggs från alliansen inte
              skulle stämma med EG-rätten.
            </seg>
            <seg xml:id="i-c0509cbcaace3a95-0">
              Jag konstaterar att Mariann inte svarar på min fråga. Jag upprepar
              den därför. Tror Socialdemokraterna på att sänkta kostnader för
              arbetsgivarna leder till fler jobb eller inte?
            </seg>
          </u>
          <note type="speaker" xml:id="i-8c93e07937c03e06-0">
            Anf. 22 MARIANN YTTERBERG (s) replik:
          </note>
          <u who="mariann_ytterberg_3154fa" xml:id="i-7f8d6995e9e7e60f-4">
            <seg xml:id="i-de451695a19d5c39-0">
              Fru talman! Jag ska försöka ha två frågor i minnet. Jag kan börja
              med den sista, eftersom Linnéa upprepar frågan. Ja, jag tror att
              det kan ha effekt. Men jag är inte lika övertygad när det gäller
              EG-rätten. När jag läser lagrådsremissen och alla resonemang runtomkring
              och sedan tittar på ert förslag blir jag tveksam. Det är väldigt
              bra om ni är trygga i den frågan, men jag är det inte.
            </seg>
          </u>
          <note type="speaker" xml:id="i-b4d61123183a105f-0">
            Anf. 23 MARIE ENGSTRÖM (v):
          </note>
          <u who="marie_engstrom_74bdd7" xml:id="i-c78b3808cc5e29c5-0">
            <seg xml:id="i-0e0fe99967d92e6b-0">
              Fru talman! Jag vill inleda med att säga att vi i Vänsterpartiet
              tycker att det är oerhört viktigt att bekämpa arbetslösheten.
              Vi tycker att arbetslösheten i dag är för hög. Det vi debatterar
              i dag i detta betänkande kan vara en av många åtgärder för att
              få fler människor i jobb. Det är viktigt att inleda mitt anförande
              på det sättet.
            </seg>
            <seg xml:id="i-83cfe34a90476c6e-0">
              Mariann Ytterberg har gått igenom detaljerna i förslaget, så
              jag tänker inte göra det. Förslaget har sitt ursprung i en analys
              som Nutek gjorde för något år sedan. Man kom fram till att de
              som inte tidigare hade anställt någon inte var lika benägna att
              göra nyanställningar som företag som redan tidigare hade människor
              anställda.
            </seg>
            <seg xml:id="i-b726e2ade8f78366-0">
              Därför tycker vi att det är viktigt att göra detta försök. Det
              är ändå ett försök, och det ska utvärderas. Faller det väl ut
              får vi då ta ställning till hur vi kan tänka oss att gå vidare.
            </seg>
            <seg xml:id="i-1bf805d0044e1730-0">
              Det är också viktigt att ta fasta på att det är en av flera viktiga
              saker som vi måste göra för att få fler människor i arbete. Det
              handlar om att se det som ett komplement till andra åtgärder som
              vi har gjort för att få ett förbättrat företagande i landet och
              småföretag att vilja anställa fler.
            </seg>
            <seg xml:id="i-b9f465c734c050b6-0">
              Vi har tidigare till exempel reformerat 3:12-regler, och vi har
              tagit bort arvsskatten. Vi vill nu åtgärda delar av lex Uggla-problematiken,
              till exempel. Vi vill jobba vidare med förenklingsarbetet.
            </seg>
            <seg xml:id="i-7165364fd6dc4f22-0">
              Vi har satsat en hel del på forskningsutveckling så att småföretag
              som vill kommersialisera forskningsprojekt också ska kunna få
              ett stöd till detta. Det vi hittills har gjort på det området
              har slagit väldigt väl ut. Vi har fått en väldigt stor efterfrågan
              just på den typen av åtgärder.
            </seg>
            <seg xml:id="i-7468234ec3059f98-0">
              Vänsterpartiet har en reservation i detta betänkande som handlar
              om tidsbegränsade anställningar. Vi vill pröva om man kan använda
              arbetsgivaravgifterna som ett styrmedel för att stimulera tillsvidareanställningar.
              Vi har i dag så många visstidsanställningar. Vi bör försöka se
              över möjligheten att styra över till att få flera tillsvidareanställningar.
            </seg>
            <seg xml:id="i-38458d07e97f6d25-0">
              Fru talman! Jag har lyssnat på debatten från alliansens partier.
              Precis som man säger lade man i går fram en gemensam motion. Förslaget
              innebär delvis sänkta arbetsgivaravgifter i vissa tjänsteföretag.
              Men samtidigt säger alliansens partier här att man står bakom
              alla reservationer i betänkandet och då också reservation 1.
            </seg>
            <seg xml:id="i-e6c24857aaca1f25-0">
              Där står faktiskt att man vill ha en nedsättning av arbetsgivaravgifter
              som ska gälla alla nyanställningar för all verksamhet inom näringslivet.
              Detta ska inte heller vara tidsbegränsat. Något sådant förslag
              lade alliansen inte fram i går i sin gemensamma motion. Man lade
              fram ett förslag som var begränsat till tjänsteföretag. Det var
              ingen av alliansens företrädare som i sina anföranden tog upp
              den frågan.
            </seg>
            <seg xml:id="i-1a6140696f6cfddf-0">
              Jag tolkar det därför som att reservation 1 från alliansens partier
              egentligen inte gäller. Ingen har ju sagt någonting annat, och
              detta förslag finns inte med i alliansens gemensamma motion.
            </seg>
          </u>
          <note xml:id="i-e950b91de43ad53c-0">
            Med detta, fru talman, yrkar jag bifall till reservation 3.
          </note>
          <note type="speaker" xml:id="i-034f9c3e9cc2748c-0">
            Anf. 24 ANNA LILLIEHÖÖK (m) replik:
          </note>
          <u who="anna_lilliehook_3d83e8" xml:id="i-da053eaa76ba7d1c-1">
            <seg xml:id="i-43e6bb95585d2741-0">
              Fru talman! Eftersom Marie Engström ställde en direkt fråga vill
              jag säga att åtminstone jag i mitt anförande mycket nogsamt betonade
              hur viktigt vi i alliansen har tyckt det vara med denna största
              utmaning i svensk politik just nu att skapa fler jobb och få fler
              i arbete.
            </seg>
            <seg xml:id="i-2a9ba032dcb8d6ad-0">
              Vi har hela tiden vidareutvecklat och debatterat olika möjligheter
              för att få fler i arbete. Den kritik som jag ville framföra mot
              majoritetsförslaget var just att man efter ett års tid, eller
              i alla fall ända sedan i höstas, inte har lyckats utveckla förslaget
              på något sätt.
            </seg>
            <seg xml:id="i-2b640d05f11153aa-0">
              Jag skulle vilja ställa en fråga till Marie Engström. Hon talar
              mycket om företagare, men det här är ju en viktig åtgärd för att
              få fler i arbete. Det gäller fler svenskar fler människor som
              står utanför arbetsmarknaden. Jag vill fråga om Marie Engström
              anser att det förslag som majoritetspartierna gemensamt lägger
              fram är ett förslag som kommer att ge fler jobb. I så fall om
              man nu tror att sänkt arbetsgivaravgift skulle ge fler jobb varför
              är man inte beredd att gå vidare och stödja vårt förslag om en
              betydligt bredare sänkning av arbetsgivaravgiften? Det stöter
              dessutom inte på EU-problem därför att det är mycket mer generellt
              utformat.
            </seg>
          </u>
          <note type="speaker" xml:id="i-66ce9fb730df0867-0">
            Anf. 25 MARIE ENGSTRÖM (v) replik:
          </note>
          <u who="marie_engstrom_74bdd7" xml:id="i-c78b3808cc5e29c5-1">
            <seg xml:id="i-71a003ab61f1c3d0-0">
              Fru talman! Det här blir lite komplicerat nu, Anna Lilliehöök,
              eftersom ni uppenbarligen inte står bakom den reservation som
              du hänvisar till, alltså reservation 1. Jag uppfattar det som
              att ni egentligen inte står bakom den, för i så fall skulle ni
              i går när ni väckte er gemensamma alliansmotion också ha tagit
              med det här förslaget. Men det gör ni inte, utan ni lägger fram
              andra förslag.
            </seg>
            <seg xml:id="i-e6385ca62cf263cd-0">
              Det verkar som om Anna Lilliehöök själv inte står bakom reservation
              1, och så ställer hon den frågan till mig! Nej, jag står inte
              bakom den reservationen. Jag står bakom majoritetstexten i betänkandet,
              och det är en avsevärd skillnad.
            </seg>
            <seg xml:id="i-9a14da42808c934f-0">
              Vi menar att det hittills egentligen inte har funnits något belägg
              för att sänkta arbetsgivaravgifter omedelbart leder till nya jobb.
              Det är därför vi gör ett begränsat försök som vi sedan ska utvärdera
              och se om en stimulans av det här slaget kanske kan ge nya jobb
              i soloföretag. Det kan vi inte svara på i dag, men det kan vi
              svara på efter 2007 när vi ska utvärdera förslaget.
            </seg>
          </u>
          <note type="speaker" xml:id="i-5a18911bd8e7a04c-0">
            Anf. 26 ANNA LILLIEHÖÖK (m) replik:
          </note>
          <u who="anna_lilliehook_3d83e8" xml:id="i-da053eaa76ba7d1c-2">
            <seg xml:id="i-2aafb02b3ffae6c0-0">
              Fru talman! Om man nu lägger fram det här förslaget så måste
              man ju ha tilltro till att det ska leda till fler jobb. Det är
              väl inte till enbart för att stötta företagare?
            </seg>
            <seg xml:id="i-9d57bf48bc59f15c-0">
              Jag vill fråga Marie Engström hur man ser på att man från Vänsterns
              sida dessutom lägger fram förslag om att höja arbetsgivaravgiften.
              Tror Marie Engström att detta innebär att det blir fler jobb?
            </seg>
            <seg xml:id="i-7449cf0b02ffbba2-0">
              Min erfarenhet är att visstidsanställningar är ett viktigt smörjmedel
              på arbetsmarknaden. Det är så många kommer in på arbetsmarknaden
              och får ett arbete kanske ett första, ett andra och ett tredje,
              som blir i en annan form.
            </seg>
            <seg xml:id="i-9815e2f050a51f3f-0">
              Jag tror att förslaget är riskfyllt. Det vore intressant att
              höra om Marie Engström tror att det blir fler jobb med högre arbetsgivaravgifter.
            </seg>
          </u>
          <note type="speaker" xml:id="i-7053f18673fba1d5-0">
            Anf. 27 MARIE ENGSTRÖM (v) replik:
          </note>
          <u who="marie_engstrom_74bdd7" xml:id="i-c78b3808cc5e29c5-2">
            <seg xml:id="i-a66272a4cb3fbef8-0">
              Fru talman! I Vänsterpartiet anser vi att trygga anställningar
              är en bra grund för att få fler människor i arbete. Det tycker
              vi är oerhört viktigt.
            </seg>
            <seg xml:id="i-74f9c40392f480dd-0">
              Men jag märker hela tiden hur alliansens företrädare galant försöker
              undvika att ta upp de frågeställningar som jag tar upp. Varför
              stämmer inte era förslag i dag överens med den motion som ni väckte
              i går?
            </seg>
            <seg xml:id="i-9002900512ab53ea-0">
              Faktum är att om man ser till ett netto så vill ni höja arbetsgivaravgifterna
              för företagen. Ni tar ju bort den generella nedsättning som vi
              har i dag på 5 %, som gäller alla företag. Egentligen handlar
              alltså alliansens förslag om att totalt sett höja arbetsgivaravgifterna
              för företagen i det här landet.
            </seg>
          </u>
          <note type="speaker" xml:id="i-f53647fa882c9c54-0">
            Anf. 28 PETER RÅDBERG (mp):
          </note>
          <u who="unknown" xml:id="i-21ace9fb416d6d31-0">
            <seg xml:id="i-e2f4529e4ea039ea-0">
              Fru talman! Att sysselsättningen måste öka i Sverige är väl uppenbart
              efter den här debatten. Jag tror att det kommer att bli den absolut
              viktigaste frågan inför det kommande valet.
            </seg>
            <seg xml:id="i-d69ba34e119fbecb-0">
              Det är alldeles för många människor som står utanför den svenska
              arbetsmarknaden. De sociala effekterna av den höga arbetslösheten
              är väl kända. Det är också dyrt för mindre företag att anställa,
              framför allt för ensamföretagare. Enligt Nutek är det få ensamföretag
              i Sverige som har erfarenhet av att ha haft någon anställd. Endast
              3 % av företagen utan anställda i Sverige har tidigare haft anställd
              personal. De företag som har haft anställda tidigare är mer benägna
              att anställa ytterligare personer.
            </seg>
            <seg xml:id="i-b5bd32c60b0a7891-0">
              En nedsättning av löneskatten för ensamföretag när de anställer
              en person ökar alltså incitamenten hos dessa företag att anställa.
              Nya arbetstillfällen i dessa företag leder till minskad arbetslöshet
              och ökad sysselsättning.
            </seg>
            <seg xml:id="i-a0aff334d0b705de-0">
              Jag kan förstå och även delvis hålla med dem som är kritiska
              till det här och menar att det inte har någon större effekt på
              lång sikt. Men samtidigt är det farligt att dra alla företag över
              en kam. Det här kan för vissa företag vara det som gör att man
              tar just det första steget och vågar anställa en person.
            </seg>
            <seg xml:id="i-eb0a7dad8726efdf-0">
              Jag tror att vi är ganska överens om detta; det hör jag när jag
              lyssnar på alliansen. Det är detta som är knäckfrågan att våga
              anställa den första personen.
            </seg>
            <seg xml:id="i-66561a9b4825d536-0">
              Jag förutsätter att vi kommer att utvärdera förslaget efter ett
              år och sedan gå vidare och se om det var bra eller dåligt och
              vad som kan förbättras.
            </seg>
            <seg xml:id="i-99fa312b57a5ad68-0">
              Men det är klart om vi i Miljöpartiet fick bestämma så skulle
              vi ge bättre villkor för småföretag genom att bland annat sänka
              arbetsgivaravgifterna för just småföretagen. Det är vår kärnfråga,
              som vi kommer att lyfta fram i valet.
            </seg>
            <seg xml:id="i-e6ac52800a377b9c-0">
              Vi har också motionerat om en differentierad och lägre sjukförsäkringsavgift
              för småföretag. Småföretagarna har ofta ett färre antal sjukskrivna
              än vad storföretagen och arbetsgivare inom den offentliga sektorn
              har. Differentierade sjukförsäkringsavgifter skulle kunna utgöra
              ett slags bonus till småföretagen för deras låga antal sjukskrivna
              och en uppmuntran till att ytterligare minska ohälsan.
            </seg>
            <seg xml:id="i-df78e1179a990579-0">
              Vi ser det här förslaget som ett litet men ändå viktigt steg
              för bättre förutsättningar för ensamföretagen att börja anställa.
              Det handlar till syvende och sist om att komma över den tröskel
              som många av er har varit inne på. Hur ska man göra för att stimulera
              företagen till att anställa sin första person?
            </seg>
          </u>
          <note xml:id="i-66cb3bcf5f6f3e94-0">
            Med dessa ord, fru talman, yrkar jag bifall till utskottets förslag
            i betänkandet.
          </note>
          <note xml:id="i-0f5140316d5eb16d-1">
            Överläggningen var härmed avslutad.
          </note>
          <note xml:id="i-575ccfb673588303-0">
            8 § Elektroniskt kungörande i Post- och Inrikes Tidningar
          </note>
          <note xml:id="i-612c35b74dffdc13-2">
            Föredrogs
          </note>
          <note xml:id="i-7d2514b4c22158eb-0">
            Andre vice talmannen konstaterade att ingen talare var anmäld.
          </note>
          <note xml:id="i-cf681c886e07dd20-0">
            9 § Revisorers oberoende och vissa redovisningstjänster, m.m.
          </note>
          <note xml:id="i-612c35b74dffdc13-3">
            Föredrogs
          </note>
          <note xml:id="i-7d2514b4c22158eb-1">
            Andre vice talmannen konstaterade att ingen talare var anmäld.
          </note>
          <note xml:id="i-f0d0d5a8045f5c55-0">
            10 § Strategisk exportkontroll 2005 krigsmateriel och produkter
            med dubbla användningsområden m.m.
          </note>
          <note xml:id="i-612c35b74dffdc13-4">
            Föredrogs
          </note>
          <note type="speaker" xml:id="i-be63acccc1dabedf-0">
            Anf. 29 NINA LUNDSTRÖM (fp):
          </note>
          <u who="nina_lundstrom_3bd8a2" xml:id="i-9dc4db8e439b9625-0">
            <seg xml:id="i-9485d18f1a940d38-0">
              Fru talman! Denna debatt handlar om utrikesutskottets behandling
              av regeringens skrivelse Strategisk exportkontroll 2005 och motioner
              som berör denna skrivelse, vilket innebär krigsmateriel och produkter
              med dubbla användningsområden. Regeringen lämnar i skrivelsen
              en redogörelse för den svenska exportkontrollpolitiken.
            </seg>
            <seg xml:id="i-a6dd954a8eff0a48-0">
              Vi i Folkpartiet har tre reservationer i detta betänkande en
              om demokrati och mänskliga rättigheter, en om bedömning av vissa
              enskilda länder och en om Kina. Jag vill här, fru talman, för
              tids vinnande yrka bifall till endast reservation nr 4 under punkt
              5, men vi står bakom alla Folkpartiets reservationer.
            </seg>
            <seg xml:id="i-6ff3e756fbf2ba66-0">
              Sverige är hitintills ett land i viss mån förskonat från våld.
              Här begås dock dagligen våldsbrott i form av rån, hot och mord.
              Men vår befolkning är inte utsatt för inre väpnade konflikter,
              krig och terrorism till skillnad från många andra länder. Kommer
              fler bomber att smälla, fler vapen att avfyras och vilka är måltavlor?
              Det går att identifiera sig med den rädsla som drabbar människor
              i våldsutsatta länder. Det är en ständig rädsla som de måste leva
              med.
            </seg>
            <seg xml:id="i-ff4209953e9d3a72-0">
              För ett år sedan avtäcktes ett monument i Sverige i Haparanda,
              fru talman. 2 000 människor slöt upp. Det var till minne av de
              krigsbarn som kom till Sverige under andra världskriget. Det var
              ett mycket känslofyllt minne för alla dem som deltog.
            </seg>
            <seg xml:id="i-67e562ab9f0846cb-0">
              Bertrand Russell har uttryckt att vi inte kan lita på att vare
              sig en man, församling eller en nation agerar humant eller tänker
              sunt under påverkan av en stor rädsla.
            </seg>
            <seg xml:id="i-762a87c105763c8a-0">
              Franklin D. Roosevelt sade å andra sidan att the only thing we
              have to fear is fear itself, det vill säga att det enda vi behöver
              vara rädda för är själva rädslan.
            </seg>
            <seg xml:id="i-18a604edaaf6229a-0">
              Fru talman! Vapen i fel händer sprider rädsla. Därför är det
              oerhört viktigt att regelverket för svensk krigsmaterielexport
              fungerar och är restriktivt. En av våra reservationer som avser
              demokrati och de mänskliga rättigheterna berör just vikten av
              att västländer lär av historien och inte samarbetar med diktaturer
              som bryter mot mänskliga rättigheter vad gäller exempelvis vapenexport.
              I stället behöver vi understödja de demokratiska krafter som verkar
              i odemokratiska länder. Vi menar att ett demokratikriterium i
              svensk vapenexport bör införas. Ett sådant kriterium skulle innebära
              att export vägs mot tydliga krav på demokratisk utveckling. Därmed
              förhindras vapenexport till diktaturer.
            </seg>
            <seg xml:id="i-1bbe456ea9af2394-0">
              Jag noterar att utskottet konstaterar att regeringen ska ta ställning
              till Krigsmaterielutredningens förslag i vars direktiv det ingick
              att undersöka konsekvenser av införande av ytterligare kriterier,
              däribland demokratikriterier.
            </seg>
            <seg xml:id="i-95a08704de029dd2-0">
              En annan av våra reservationer i Folkpartiet berör också bedömningen
              av enskilda länder. Sverige har under ett antal års tid importerat
              krismateriel från Vitryssland. Enligt SCB importerades krigsmateriel
              från Vitryssland för ca 300 000 kr så sent som i november 2005.
              Men beloppet är dock oväsentligt. Sverige skänker legitimitet
              åt den vitryska vapenhandeln. På listan över länder som på senare
              tid har köpt vitrysk krigsmateriel återfinns länder som Nordkorea,
              Iran, Irak, Sudan och Angola. Sveriges vapenimport från Vitryssland
              måste ifrågasättas utifrån vår utrikespolitiska målsättning att
              främja mänskliga rättigheter. Den vitryska demokratirörelsen ser
              sin kamp motverkas av agerandet. Sverige har inhandlat vapen för
              ungefär 90 miljoner kronor under perioden 19962003, vilket torde
              ha bidragit till att stärka den vitryska diktaturen.
            </seg>
            <seg xml:id="i-6716610597efd138-0">
              Utskottet anger i betänkandet att den senaste tidens utveckling
              i Vitryssland ger skäl till stor oro. Det gäller inte minst regimens
              hårdhänta linje gentemot den demokratiska oppositionen. Men i
              övrigt hänvisar utskottet till att översyn pågår i Regeringskansliet
              kring frågan om import av krigsmateriel från Vitryssland.
            </seg>
            <seg xml:id="i-4ee84e4e3e55529b-0">
              Fru talman! Den tredje reservationen som Folkpartiet har i betänkandet
              avser Kina. Vi anser att det är ett annat kännetecken på bristfälligt
              agerande och en tendens till undfallenhet gentemot Kina. Planerna
              på att häva EU:s vapenembargo mot Kina var något som vi motsatte
              oss länge, och vi gör det fortfarande så länge Kina inte bidrar
              till en stabil utveckling och en förtroendeskapande relation mellan
              Kina och dess grannar. Vapenembargot mot Kina bör utvärderas i
              perspektivet stabil utveckling för fred och förtroendeskapande
              relationer mellan Kina och dess grannar.
            </seg>
            <seg xml:id="i-488871352c920a5e-0">
              Fru talman! Utskottet noterar att diskussionerna inom EU avstannat
              vad gäller hävdandet av vapenembargot, med anledning av bland
              annat att Kina har antagit en ny lag riktad mot Taiwans självständighetssträvanden,
              den så kallade anti-secession -lagen. Jag var på resa i Asien
              när lagen antogs, och jag kunde konstatera vilka starka reaktioner
              det blev från de omgivande länderna, inte minst Taiwan. Men utskottet
              hyser en förhoppning om att den verktygslåda som syftar till åtgärder
              som ska träda i kraft när vapenembargon hävs gentemot ett land
              ska kunna antas inom en snar framtid. Jag vill här återigen upprepa
              Folkpartiets uppfattning om dessa frågor som berör Kina, nämligen
              att vi anser att det är oerhört viktigt att hävda vapenembargot
              så länge inte övriga villkor har uppfyllts.
            </seg>
            <seg xml:id="i-30ea707b9d7c5ca8-0">
              Fru talman! Är det Russell som har rätt, det vill säga att stor
              rädsla påverkar agerandet och tänkandet? Eller har Franklin D.
              Roosevelt rätt som anser att det enda vi behöver vara rädda för
              är rädslan för själva rädslan? Vi kan ha många olika tolkningar
              om detta, men en sak vet vi: Vapen i fel händer sprider rädsla.
              Därför är det oerhört viktigt att regelverket för svensk krigsmaterielexport
              fungerar och är restriktivt. Demokratikriterier och kampen för
              mänskliga rättigheter måste lyftas fram som en viktig del i ett
              sådant regelverk.
            </seg>
          </u>
          <note xml:id="i-1c45db4c2d1272e3-0">
            I detta anförande instämde Gunnar Andrén (fp).
          </note>
          <note type="speaker" xml:id="i-f14b496626bcc2cd-0">
            Anf. 30 ALICE ÅSTRÖM (v):
          </note>
          <u who="alice_astrom_a6a363" xml:id="i-4a1d99e8f6d7f990-0">
            <seg xml:id="i-2e3fb92faedaed4c-0">
              Fru talman! Vänsterpartiet har i betänkandet ett flertal reservationer,
              men för tids vinnande yrkar jag bifall bara till reservation 6
              och reservation 7.
            </seg>
            <seg xml:id="i-835a045ef0827466-0">
              I dag debatterar vi en skrivelse från regeringen om svensk krigsmaterielexport
              och produkter med dubbla användningsområden en skrivelse som behandlar
              den export som skedde under 2005. Det här är inte bara en skrivelse
              som talar om vad som har hänt, utan det är en skrivelse som tydligt
              beskriver den svenska politiken när det gäller vapenexport.
            </seg>
            <seg xml:id="i-91a59935a829575a-0">
              Under kalla kriget värnade Sverige om sin alliansfrihet och neutralitet.
              För att neutraliteten och alliansfriheten skulle bli trovärdig
              var Sverige tvunget att visa att man var oberoende när det gällde
              produktionen av krigsmateriel. Men att producera krigsmateriel
              i små serier anpassade för ett litet land som Sverige var dyrt.
              För att det inte skulle bli för dyrt fick man producera större
              serier och sälja överskottet på export.
            </seg>
            <seg xml:id="i-cf124a4107d60291-0">
              Under många år höll sig den svenska krigsmaterielexporten på
              en ganska jämn nivå, i snitt ca 3 miljarder kronor om året. Men
              efter Sovjetunionens sammanbrott och kalla krigets slut förändrades
              den svenska säkerhetspolitiska situationen radikalt, och den blev
              förbättrad. Men vi såg ingen förändring när det gällde den svenska
              krigsmaterielexporten. Under hela 90-talet låg den på i genomsnitt
              3 miljarder kronor per år. Egentligen borde den säkerhetspolitiska
              situationen rimligen ha påverkat behovet av krigsmateriel. Men
              något sådant såg vi inte. Snarare har vi sett att den svenska
              krigsmaterielexporten har ökat kraftigt. Under 2003 var det en
              markant ökning och krigsmaterielproduktionen fördubblades.
            </seg>
            <seg xml:id="i-498fe95303f42cd9-0">
              Den har fortsatt att öka kraftigt under de följande åren. År
              2005, som skrivelsen handlar om, var krigsmaterielexporten tre
              gånger så stor som genomsnittet under 90-talet. Värdet av de faktiska
              exportleveranserna av krigsmateriel under 2005 var 8 628 miljoner
              kronor, och det var en ökning på 18 % om man jämför med föregående
              år i löpande priser. Man måste säga att det är en anmärkningsvärd
              ökning, liksom den stora ökningen året innan.
            </seg>
            <seg xml:id="i-a4282172bea279fd-0">
              I skrivelsen säger regeringen att exporten svarade för ungefär
              55 % av försvarsindustrins totala fakturerade försäljning av krigsmateriel
              under året. Det är första gången som exportandelen har nått över
              50 %.
            </seg>
            <seg xml:id="i-77fbd8021deca909-0">
              Detta sker samtidigt som Försvarsberedningen skriver i sin rapport
              En strategi för Sveriges säkerhet , som kom 2006, att ett enskilt
              militärt väpnat angrepp i alla dess former direkt riktat mot Sverige
              bedöms som osannolikt under överskådlig tid. Att exporten nu utgör
              en större del än det motsvarande svenska försvarets behov, i kombination
              med det förändrade säkerhetsläget, visar att verksamheten med
              den svenska krigsmaterielexporten har blivit ett självändamål.
            </seg>
            <seg xml:id="i-c39a8e02be143fb2-0">
              Fru talman! Den i särklass största krigsmaterielimportören av
              svensk krigsmateriel är Sydafrika. År 2005 importerade man krigsmateriel
              från Sverige till ett värde av 1,2 miljarder kronor. Att den är
              så stor beror på att det svenska stödet till apartheidregimen
              förvandlades efter apartheidpolitikens avskaffande till en omfattande
              försäljning av svenska JAS-plan.
            </seg>
            <seg xml:id="i-198bcd3e95184a0d-0">
              Den politik som innebar att man från svensk sida drivit fram
              en så stor import av svenska JAS-plan till Sydafrika borde i dag
              stå i stark kontrast till vad som senare har lagts fram när det
              gäller den svenska utvecklingspolitiken. Men i den svenska utvecklingspolitiken,
              såsom den proklameras i regeringens proposition Gemensamt ansvar:
              Sveriges politik för global utveckling , slår man fast att det
              ska finnas en samstämmighet när det gäller målinriktningen på
              olika politikområden, att handelspolitiken inte ska strida mot
              den svenska biståndspolitiken.
            </seg>
            <seg xml:id="i-25e3cb2c093103ba-0">
              I Sydafrikas fall tycker vi i Vänsterpartiet att det är uppenbart
              att denna kraftiga export av krigsmateriel till Sydafrika strider
              mot den svenska utvecklingspolitiken. Vänsterpartiet anser att
              en svensk krigsmaterielexportpolitik ska överensstämma med den
              svenska utvecklingspolitiken.
            </seg>
            <seg xml:id="i-ca5f06db1f4014dd-0">
              Fru talman! När det gäller frågan om samstämmiga regler för import
              och export av krigsmateriel, som Nina från Folkpartiet tog upp
              här tidigare, omfattas inte importen av krigsmateriel av samma
              regelverk som exporten. Då har man inte ens de strikta kriterierna,
              som jag riktar kritik mot, i samma utsträckning.
            </seg>
            <seg xml:id="i-cc14b530aac6a5e2-0">
              Sverige har ett militärt samarbete med diktaturer som kränker
              de mänskliga rättigheterna, samtidigt som vi har ett förbud mot
              att exportera krigsmateriel till dessa länder.
            </seg>
            <seg xml:id="i-70c11609330f88ed-0">
              Ett exempel är Vitryssland. Sverige köpte under 19962003 vapen
              från Vitryssland till ett värde av minst 90 miljoner kronor. Det
              stärker givetvis den vitryska diktaturen. Det går stick i stäv
              med den svenska utrikespolitiken, att sträva efter att främja
              mänskliga rättigheter i världen.
            </seg>
            <seg xml:id="i-02e95aac1103e39d-0">
              Majoriteten säger att frågan utreds och bereds. Men vi ser också
              att den här handeln fortsätter under tiden som det bereds, och
              det finns all anledning att vidta snabba åtgärder för att inte
              stärka diktaturer runtomkring i världen med ett militärt samarbete.
            </seg>
            <seg xml:id="i-e9885c375916a2b7-0">
              Fru talman! Ytterligare en punkt där man tydligt ser bristerna
              i den svenska krigsmaterielexportpolitiken är export till krigförande
              länder. För fyra år sedan intervenerade USA tillsammans med ett
              antal allierade länder i Afghanistan. För tre år sedan anföll
              en ny allians med USA i spetsen Irak. Båda dessa interventioner
              skedde utan mandat från FN:s säkerhetsråd. Båda dessa militära
              ingripanden var ett folkrättsbrott.
            </seg>
            <seg xml:id="i-46e64fc90dc527e9-0">
              När det gäller alliansens ingripande i Afghanistan intog FN:s
              säkerhetsråd en ståndpunkt som alliansen sedan har tolkat som
              att ingripandet i Afghanistan kunde uppfattas som en akt av självförsvar.
              Men Sveriges dåvarande utrikesminister Anna Lindh ansåg dock att
              denna tolkning var felaktig. Nu har fyra år gått, och USA och
              dess allierade finns kvar i Afghanistan. Och kriget i Irak pågår
              ständigt varje dag.
            </seg>
            <seg xml:id="i-cff02a80e766632c-0">
              Sverige exporterar krigsmateriel till 16 av de stater som deltar
              i Irakkriget, trots att man kan läsa följande i de svenska riktlinjerna:
            </seg>
            <seg xml:id="i-c84cbf5b11820d7e-0">
              Tillstånd till utförsel av krigsmateriel för strid, eller till
              annan utlandssamverkan som avser krigsmateriel för strid eller
              övrig krigsmateriel, bör inte beviljas om det avser stat som befinner
              sig i väpnad konflikt med annan stat, oavsett om krigsförklaring
              har avgetts eller ej, stat som är invecklad i internationell konflikt
              som kan befaras leda till väpnad konflikt eller stat som har inre
              väpnade oroligheter.
            </seg>
            <seg xml:id="i-bf80704e94144ba7-0">
              Det råder egentligen ingen tvekan om att USA och de 16 stater
              som deltar i Irakkriget befinner sig i en väpnad konflikt. Men
              Sverige exporterar vapen, och tillsammans uppgår värdet av den
              svenska krigsmaterielexporten till dessa länder år 2005 till 2
              557,7 miljoner kronor. Det utgör 29,6 % av Sveriges totala krigsmaterielexport.
            </seg>
            <seg xml:id="i-037b7024bb5c08f0-0">
              Det här visar att det svenska regelverket i dag kringgås. En
              av orsakerna till det är grunden för dessa två viktiga stadgar,
              att inte exportera krigsmateriel till krigförande länder, konflikthärdar
              och länder där det begås brott mot mänskliga rättigheter, att
              det i de svenska riktlinjerna ingår en inledande paragraf som
              uppenbarligen anses överordnad och gör alla andra stadganden betydelselösa.
              Det är att man kan medge sådan utförsel eller samverkan om den
              bedöms erforderlig för att tillgodose det svenska försvarets behov
              av materiel eller kunnande eller i övrigt är säkerhetspolitiskt
              önskvärd och om den inte står i strid med principerna och målen
              för Sveriges utrikespolitik.
            </seg>
            <seg xml:id="i-66a4a343f1528910-0">
              Fru talman! Jag ska bara, när det gäller frågan om att stå i
              strid med svensk utrikespolitik, citera ur regeringens utrikespolitiska
              deklaration, som kom den 15 februari 2006. Där säger regeringen
              följande: Dagens globaliserade värld skapar nya hot och möjligheter.
              Regeringens utrikespolitik tar sin utgångspunkt i insikten att
              säkerhet, utveckling och mänskliga rättigheter är varandras förutsättningar
              och ömsesidigt förstärkande. Dessutom säger vår dåvarande utrikesminister:
              Vår politik för mänskliga rättigheter och folkrätt genomsyrar
              hela vår utrikespolitik.
            </seg>
            <seg xml:id="i-6e4272ca05493b09-0">
              Min fråga till Socialdemokraterna är: Står inte denna krigsmaterielexport
              i strid med principerna och målen för svensk utrikespolitik? Då
              vet jag inte hur man ska kunna tolka detta.
            </seg>
            <seg xml:id="i-f21dc909ea9218c2-0">
              Därför kräver Vänsterpartiet en ny utredning om svensk krigsmaterielexport,
              som i stället för att betona näringspolitiska aspekter betonar
              vikten av en restriktiv krigsmaterielexport, MR-perspektiv och
              internationella säkerhetspolitiska aspekter.
            </seg>
            <seg xml:id="i-539e7cf55aa86f0e-0">
              Fru talman! Jag ser att jag har dragit över min talartid, men
              jag vill ändå avslutningsvis beröra frågan om Israel, som vi också
              har en reservation om.
            </seg>
            <seg xml:id="i-0a43fffbc958ce3f-0">
              Det finns ett utvecklat vapensamarbete med Israel, som är en
              av de största vapenexportörerna i världen den femte största vapenexportören.
              Sverige har ett aktivt samarbete med Israel. Vi anser att alla
              typer av militärt samarbete import och export av krigsmateriel,
              utplacering av militärattachéer, forskningsmässigt eller kommersiellt
              militärutbyte med Israel måste anses vara otillständigt och upphöra.
            </seg>
            <seg xml:id="i-50441795967cd7e0-0">
              Israel följer inte FN-resolutionen. Israel har kärnvapen. Israel
              har inte skrivit på icke-spridningsavtalet. Snarare fängslade
              man den man som avslöjade Israels kärnvapen i 18 år, och han har
              fortfarande inte tillåtelse att lämna Israel som en fri man i
              dag. Därför bör Sverige inte ha något militärt samarbete med Israel.
            </seg>
          </u>
          <note xml:id="i-512e7e4ab0beb543-0">
            Med det här, fru talman, yrkar jag återigen bifall till reservationerna
            6 och 7.
          </note>
          <note type="speaker" xml:id="i-e6bd6577f370d6c5-0">
            Anf. 31 LOTTA HEDSTRÖM (mp):
          </note>
          <u who="lotta_hedstrom_01417a" next="cont" xml:id="i-64846e3dc0da40de-0">
            <seg xml:id="i-bc6521f440da5b68-0">
              Fru talman! Först ska jag berätta att jag dagen till ära har
              min jacka som jag köpte i ett afghanskt flyktingläger i Pakistan
              2002. Både den och jag är nu inne på vår femte utrikesminister
              i Sverige som har samma budskap. Jag har dock ett annat budskap.
            </seg>
            <seg xml:id="i-bbc847ff272be989-0">
              Jag ska börja med att läsa ur Kristna Fredsrörelsens nyhetsbrev
              från april i år. Där har de några rader av den persiske 1200-talspoeten
              Saadi: Mänskligheten är en enda varelse, skapad ur en juvel. Om
              en medlem blir slagen måste alla känna det. Bara den som bryr
              sig om andras smärta kan i sanning kallas mänsklig.
            </seg>
            <seg xml:id="i-74ff958008a38779-0">
              Vänner och åhörare! Konungariket Sveriges förhållningssätt till
              vapen och det lidande som vapen skapar blir stadigt alltmer omänskligt.
              Vår svenska vapenexport ökar stadigt i vinst och i volym och som
              om det inte skulle vara nog är, trots koderna, köparländerna numera
              allt oftare krigförande, förtrycker sin egen befolkning eller
              så fattiga att det framstår som direkt stötande att deras regering
              rustar i stället för att föda. Hallå! Det var inte så här det
              var tänkt.
            </seg>
            <seg xml:id="i-51c5ef99f0f39962-0">
              Den här mandatperiodens sista debatt om den stora mjölkkossa
              för statsinkomsterna som granatgeväret Carl Gustaf, pansarskottet
              AT 4 och alla så kallade följdleveranser av ammunition, kikarsikten,
              mörkerutrustning, radarprylar etcetera är är viktig. För vem kan
              förklara och vem kan försvara omoralen? Vem kan med logik argumentera
              för att det ska fortsätta att vara så här? Inte Miljöpartiet i
              alla fall, fru talman.
            </seg>
            <seg xml:id="i-0a6b000186715567-0">
              Låt mig, innan jag går vidare på några viktiga särdrag i den
              nu rådande svenska officiella praxisen, fortsätta där jag började,
              i fredsopinionen. Alla som rör sig i det här huset kan hämta en
              mycket lättläst och mycket informativ broschyr som ligger gratis
              till utdelning i källaren. I den beskriver Kristna Fredsrörelsen,
              denna gång tillsammans med Svenska Freds, Diakonia och Amnesty,
              helt riktigt hur svensk restriktiv policy är allvarligt hotad,
              precis som Alice Åström nyss beskrev det. En exportorienterad
              praxis har fått fäste, säger de, och bättre kan det inte sammanfattas.
              De ser, de kollar upp, de reagerar.
            </seg>
            <seg xml:id="i-172c9bce8329728a-0">
              Likadant gör Sveriges fredsråd, en annan organisation som i sig
              samlar många fredsorganisationer med olika profil. De vill också
              samla alla de vanliga människor och de föreningar som känner sig
              vilsna i en alltmer krigisk värld till utbildning för att bli
              trovärdiga fredsarbetare. De här människorna är många jag försäkrar
              er och de vill, precis som jag och Miljöpartiet, omvandla frustrationen
              över vilka krafter som tillåts styra i dag till en konstruktiv
              handling för en sann fredskultur, där att vara människa innebär
              att inte dominera, inte döda eller tjäna pengar på andra utan
              att hjälpas åt, att ta hand om varandra. Så enkelt är det i grund
              och botten.
            </seg>
            <seg xml:id="i-14bf9a9c2af0f04e-0">
              I början av sommaren i år kommer det att samlas tusentals av
              de här fredsvännerna i Vancouver på det stora Peace Forum som
              hålls där, och i slutet av sommaren kommer säkert lika många att
              samlas i Hiroshima och Nagasaki ni vet vad det är för orter. Min
              personliga förhoppning är att kunna komma dit och föra stafettpinnen
              vidare till alla de vanliga svenskar som insett och tröttnat på
              dubbelmoralen och falskheten i vårt förhållningssätt men också
              och inte minst till kommande riksdagsledamöter. Över tusen städer
              i världen och parlamentariker har undertecknat Mayors for Peace-uppropet,
              även vissa svenskar, nämligen de som inser att man visst som kommunalråd
              både kan och bör ta ställning för fred och inte fega bakom att
              man inte får bedriva utrikespolitik på kommunal nivå. Om vi inte
              bedriver fredsarbete på alla nivåer, mina vänner, har vi inga
              nivåer kvar.
            </seg>
            <seg xml:id="i-92bcf48ac1cbfad5-0">
              Jag menar att den här opinionen inte bara är stor och frustrerad.
              Den kommer också inom en mycket snar framtid att bryta fram och
              bli mer synlig, troligen redan i valrörelsen. Då gäller det för
              Sverige att ha tvättat sin byk. För valet ligger ju formellt och
              faktiskt i den här kammaren, bland de här i rummet närvarande
              politikerna. Vi kan skriva på Mayors for Peace innan den 12 maj
              och visa att trycket underifrån på regeringar och på vapenindustrin
              ökar. Det här finns på din mejl, kära kollega. Vi allihopa kan
              också rösta rätt och trycka rätt i eftermiddag i voteringen. För
              en skrivelse per år räcker inte. En PGU, det vill säga en finfin
              politik för global utveckling på pappret men som motverkas av
              vapenmångleri, duger inte alls, inte i någons ögon. Åtminstone
              bör man korsvis redovisa i de här två skrivelserna, PGU-skrivelsen
              och krigsmaterielexportskrivelsen, varje år hur vapenexporten
              och global utveckling för hållbarhet i världen påverkar varandra.
            </seg>
            <seg xml:id="i-c54b739bdfe0e456-0">
              Vi måste inte bara behålla, stärka och sprida de restriktiva
              principer som vi har haft utan även se till att minska totalvolymen
              av produktion och försäljning. Vi kan inte bara tala fred och
              utveckling. Vi måste också nu i handling avskaffa det som allra
              mest hotar all fred och utveckling, nämligen vapen.
            </seg>
          </u>
          <note xml:id="i-59834175bd10c572-0">
            Så, fru talman, jag yrkar bifall till reservation 1 och framtagande
            av en universell arms trade treaty .
          </note>
          <u who="lotta_hedstrom_01417a" prev="cont" xml:id="i-ad564b24adbc5545-0">
            <seg xml:id="i-25f413f73323694b-0">
              I sommar och inför valet kommer säkerligen återigen kraven på
              en kärnvapenfri zon i Europa att resas. 480 amerikanska stridsspetsar,
              förutom de franska och engelska, finns i Europa. Vi bör följa
              den nya progressiva norska regeringens exempel och kräva att de
              dras tillbaka och att USA, som vill att Iran inte ska ta fram
              kärnvapen, åtminstone själva följer sina åligganden i NPT, alltså
              kärnvapennedrustningsavtalets artikel 6, och verkligen avrustar.
              Det landet, som för andra gången hotar ett annat land med att
              ta till kärnvapen för att förhindra dem att skaffa kärnvapen eller
              massförstörelsevapen, är helt enkelt inte trovärdigt.
            </seg>
            <seg xml:id="i-608e38d970f76e4f-0">
              Irak var det första, och där krigar USA och Storbritannien jo,
              det gör de, för dem som inte tror det och en handfull till. Till
              de länderna har det moraliska Sverige sänt vapen.
            </seg>
            <seg xml:id="i-e639f7289f4bc5ae-0">
              Det är extremt viktigt att åtminstone återgå till en ordning
              där vi noga mönstrar ut krigförande säljare och köpare som Israel
              och USA, odemokratiska säljare som Vitryssland liksom förföljare
              av sin egen befolkning som Kina från vår samarbetslista.
            </seg>
            <seg xml:id="i-3bb87752de50eec7-0">
              Vi ska inte heller införa något så kallat materialspecifikt förhållningssätt.
              På politiska är det ett fikonspråksord för att dölja att pengar
              och vinst är viktigare än moral. Krututredningen, där detta förordades,
              ligger nu på Försvarsdepartementets hylla, men den kommer att
              dammas av var så säkra så fort valet är över. Mina damer och herrar!
              Jag litar i det här fallet faktiskt lika lite på en fyrpartiregering
              av högersnitt som jag gör på en socialdemokratiskt dominerad regering.
            </seg>
            <seg xml:id="i-937d100ad9ce2046-0">
              Det är vi här inne, i den här salen, som lägger fast politiken.
              Vi delegerar det här ansvaret till regeringen, och regeringen
              delegerar ganska fegt det mesta till ett anonymt organ som med
              löpandebandsprincip mer och mer beviljar export till alltmer tvivelaktiga
              mottagare.
            </seg>
            <seg xml:id="i-a3962f8caae9b7bb-0">
              Avslutningsvis, fru talman: Vi brukar alltför mycket krydda våra
              anföranden här i kammaren med siffror för att verka trovärdiga.
              En del av dem är dock värda att lägga på minnet. Sverige till
              exempel ned- och omrustar för blygsamma 3 miljarder i en militär
              budget på 43 miljarder, men vi tar hem förtjänst på vapenförsäljning
              på över 7 miljarder. Och det rustas för 7 000 miljarder kronor
              per år i världen. Det ger 7 000 miljarder dollar på tio år. På
              samma tid, tio år, behövs det för att uppfylla millenieplanens
              mål för utveckling i världen 189 miljarder dollar enligt FN. Om
              vi avrundar det uppåt för säkerhets skull och låter proportionerna
              bli kvar i minnet blir siffrorna 200 för utveckling mot 7 000
              för rustning, det vill säga 2 mot 70. Det här, fru talman, är
              det som är felet med världen.
            </seg>
          </u>
          <note xml:id="i-f08e63d617f559a6-0">
            Därför, fru talman, yrkar jag också bifall till reservationerna
            8, 9 och 10.
          </note>
          <note type="speaker" xml:id="i-fe934f6cae1243cd-0">
            Anf. 32 TUVE SKÅNBERG (kd):
          </note>
          <u who="tuve_skanberg_14bfab" xml:id="i-88a0f810b0fe862f-0">
            <seg xml:id="i-a860e022fcc8b6b5-0">
              Herr talman! Jag vill ge föregående talare rätt i att det verkligen
              finns en moralisk dimension i vapenexporten. Kristdemokraterna
              ställer sig bakom tanken på en restriktiv vapenexport, och därför
              har vi också i reservation 2 lyft upp den moraliska och etiska
              dimensionen. Vi anför att vi eftersträvar en ökad harmonisering
              av reglerna för krigsmaterielexport som ett led i att tillföra
              EU:s utrikespolitik en tydligare moralisk dimension. Vi måste
              sätta in vapenexporten i ett större sammanhang, och EU är det
              sammanhang som vi samarbetar inom och där vi också har ett delansvar
              att lyfta fram den etiska och moraliska dimensionen.
            </seg>
            <seg xml:id="i-c1fdb49cfd0ccfb6-0">
              Sedan måste jag, herr talman, i det att jag yrkar bifall till
              reservation 10, lyfta fram frågan om Kina. Jag lyssnade noga,
              men jag hörde inte Vänsterpartiets Alice Åström fördöma en tänkt
              framtida vapenexport till Kina. Hon får gärna kommentera det igen,
              men hon är faktiskt inte med på reservation 10 som Folkpartiet,
              Kristdemokraterna och Miljöpartiet har ställt sig bakom.
            </seg>
            <seg xml:id="i-760c3685522152c5-0">
              Av alla exempel som vi har talat om när det gäller vapenexport
              till mer eller mindre lämpliga länder torde väl Kina vara det
              allra tydligaste exemplet. Kina hotar, avrättar och för delvis
              krig mot sin egen befolkning, såsom tidigare nämndes. Ett slående
              exempel är det ständiga hot som Taiwan lever under minsta lilla
              darrning på manschetten från ledningen i Taiwan och det drar ut
              kryssare och bestyckade fartyg runtom Taiwans kust.
            </seg>
            <seg xml:id="i-9b6a6811147035b0-0">
              Det har funnits alltför många tillfällen när Sverige med undfallenhet
              och anpassningspolitik har sett på Kina och Kinas vapenbruk. Det
              gäller inte bara Sveriges regering utan också vissa av EU:s medlemsstater.
            </seg>
            <seg xml:id="i-ecfc14d6a4dac70a-0">
              Ett sådant exempel är denna undfallenhet inför planerna på att
              häva EU:s vapenembargo mot Kina. Vi kristdemokrater menar att
              det är viktigt att detta vapenembargo finns kvar, men Socialdemokraterna
              och regeringen valde att gå på EU:s inslagna väg. Vi hade en annan
              uppfattning när frågan hamnade på riksdagens bord. Att häva EU:s
              vapenembargo mot Kina är otänkbart för oss så länge landet inte
              tydligt bidrar till en stabil utveckling för fred och förtroendeskapande
              relationer mellan Kina och dess grannar, inte minst exempelvis
              Indien och Taiwan eller över huvud taget runt dess kuster. Vi
              anser att vapenembargot mot Kina ska utvärderas i perspektivet
              ökad stabil utveckling för fred och förtroendeskapande relationer
              mellan Kina och dess grannar.
            </seg>
          </u>
          <note type="speaker" xml:id="i-8c2c3339b09f997f-0">
            Anf. 33 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-4a1d99e8f6d7f990-1">
            <seg xml:id="i-cfdceb832164827b-0">
              Herr talman! Jag begärde replik just på grund av frågan om Kina.
              Jag delar reservationens uppfattning när det gäller Kina. Vi var
              också aktiva i den debatt och diskussion som föregick det EU-beslut
              som sedan Socialdemokraterna och Moderaterna ställde upp bakom.
              Jag har inga problem med att stödja den reservationen.
            </seg>
            <seg xml:id="i-3aa097c328f6099b-0">
              Anledningen till att jag inte står med på reservationen och där
              har jag egentligen en fråga till Kristdemokraterna är att jag
              ansåg att reservation 4 också innefattar Kina. Den innefattar
              alla diktaturer.
            </seg>
            <seg xml:id="i-bef746210efa4e87-0">
              Reservationen lyder: Det är betydelsefullt att västländer lär
              av historien och inte samarbetar med diktaturer som bryter mot
              mänskliga rättigheter vad gäller exempelvis vapenexport. I stället
              bör vi understödja de demokratiska krafter som verkar i odemokratiska
              länder.
            </seg>
            <seg xml:id="i-41c5429989deace0-0">
              Vi menar att ett demokratikriterium i svensk vapenexport bör
              införas. Ett sådant kriterium skulle innebära att export vägs
              mot tydliga krav på demokratisk utveckling. Därmed förhindras
              vapenexport till diktaturer.
            </seg>
            <seg xml:id="i-bf64c04fc678b883-0">
              Jag anser att Kina är en diktatur. Det finns ett flertal andra
              sådana länder som Sverige också har vapenexport till, exempelvis
              Saudiarabien. Jag ansåg att denna reservation tog ett helhetsgrepp
              på frågan, inte bara såg till Kinafrågan utan tog helheten. Men
              det innebär att jag i grund och botten stöder reservationen om
              Kina.
            </seg>
          </u>
          <note type="speaker" xml:id="i-abd617932daef82a-0">
            Anf. 34 TUVE SKÅNBERG (kd) replik:
          </note>
          <u who="tuve_skanberg_14bfab" xml:id="i-88a0f810b0fe862f-1">
            <seg xml:id="i-daf8618133ccd46b-0">
              Herr talman! Det ligger frestande nära att bli retorisk. Det
              ska jag inte bli, utan i stället välkomnar jag denna precisering.
              Varje partis företrädare har ju tolkningsföreträde när det gäller
              hur ens ställningstagande ska uppfattas, och det är verkligen
              klargörande när Alice Åström nu säger att hon och därmed också
              hennes parti uppfattar Kina som en diktatur som bryter mot mänskliga
              rättigheter. Det kunde ha sagts tydligare. Det kunde också ha
              gjorts genom att hon hade tillfogat Vänsterpartiets beteckning
              under reservation 10. I stället noterar jag med tillfredsställelse
              att hon nu klargör det som inte blev klart i texten och förväntar
              mig också att hon och hennes partikamrater kommer att stödja reservation
              10, som jag har yrkat bifall till och kommer att föra till votering.
            </seg>
          </u>
          <note type="speaker" xml:id="i-13d456a97730c15d-0">
            Anf. 35 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-4a1d99e8f6d7f990-2">
            <seg xml:id="i-ed2698ccd54da5c2-0">
              Herr talman! Och jag önskar då att också Kristdemokraterna skulle
              kunna stå med på den reservation som Vänsterpartiet, Folkpartiet
              och Miljöpartiet har om ett demokratikriterium, så att vi inte
              bara diskuterar enskilda länder utan har den grundläggande principen
              om demokrati och mänskliga rättigheter när det gäller vapenexport.
              Precis som jag sade tidigare finns det andra länder, till exempel
              Saudiarabien, som vi också har export till. Detta borde vara grundläggande.
              Vi skulle inte hamna i en sådan debatt och diskussion som Sverige
              hamnade i när det gällde hävandet av vapenembargot mot Kina om
              Sverige hade en grundläggande politik där detta gjordes omöjligt
              mot alla länder.
            </seg>
            <seg xml:id="i-a017cbd7786262c9-0">
              Men jag stöder definitivt också den ståndpunkt som finns i reservationen:
              Ett hävande av vapenembargot mot Kina är ingenting som Sverige
              ska agera för eller delta i.
            </seg>
          </u>
          <note type="speaker" xml:id="i-61762e98d0d61432-0">
            Anf. 36 VERONICA PALM (s):
          </note>
          <u who="veronica_palm_2b8f6b" xml:id="i-e8a8121a61bc2488-0">
            <seg xml:id="i-34f5bcf3d6aab420-0">
              Herr talman! Först vill jag å Kent Härstedts vägnar be om ursäkt
              för att han inte hade möjlighet att vara här i dag. Han är ju
              den som för Socialdemokraterna i utrikesutskottet företrädesvis
              arbetar med exportkontroll och de här frågorna. Jag ska dock göra
              mitt bästa för att vara en god socialdemokratisk företrädare här
              i kammaren i dag.
            </seg>
            <seg xml:id="i-544b78494918bb03-0">
              Jag vill börja med att säga, herr talman, att världen förändras.
              Världen har förändrats ganska snabbt de senaste tio åren, och
              för Sveriges del väldigt mycket. Jag återkommer till det senare.
            </seg>
            <seg xml:id="i-3d77438974f0a78d-0">
              En av de viktigaste delarna i svensk utrikespolitik är att arbeta
              för fred och säkerhet, eftersom fred och säkerhet är så starkt
              sammanlänkade med respekt för mänskliga rättigheter, demokratisk
              utveckling samt fattigdomsbekämpning och utveckling. Därför är
              nedrustning och icke-spridning viktiga frågor i svensk säkerhetspolitik,
              och därför finns de alltid med på agendan.
            </seg>
            <seg xml:id="i-f705ec6adbce8beb-0">
              I det historiska perspektivet har man i svensk säkerhetspolitik
              gjort bedömningen att det behövs en vapenproduktion Alice redogjorde
              tydligt för det tidigare och att denna krävde en vapenexport för
              att kunna finansieras i ett litet och alliansfritt land som Sverige.
              I grunden är all vapenexport, eller all export av sådan materiel
              vi diskuterar i dag, förbjuden. Det görs dock undantag, och dessa
              regleras i lag och i praxis som är utvecklad utifrån lagen. Det
              görs av ISP och i förlängningen av Exportkontrollrådet. Och jag
              tycker att det är viktigt att det inte är i den här kammaren utifrån
              en dag-från-dag-känsla som vi kan förändra den svenska krigsmaterielpolitiken.
              Det ska finnas en bas i den som är lagreglerad. Dessutom är det
              ett myndighetsutövande.
            </seg>
            <seg xml:id="i-03462c2715792e1b-0">
              För att komma till kontentan av att världen förändras vill jag
              peka på att Krututredningen kom för i dag ett par år sedan. Den
              har remissbehandlats. Den har legat och dammat ett tag, som Lotta
              Hedström uttryckte det. Det förbereds en lagrådsremiss på Regeringskansliet.
              Och jag ser verkligen fram emot det, för en av de viktigaste sakerna
              som har skett under den här tiden, när Krututredningen har valsat
              runt, är att vi har fattat beslut om en politik för global utveckling.
              Den ställer andra krav på hur svensk vapenexport ska fungera.
            </seg>
            <seg xml:id="i-c877c58cba5494ae-0">
              Jag ser verkligen fram emot att det kommer en lagrådsremiss så
              att vi får möjlighet att i kammaren diskutera hur vi vill att
              den framtida vapenexportlagstiftningen ska se ut. Det vi diskuterar
              i dag är ju en skrivelse från regeringen om hur exporten såg ut
              det gångna året.
            </seg>
            <seg xml:id="i-d23363369a3fe1ce-0">
              Då vill jag bara erinra kammaren om att det i skrivelsen står
              väldigt tydligt att utskottet pekar på vikten av att koordineringen
              när det gäller PGU och vapenexporten bör tydliggöras liksom att
              vi i de framtida skrivelserna om exportkontroll också vill se
              hänvisningar till hur detta är koordinerat med en politik för
              global utveckling.
            </seg>
            <seg xml:id="i-feaf4a4a72ff10c5-0">
              Avslutningsvis vill jag säga att det behövs en ny lagstiftning.
              Världen är förändrad. Det pågår ett arbete. Det är viktigt att
              det finns ett myndighetsutövande i den här politiken.
            </seg>
          </u>
          <note xml:id="i-d195218ae2f05ee9-0">
            Med de orden, herr talman, vill jag yrka bifall till förslagen
            i betänkandet och avslag på samtliga reservationer.
          </note>
          <note type="speaker" xml:id="i-59db08af231df82c-0">
            Anf. 37 LOTTA HEDSTRÖM (mp) replik:
          </note>
          <u who="lotta_hedstrom_01417a" xml:id="i-3b009e4ae4179cc5-0">
            <seg xml:id="i-fff1a0bf1fe7b3e2-0">
              Herr talman! Jag ska inte tacka Veronica, men det är i alla fall
              bra att ha någon att diskutera med, särskilt nu när det blir val.
              Jag har tre korta och tydliga frågor som jag skulle vilja veta
              hur just du, Veronica, som jag vet bryr dig om både fred och utveckling,
              tänker klara diskussionen om under valrörelsen.
            </seg>
            <seg xml:id="i-df4064cf784226a3-0">
              Det första du var inne på var just hur man motiverar Sveriges
              vapenexport. Där tycker jag att du, regeringen och socialdemokratin
              har ett väldigt dubbelt språk. Är det så att vår vapenexport ska
              finnas därför att vi är alliansfria och därför måste ha våra egna
              vapen, så som det alltid har låtit? Samtidigt värnar ni väldigt
              noga samarbetet med de Natoklubbar som vi är med i, där kompatibiliteten
              med Natos vapensystem är väldigt viktig och väldigt motiverad.
              Ni värnar de allianser vi har med det europeiska vapensamarbetet
              också, Försvarsbyrån och annat. Vad är det som motiverar att vi
              har de här två? De står emot varandra. Vilken är viktigast? Det
              är den första frågan.
            </seg>
            <seg xml:id="i-82288e306fa43766-0">
              Den andra frågan är något mindre men principiellt viktig. Ska
              det vara politisk styrning eller ska det vara, som du uttryckte
              det på slutet, en myndighetsorganisation, myndighetsutövning?
              Regeringen delegerar alltfler principiella, nya typer av beslut
              och fattar inte dem själv. Ska vi styra vapenexporten politiskt
              eller ska vi låta tjänstemän med kanske täta allianser till försvarsindustrin
              styra utvecklingen, så som har skett de senaste fyra åren?
            </seg>
            <seg xml:id="i-fa650e73f019350e-0">
              Den sista korta frågan gäller Krututredningen, som du nämnde,
              och som, som sagt, ligger och dammar. Ska jag tolka dig så att
              du tycker att det behövs en ny utredning med nya direktiv i en
              förändrad omvärld behövs nya riktlinjer, sade du eller kommer
              socialdemokratin att anta de riktlinjer som Krut har skissat på?
            </seg>
          </u>
          <note type="speaker" xml:id="i-28dcfe04531f26bb-0">
            Anf. 38 VERONICA PALM (s) replik:
          </note>
          <u who="veronica_palm_2b8f6b" xml:id="i-e8a8121a61bc2488-1">
            <seg xml:id="i-b41743b4bd2dc637-0">
              Herr talman! När det gäller motiven är det inte enkelt. Jag skulle
              ljuga om jag sade att det var enkelt. Världen var lättare att
              förstå när det var svart och vitt och man var snäll och liten
              i mitten. Så såg världen ut när jag växte upp. Men så är det inte
              i dag.
            </seg>
            <seg xml:id="i-d97d25b1bea6ab86-0">
              Vi är fortsatt alliansfria. Vi har fortsatt väpnade styrkor och
              ett militärt försvar. Vi har lagt om försvarspolitiken på så sätt
              att vi företrädesvis vill använda vårt krut och våra kulor, våra
              män och kvinnor till att ute i världen arbeta under ett FN-mandat
              i fredsskapande och fredsbevarande operationer. Då krävs det att
              vi också har vapen. Då krävs en vapenindustri. Men det krävs också
              att man kan synka de här vapnen med andra som deltar i dessa operationer
              under FN-mandat. Jag ser inte de motpoler som Lotta målar upp.
              Sverige är ett alliansfritt land. Vi bestämmer själva hur vi vill
              agera, när vi vill agera. Vi gör det aldrig utan ett FN-mandat.
              Men vi gör det gärna tillsammans med andra, därför att vi tror
              att världen blir bättre om fredligt inriktade demokratiska stater
              samarbetar för att skapa fred och säkerhet i världen. Det var
              den första frågan.
            </seg>
            <seg xml:id="i-21eefbaa95c00e11-0">
              På frågan om politisk styrning kan jag svara: Ja, jag tycker
              att det är viktigt med politisk styrning, men inte en dag-från-dag-styrning
              där man i den här kammaren förändrar lagstiftningen dag från dag.
              Det måste finnas en långsiktighet och en tydlighet i politiken.
              Därför är det viktigt att Inspektionen för strategiska produkter
              fattar besluten, men också att de i särskilt problematiska ärenden
              kan fattas av Exportkontrollrådet där det sitter politiker från
              samtliga riksdagspartier.
            </seg>
            <seg xml:id="i-3906e1c8bcadc9ec-0">
              När det gäller utredningen är svaret nej. Jag tycker inte att
              det behövs en ny utredning. Jag tycker gott att den utredning
              som finns och den remissrunda som har gjorts är en bra grund för
              utveckling, vilket inte betyder att jag eller det socialdemokratiska
              partiet tycker att vi kan klippa förslagen rakt av. Vi har många
              saker vi vill förändra i det betänkande som Krut har lagt fram.
            </seg>
          </u>
          <note type="speaker" xml:id="i-fb3457599955df54-0">
            Anf. 39 LOTTA HEDSTRÖM (mp) replik:
          </note>
          <u who="lotta_hedstrom_01417a" xml:id="i-3b009e4ae4179cc5-1">
            <seg xml:id="i-d03bcd15a20bea20-0">
              Herr talman! I samma ordning bemöter jag det du sade.
            </seg>
            <seg xml:id="i-c2b5e89ea5cfb918-0">
              Jo, det är enkelt. Vapen är det mest kontraproduktiva vi kan
              syssla med. Det är jätteenkelt. Det är svart eller vitt.
            </seg>
            <seg xml:id="i-8681e0957a9da51b-0">
              Vad det handlar om är hur man får ihop logiken. Är det en svensk
              vapenproduktion som behövs för att vi ska kunna agera i de oroshärdar
              som finns ute i världen när vi gör det i samverkan med andra?
              Det behövs inte. Det går inte ihop, Veronica. Vi kan ha vår battle
              group tillsammans med Finland, Norge och Estland utan att vi har
              svenska vapen. Det är enkelt.
            </seg>
            <seg xml:id="i-28de1e20dd154f09-0">
              När det gäller den andra frågan är det ju ISP som har fattat
              beslut om en dag-för-dag-politik som gradvis hela tiden avviker
              från den politiskt fastslagna kursen. Den svenska restriktiva
              vapenpolitiken som finns på papperet finns inte med i praxis.
              Det är tjänstemän som har sett till det. Så ser det ut.
            </seg>
            <seg xml:id="i-c79835d08276134c-0">
              Slutligen var det bra att få besked om Krut, att det finns en
              viss möjlighet till påverkan. Vi återkommer på andra sidan valet
              och ser vad vi kan göra åt Krututredningen.
            </seg>
          </u>
          <note type="speaker" xml:id="i-746e1f80a5e0da12-0">
            Anf. 40 VERONICA PALM (s) replik:
          </note>
          <u who="veronica_palm_2b8f6b" xml:id="i-e8a8121a61bc2488-2">
            <seg xml:id="i-b161727a9cb29ba6-0">
              Herr talman! Det behövs de facto vapen. Jag ser inga problem
              med att de vapen som används i fredsskapande och fredsbevarande
              operationer också är svenska. Det är därför vi har ett långtgående
              samarbete med andra nationer.
            </seg>
            <seg xml:id="i-039f62242c56eca0-0">
              När det gäller den politiska styrningen och ISP:s förändring
              är det just det som motiverar att vi skapar en ny lagstiftning.
            </seg>
            <seg xml:id="i-e9cc6e96e5e7735a-0">
              Jag tycker att utredningen har varit bra. Eftersom Lotta frågade
              efter mina personliga ställningstaganden kan jag tala om att jag
              har fyra saker som jag skulle vilja ta upp med utgångspunkt i
              utredningen som utifrån mig och det socialdemokratiska partiet
              är diskussionsämnen. Det är näringspolitiska skäl. Det är ett
              demokratikriterium. Det är lagstiftning när det gäller import,
              och det är de icke materielspecifika hänsynen. Det är det som
              jag tror kommer att bli den stora diskussionen, och där är jag
              inte nöjd med de förslag som utredningen har lagt fram.
            </seg>
          </u>
          <note type="speaker" xml:id="i-51552521d545d820-0">
            Anf. 41 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-4a1d99e8f6d7f990-3">
            <seg xml:id="i-c3d009becdc3f286-0">
              Herr talman! Jag får börja med att säga att jag blev glad för
              de sista orden som Veronica tog upp, de fyra sakerna som behöver
              förändras i utredningens förslag.
            </seg>
            <seg xml:id="i-f3e831c8ca0e5ea4-0">
              Det som vi i Vänsterpartiet ser som problem det är därför vi
              lyfter fram frågan om en eventuell ny utredning är att hela den
              utredning som gjordes fick ett annat perspektiv på vapenexportpolitiken.
              Näringspolitiken var det som präglade det hela, inte frågan om
              mänskliga rättigheter eller ökad restriktivitet. Vi hade en remissomgång
              där man har svarat på det som gäller själva utredningen.
            </seg>
            <seg xml:id="i-cff473b81c74e34d-0">
              Det här gör att det kanske kan vara bra att få ett underlag.
              Därför skulle vi gärna vilja se en utredning, samtidigt som vi
              är oroliga för att tiden bara går och vi ändå ser att det händer
              saker. Förhoppningen är att vi utifrån den utredningen kanske
              kan göra någonting bra.
            </seg>
            <seg xml:id="i-6541cc3a4143ccf7-0">
              Min fråga till Veronica Palm blir om icke krigförande länder.
              Hur kan man göra en sådan tolkning som man gjort då det står att
              tillstånd för utförsel av krigsmateriel för strid eller annan
              utlandssamverkan som avser krigsmateriel inte bör beviljas om
              det avser stat som befinner sig i väpnad konflikt med annan stat?
              Hur kan det då komma sig att vi ändå har vapenexport till de 16
              länder som finns med i USA-alliansen i Irak? Det omfattar 30 %
              av den svenska vapenexporten, trots den starka riktlinje som finns
              att Sverige inte ska exportera vapen vid sådana tillfällen.
            </seg>
          </u>
          <note type="speaker" xml:id="i-cf709e28ec836595-0">
            Anf. 42 VERONICA PALM (s) replik:
          </note>
          <u who="veronica_palm_2b8f6b" xml:id="i-e8a8121a61bc2488-3">
            <seg xml:id="i-a9b567275928e8b1-0">
              Herr talman! Det visar väl också vikten av att genomarbeta den
              svenska krigsmateriellagstiftningen. Det är inte helt enkelt.
              Världen är inte lika enkel som den var för 1520 år sedan. Att
              det står att det icke bör beviljas till krigförande stat ger en
              öppning som jag tycker är viktig när världen är komplicerad. Man
              ska ge möjlighet att göra en samlad säkerhetspolitisk bedömning
              vid de tillfällen då det gäller stater som vi har ett djupt samarbete
              med på många olika plan, också vad gäller vapenindustrin. Det
              ger en öppning för att man ska kunna ha en något liberalare tolkning
              av lagstiftningen, för att uttrycka mig ganska tydligt.
            </seg>
          </u>
          <note type="speaker" xml:id="i-9735e6dc28b3b12a-0">
            Anf. 43 ALICE ÅSTRÖM (v) replik:
          </note>
          <u who="alice_astrom_a6a363" xml:id="i-4a1d99e8f6d7f990-4">
            <seg xml:id="i-384c4e25423cb329-0">
              Herr talman! Det är det som blir problemet en något liberalare
              lagstiftning. Det innebär ju att vissa länder kan begå brott mot
              mänskliga rättigheter och begå folkrättsbrott, men ändå ha kvar
              sina fördelar i ett samarbete. Nu ska jag citera från den utrikespolitiska
              deklarationen. Vår politik för mänskliga rättigheter och folkrätt
              genomsyrar hela vår utrikespolitik. Detta sägs samtidigt som vi
              har en vapenexport på 30 %, 3 miljarder till just länder som hade
              begått folkrättsbrott och där man begår brott mot mänskliga rättigheter.
              Det här blir ingen samstämmighet.
            </seg>
            <seg xml:id="i-3c76cbfadc458528-0">
              Jag har en förhoppning om att vi kan få en bra utredning.
            </seg>
            <seg xml:id="i-7cbdcda19c54979f-0">
              Den sista fråga som jag vill ta upp gäller det Veronica Palm
              sade om att det här inte är svart och vitt och att det finns svårigheter
              om man ska ha ett eget försvar. Men hur ser Veronica Palm på just
              det läge som vi hamnade i förra året, att över 55 % av den krigsmaterielproduktion
              som vi hade gick på export? Det innebär att vi har gjort ett ganska
              starkt genombrott utifrån den riktlinje som vi hade när vi egentligen
              började skapa krigsmaterielproduktion för eget bruk men sade att
              en viss del skulle gå på export. Nu är exporten större än våra
              egna behov. Har inte krigsmaterielexporten då börjat få ett egenvärde,
              som inte är rimligt om man för en restriktiv vapenexportpolitik?
            </seg>
          </u>
          <note type="speaker" xml:id="i-1ee246330a12c5b5-0">
            Anf. 44 VERONICA PALM (s) replik:
          </note>
          <u who="veronica_palm_2b8f6b" xml:id="i-e8a8121a61bc2488-4">
            <seg xml:id="i-fdc173a69baedf0a-0">
              Herr talman! Jag kan verka tjatig, men jag tycker att även detta
              är ett exempel på hur viktigt det är att vi får en lagrådsremiss,
              att vi får möjlighet att arbeta med frågan hur vi vill utveckla
              en fortsatt restriktiv krigsmaterielexportpolitik i Sverige. Det
              är ännu ett tecken.
            </seg>
            <seg xml:id="i-9ef5a037831b7c7d-0">
              Jag vill inte ha en liberalare lagstiftning, däremot ett närmare
              samarbete. Ett närmare samarbete har vi ju. Vi ser behoven av
              att samarbeta med EU-länderna och med dem som vi har en industrisamverkan
              med för att kunna använda våra gemensamma resurser i fredsskapande
              och fredsfrämjande insatser med FN-mandat men också för att kunna
              motverka att vapen hamnar i fel händer. Där är uppförandekoderna
              och verktygslådan på EU-nivå viktiga instrument.
            </seg>
            <seg xml:id="i-9403cf25f5d09490-0">
              Avslutningsvis: Det är jätteviktigt med en samverkan, men det
              ska vara en lägsta nivå. EU-koderna och verktygslådan ska alltså
              vara på lägsta EU-nivå så att vi har möjlighet att ha en restriktivare
              hållning. I dag är det så att om vi nekar någon en export så meddelar
              vi de andra, och de är skyldiga att ta reda på information. Men
              om vi beviljar export är man inte skyldig att bevilja en export
              på samma sätt i andra medlemsstater. Det är en viktig restriktion.
              Det tydliggör att vapenexport och krigsmaterielexport är en nationell
              fråga, men samarbete på EU-nivå gör att vi kan minska exporten
              från vår del av världen till stater som vi inte tycker bör ha
              krigsmateriel.
            </seg>
          </u>
          <note xml:id="i-0f5140316d5eb16d-2">
            Överläggningen var härmed avslutad.
          </note>
          <note xml:id="i-7f130e317195b80f-0">
            11 § Verksamheten inom Organisationen för säkerhet och samarbete
            i Europa under år 2005
          </note>
          <note xml:id="i-612c35b74dffdc13-5">
            Föredrogs
          </note>
          <note xml:id="i-e63810d43ffc6438-0">
            Förste vice talmannen konstaterade att ingen talare var anmäld.
          </note>
          <note xml:id="i-f250a27ef34465a9-0">
            12 § Europarådet
          </note>
          <note xml:id="i-612c35b74dffdc13-6">
            Föredrogs
          </note>
          <note xml:id="i-e63810d43ffc6438-1">
            Förste vice talmannen konstaterade att ingen talare var anmäld.
          </note>
          <note xml:id="i-8ef3cf52169f3204-0">
            13 § Fortsatt svenskt bidrag till den EU-ledda militära krishanteringsinsatsen
            Althea i Bosnien och Hercegovina
          </note>
          <note xml:id="i-612c35b74dffdc13-7">
            Föredrogs
          </note>
          <note xml:id="i-e63810d43ffc6438-2">
            Förste vice talmannen konstaterade att ingen talare var anmäld.
          </note>
          <note xml:id="i-1838fdf30e53f7a9-0">
            14 § Teater, dans och musik
          </note>
          <note xml:id="i-612c35b74dffdc13-8">
            Föredrogs
          </note>
          <note xml:id="i-e63810d43ffc6438-3">
            Förste vice talmannen konstaterade att ingen talare var anmäld.
          </note>
          <note xml:id="i-254f160b9dd28f63-0">
            15 § Naturresursfrågor och vattenrätt
          </note>
          <note xml:id="i-612c35b74dffdc13-9">
            Föredrogs
          </note>
          <note type="speaker" xml:id="i-23d0f6f98cf7b10d-0">
            Anf. 45 RAGNWI MARCELIND (kd):
          </note>
          <u who="ragnwi_marcelind_f36578" next="cont" xml:id="i-de1b6a8a03ec4ea4-0">
            <seg xml:id="i-f61b21f5f631b7a9-0">
              Herr talman! Denna debatt handlar om naturresursfrågor, vattenrätt,
              vindkraft och vindkraftsutbyggnad. Vi kristdemokrater står bakom
              våra reservationer och särskilda yttranden, och jag yrkar bifall
              till reservation 11 punkt 6.
            </seg>
            <seg xml:id="i-6ce2321712fd28cf-0">
              Vatten är vårt viktigaste livsmedel, och tillgången på vatten
              i Sverige är så riklig att det ibland kan bli så att vi tar vattentillgången
              för given. Vi har gott om råvatten, men vattentäkterna är fortfarande
              dåligt skyddade. Det finns många kommuner som inte har någon bra
              vattenförsörjningsplan.
            </seg>
            <seg xml:id="i-8147772fb7f31c68-0">
              Två tredjedelar av vårt grundvatten är beroende av grusåsar,
              och därför måste grushållningsplaner upprättas regionalt och nationellt.
              Vidare behövs en ändring av miljöbalken som innebär att områden
              som är viktiga för vattenförsörjningen, såsom grundvattenbildning,
              ska kunna anges som riksintresse.
            </seg>
            <seg xml:id="i-26f71332c0a6e744-0">
              Det är synd att Miljöbalkskommitténs direktiv endast omfattade
              utredning av möjligheterna att ompröva äldre vattendomar med hänsyn
              till översvämningsrisken men inte inbegrep omprövning av äldre
              vattendomar utifrån naturvårdshänsyn och fiskvandring.
            </seg>
            <seg xml:id="i-2bfbb96b9c4ef6e9-0">
              Därför anser vi att regeringen bör tillsätta en utredning som
              belyser denna frågeställning.
            </seg>
            <seg xml:id="i-f0d6d6276ff028b2-0">
              Släpp fiskarna fria det är vår! Vår vision är fritt simmande
              laxar, ålar och laxöringar i strömmande vatten, som inte hindras
              av kraftverksdammar och flottningsdammar. Många hotade arter är
              helt beroende av strömmande vatten. Sådana är det brist på, så
              nu är det dags att göra något åt detta.
            </seg>
            <seg xml:id="i-1c822c24106a31bc-0">
              Gamla dammar och rester från flottningsperioden utgör dessutom
              stora miljöhinder som måste undanröjas. Här finns även en konflikt
              mellan hur kulturvärden och naturvärden ska värderas.
            </seg>
            <seg xml:id="i-e03a5cf7ddd3784d-0">
              Naturlaxen är hotad, och bland annat den stora Siljansöringen
              är snart utrotad. Omfattande åtgärder för att undanröja olika
              typer av vandringshinder krävs för att dessa arter ska kunna återkomma.
              Kostnaderna för en miljöanpassning av vattenkraften är avsevärda
              och sannolikt underskattade. Det är angeläget att alla parter
              som på något sätt nyttjar resursen strömmande vatten mer aktivt
              tar sitt ansvar och blir delaktiga i en sådan process.
            </seg>
            <seg xml:id="i-112fff162a05c302-0">
              Vattenkraftsregleringen har medfört att det på vissa ställen
              inte finns någon fiskväg förbi vattenkraftverken. Även om det
              finns förbiflöden är det inte ovanligt att fisk skadas vid passagen.
              Kraftverksinnehavarna är därför i många fall skyldiga att kompensationsodla
              fisk, som märks och sätts ut nedströms kraftverket.
            </seg>
            <seg xml:id="i-19a8196042b056ca-0">
              Enligt Kristdemokraternas mening bör det finnas förbiflöden vid
              alla kraftverk. Det innebär att de utbyggda älvarna, i de fall
              det inte redan finns, bör förses med erforderliga laxtrappor och
              vandringsvägar för ål. För att få fram laxtrappor och liknande
              anordningar behövs normalt nya vattendomar.
            </seg>
            <seg xml:id="i-05a8e8180841cac0-0">
              I Testeboån utanför Gävle har kommunen genom Gävle Energi tagit
              sitt ansvar för att riva ett mindre kraftverk för att underlätta
              fiskvandringen. Sådana åtgärder är givetvis mycket välkomna. I
              de fall anordningar för fiskens vandringar inte finns anlagda
              förutsätter tillkomsten av sådana att den vattendom som reglerar
              den aktuella vattenkraftsanläggningen kan omprövas.
            </seg>
            <seg xml:id="i-c92490095814231f-0">
              Bostadsutskottet har för många år sedan uttalat att det finns
              anledning att se över frågan om hur behovet av förbiflöden i befintliga
              vattenkraftverk kan tillgodoses och, som en del i detta, se hur
              ändamålsenliga reglerna för omprövning av vattendomar är i sammanhanget.
              Regeringen uttryckte till och med ambitionen att ge tilläggsdirektiv
              till Miljöbalkskommittén, vilket inte gjordes. Därför är beslutet
              om att utreda förutsättningarna för att ändra regelverket, så
              att regleringsföretagen kan åläggas att anlägga fiskvandringsvägar
              i alla reglerade vattendrag, ett bifall till kristdemokratisk
              politik men också en seger för all vandringsfisk.
            </seg>
            <seg xml:id="i-3a272c9f59a52340-0">
              Det är också en seger för alla sportfiskare. För mer än en miljon
              svenskar är sportfiske ett av de viktigaste fritidsintressena
              och för en halv miljon svenskar det ojämförligt viktigaste fritidsintresset.
              Vidare kan noteras att sportfisket med kringaktiviteter omsätter
              4 miljarder kronor årligen.
            </seg>
            <seg xml:id="i-a872d7a56259de81-0">
              Sportfisket skapar härigenom en stor och växande mängd arbetstillfällen
              i anslutning till turistnäringen, tillverkning och försäljning
              av sportfiskerelaterade produkter, ofta i regioner med traditionellt
              svag arbetsmarknad.
            </seg>
            <seg xml:id="i-2e968c496ce965f2-0">
              Min kristdemokratiska riksdagskollega Gunilla Tjernberg, som
              i och med detta betänkande får gehör för sitt krav på att förbättra
              fiskpassagen i Stornorrfors kraftverk, skrev i sitt pressmeddelande
              häromdagen: Detta är en seger för laxarna i Vindelälven.
            </seg>
            <seg xml:id="i-049de56742ba17a7-0">
              Ja, Kristdemokraterna är nöjda med att regeringen nu får i uppdrag
              att så snart som möjligt utreda ett lagförslag som kan tvinga
              kraftbolagen att ta ansvar för att laxarna kan vandra vandringsvägar
              i utbyggda vattendrag. Det är dock anmärkningsvärt att Socialdemokraterna
              reserverar sig mot beslutet. Vi får förhoppningsvis i dag höra
              varför.
            </seg>
          </u>
          <note xml:id="i-ea02c52bb764fbad-0">
            Anf. 46 EWA THALÉN FINNÉ (m):
          </note>
          <u who="ragnwi_marcelind_f36578" prev="cont" xml:id="i-9e495367fb9bbbe0-0">
            <seg xml:id="i-cb915d15147cefaa-0">
              Herr talman! Vattenkraften är det viktigaste energislaget vi
              har i Sverige. Den är, när den är etablerad, ren, förnybar, inhemsk
              och kostnadseffektiv. Vattenkraften utgör nära hälften av all
              svensk elproduktion. Det är bland annat just för att vi har vattenkraften
              som vi har en energiproduktion med lite miljöpåverkan, och den
              är grunden för att vi klarar oss bra i jämförelse med andra länder.
            </seg>
            <seg xml:id="i-0d83e0b85df2eb89-0">
              Som jag sagt är vattenkraften när den är utbyggd oftast bra,
              men det finns vissa bitar som vi behöver värna. Samtidigt är det
              väsentligt att det sker en avvägning mellan vårt behov av energi
              och miljön.
            </seg>
            <seg xml:id="i-b430f7a06bd1904c-0">
              Från Moderaterna tycker vi att det är bra att utskottet har tagit
              ställning för att regeringen snarast ska se över om det finns
              behov av regeländringar till förmån för i detta fall laxens vandringsvägar
              i reglerade vattendrag. Skälet är ju, som så tydligt framförts
              av föregående talare, att förbättra fiskens möjlighet att reproducera
              sig.
            </seg>
            <seg xml:id="i-7425612e5d3d2ebd-0">
              Regeringen har haft många år på sig att utreda frågan, men ingenting
              har hänt. Förra året var vi moderater tydliga med att regeringen
              fick ytterligare ett år på sig att visa resultat, men vi ser ingen
              skillnad. Därför känner en majoritet i utskottet behov av att
              riksdagen understryker för regeringen att frågan måste bli färdigutredd.
            </seg>
            <seg xml:id="i-15f0e4f8d098a361-0">
              Dock vill jag understryka att det är viktigt att se till, som
              jag sade tidigare, att vattenkraftens framtid som energikälla
              inte kraftigt försämras. Ska Sverige fortsätta att ligga väl till
              när det gäller miljövänlig energiproduktion får inte vattenkraftens
              möjlighet att producera energi försämras. Det krävs att avvägningar
              sker med varsamhet. Vi är övertygade om att det går att förena
              skyddet för fisken med kraftproduktionen.
            </seg>
            <seg xml:id="i-f85eb87b32a7b0b9-0">
              I detta betänkande finns det ett ytterligare energislag som vi
              behandlar, och det är vindkraften och dess lokalisering. Det finns
              förutsättningar för vindkraftsutbyggnad i Sverige, och ska acceptansen
              för lokalisering öka anser vi moderater att det måste till regelförbättringar.
            </seg>
            <seg xml:id="i-437a52b79a9f27ad-0">
              Det finns problem runt lokaliseringen. Många närboende upplever
              problem med skuggbildning och buller. Dessutom är fortfarande
              kunskapen om vindkraftens påverkan på djur- och fågelliv i viss
              mån begränsad.
            </seg>
            <seg xml:id="i-8ea93f5a0eae38a0-0">
              Jag måste utgå ifrån att vi kan vara överens om att det vid lokalisering
              av vindkraftverk finns målkonflikter, målkonflikter som ibland
              skapar problem. Vindkraften har fördelar som energikälla. Samtidigt
              finns nackdelar som behöver tas på allvar, till exempel buller
              och ljusproblem, som bland annat påverkar kulturmiljön, boendekvaliteten,
              natur- och djurliv. Regelverket är för otydligt, och vi moderater
              anser inte att det är tillräckligt att de frågor vi lyfter fram
              behandlas i Boverkets handbok. Jag kan som exempel inte hjälpa
              att jag tycker att det är förvånande att man kan komma fram till
              att det går bra att placera en vindkraftspark om 48 vindkraftverk
              på Lillgrund i Öresund.
            </seg>
            <seg xml:id="i-c1d3b79e19ffb33d-0">
              Vår ståndpunkt är att större vindkraftsanläggningar på land eller
              till havs måste betraktas som industrianläggningar. Det är viktigt
              att det sker en fullvärdig miljöprövning vid etablering och att
              kommunen upprättar detaljplan. Stor hänsyn måste tas till närboende,
              omgivande miljö och grannkommuner. Vi anser att det måste tas
              fram nationella minimiregler för avstånd mellan bebyggelse och
              vindkraftverk. Vidare anser vi att en översyn av gränsvärdesnormerna
              för buller behöver göras. Kravet behöver också tydliggöras avseende
              uttjänta vindkraftverk.
            </seg>
            <seg xml:id="i-93a797241dfd3930-0">
              Det finns de som anser att vi överdriver när vi lyfter fram vår
              kritik. De säger att det redan i dag görs miljöprövningar, görs
              detaljplaner, ges bygglov, att riktlinjer finns och att miljödomstolarna
              ställer krav på att uttjänta vindkraftverk nedmonteras. Och, ja,
              i många fall sker så. Det finns också de som anser att våra påpekanden
              om buller är överdrivna. Men det framkommer, när man lyssnar på
              många närboende, kritik mot miljökonsekvensbeskrivningarna, att
              det enbart i vissa fall finns krav på garantier för nedmontering,
              att folk faktiskt upplever att de blir störda både av skuggbilder
              och av buller, att grannkommuner inte anser att de har fått vara
              med och påverka och att liten hänsyn tas till kulturmiljöerna.
            </seg>
            <seg xml:id="i-b6344d68c3d23419-0">
              Utifrån detta anser vi att det är en fråga som behöver en bättre
              genomlysning. Dock vill jag tillägga att vi välkomnar den utredning
              som ska göras för att titta på möjligheterna att placera vindkraftsanläggningar
              till havs i den ekonomiska zonen.
            </seg>
            <seg xml:id="i-9901993fb13cf673-0">
              Vindkraft kan ha en potential i Sverige, men det är viktigt att
              ta frågan om lokalisering på allvar. Vår principiella ståndpunkt
              är den att all energiförsörjning ska konkurrera på lika villkor
              och att det ska ställas stora krav på miljön och säkerheten. Dock
              är vår ståndpunkt den att från politisk nivå ska vi inte framhålla
              ett energislag framför ett annat.
            </seg>
            <seg xml:id="i-4087018190bfe72a-0">
              Med detta, herr talman, vill jag yrka bifall till reservation
              1. Vi står självklart bakom våra övriga reservationer.
            </seg>
          </u>
          <note type="speaker" xml:id="i-d8f16182b60b4197-0">
            Anf. 47 LARS TYSKLIND (fp):
          </note>
          <u who="lars_tysklind_ab4b35" xml:id="i-dd356fc9b2b667c6-0">
            <seg xml:id="i-e194078e2525ae72-0">
              Herr talman! Man kan konstatera att i år, liksom tidigare år
              när vi har debatterat naturresurser och vattenrätt, handlar det
              mycket om vindkraft, laxtrappor och en del nationalstadsparker.
            </seg>
            <seg xml:id="i-dce5022e3e7ff60a-0">
              När det gäller vindkraft vill jag starta med att höja blicken
              lite grann för att se på Folkpartiets generella utgångspunkt vad
              gäller energiproduktion.
            </seg>
            <seg xml:id="i-c4e089e75b46cd63-0">
              Det är viktigt att ha det med sig när man ser på vår syn på vindkraft.
              Folkpartiet har utvecklat en rad motioner som även har behandlats
              i andra utskott, bland annat i näringsutskottet.
            </seg>
            <seg xml:id="i-97fd2042a1e607f4-0">
              Folkpartiet anser att en ny inhemsk energiproduktion ska utgå
              från tydliga miljö- och säkerhetskrav och att produktionen ska
              klaras utan subventioner. Staten ska alltså ställa upp likvärdiga
              krav som ska uppfyllas när en energiproduktionsanläggning planeras
              och byggs.
            </seg>
            <seg xml:id="i-02076f445a1989a6-0">
              Ett exempel på miljökrav som vi har haft från Folkpartiet under
              många år är att vi inte ska utnyttja de fyra återstående outbyggda
              älvarna. Det har ju en bra koppling till diskussionen om laxens
              vandring som föregående talare har tagit upp.
            </seg>
            <seg xml:id="i-3c1d7c5eb13b3d4e-0">
              Även om vindkraft är en förnybar energikälla, som vi och många
              andra hoppas kan bidra till den framtida energiförsörjningen,
              är det viktigt att man även för den ställer upp tydliga krav när
              det gäller lokalisering och att det, som föregående talare sade,
              jämställs med en motsvarande industrietablering. Frågor om buller
              och andra störningar kommer naturligtvis in i bilden.
            </seg>
            <seg xml:id="i-f729098f20498e37-0">
              Det ska inte vara fråga om någon gräddfil när det gäller verksamheten
              med vindkraft.
            </seg>
            <seg xml:id="i-96f0b98b61b12dae-0">
              För något år sedan hade vi två interpellationsdebatter här i
              riksdagen med samhällsbyggnadsminister Mona Sahlin. Hon uttryckte
              då väldigt tydligt att man inte alls hade för avsikt att på något
              sätt särbehandla vindkraft. Det är ett uttalande som tydligen
              inte gäller längre.
            </seg>
            <seg xml:id="i-87c19f866bee8558-0">
              I utskottsmajoritetens motiv till avslag på motioner använder
              man regeringens proposition som kom för ett tag sedan Miljvänlig
              el med vindkraft åtgärder för ett livskraftigt vindbruk . Där
              kan man inte säga annat än att vindkraftsutbyggnaden särbehandlas.
            </seg>
            <seg xml:id="i-e31e50e400884e87-0">
              Från Folkpartiets sida vill vi naturligtvis också utveckla vindkraften
              men det ska ske med likabehandling, inte särbehandling. Vi har
              därför fått utveckla detta i en rad motivreservationer i betänkandet.
              Vi avstyrker också motionen, men med helt andra motiv än utskottsmajoriteten.
            </seg>
            <seg xml:id="i-9cbdb7f3f97bd81b-0">
              Förenklade prövningsprocesser är naturligtvis också bra, men
              det ska då vara generella regler som även gäller andra verksamheter.
            </seg>
            <seg xml:id="i-464f0d5a131e0231-0">
              Vi hoppas naturligtvis att de översyner som har skett i plan-
              och bygglagen och miljöbalken ska leda till förslag som ger dessa
              förenklingar. De förslagen har tyvärr dröjt, något som vi har
              diskuterat här tidigare under våren.
            </seg>
            <seg xml:id="i-e6ffafdb4a1c835c-0">
              Något som vi kanske också kan inlemma i krav på anläggningar
              är det som Folkpartiet tar upp, nämligen att man ska tydliggöra
              producentansvaret när det gäller tekniska anläggningar. Det kan
              till exempel gälla vindkraft. Inte heller här handlar det om särbehandling
              av vindkraft på något negativt sätt. Det skulle även gälla telekommunikationsmaster
              och liknande.
            </seg>
            <seg xml:id="i-ad5f0cf2b59e0272-0">
              Vi föreslår att sådana anläggningar ska omfattas av en återvinningsförsäkring
              för att säkerställa att sådana verksamheter inte blir kvar om
              ägaren går i konkurs. Det är sällan som ägaren av marken även
              äger anläggningen. Det är oftast skilda ägare. Ansvaret kan komma
              att falla tillbaka på markägaren. Det tycker vi inte är lyckligt.
            </seg>
            <seg xml:id="i-29d41ffb9c60bc31-0">
              Det finns naturligtvis, som man säger från utskottsmajoriteten,
              möjlighet att ställa villkor även i dag. Vi tycker att man ska
              ha ett enhetligt säkert system för att säkra detta.
            </seg>
            <seg xml:id="i-9cf7008dc4e78592-0">
              Herr talman! Folkpartiet står också bakom det tillkännagivande
              som det finns förslag om i betänkandet, att utreda förutsättningen
              att ändra regelverket så att regleringsföretag kan åläggas att
              anlägga laxtrappor och andra fiskvandringsvägar i de reglerade
              vattendragen. Det har ju tagits upp med stor tydlighet här.
            </seg>
            <seg xml:id="i-075947802690bd0b-0">
              Från Folkpartiets sida har vi drivit detta i våra motioner. I
              just det här sammanhanget saknar vi ett eget yrkande. Det gjorde
              ju inte så mycket när vi kunde stödja Vänsterpartiets yrkande.
              Vi tycker att det är ett bra motionsyrkande som ju även föregående
              talare har ställt sig bakom.
            </seg>
            <seg xml:id="i-005e9eec1b7cceda-0">
              Herr talman! Jag ska också säga något om nationalstadsparker.
              Entydig forskning visar att grönområden i tätorter är viktiga
              för hälsan inte bara för att bibehålla hälsan utan för att bli
              frisk. Det visar sig att om man har tillgång till grönområden
              gynnas hälsan.
            </seg>
            <seg xml:id="i-598f6036616e076c-0">
              Nationalstadsparker kan då vara en väg att gå. Det viktiga är
              att det finns en lokal förankring och att man från början utreder
              alla konflikter i sammanhanget så att det inte blir sådana processer
              som vi har haft bland annat här i Helsingfors. Det finns en enskild
              folkpartimotion i ämnet om att man vill att Slottsskogen i Göteborg
              med omgivande områden ska bli en nationalstadspark. Man ska inte
              utesluta att det kan bli så i framtiden. Det är ingenting som
              vi kan ta ställning till i dag, och det är framför allt inte någon
              riksdagsfråga. Det är ett lokalt beslut som ska tas i den frågan.
            </seg>
            <seg xml:id="i-95bd315591e31f08-0">
              Jag yrkar med det bifall till reservation nr 3, men står naturligtvis
              bakom samtliga andra reservationer som vi har i betänkandet.
            </seg>
          </u>
          <note type="speaker" xml:id="i-6eedf9866489aa7d-0">
            Anf. 48 OWE HELLBERG (v):
          </note>
          <u who="owe_hellberg_32d974" xml:id="i-a786d467f4017f60-0">
            <seg xml:id="i-2e51257e63495230-0">
              Herr talman! Det är inte varje dag som riksdagen ger ett tillkännagivande
              av en motion skriven under den allmänna motionstiden. I detta
              betänkande är det så. Min motion som flera vänsterpartister undertecknat
              får här i ett avseende stöd av alla partier utom Socialdemokraterna.
            </seg>
            <seg xml:id="i-96ad375595216522-0">
              Den handlar om behovet av laxtrappor eller vandringsvägar i reglerade
              vattendrag. Den frågan har stötts och blötts i åratal i utskottet.
              Nu får regeringen i uppdrag att ta itu med problemet.
            </seg>
            <seg xml:id="i-c93ece59893040af-0">
              Förslaget till lösning är att utreda möjligheten att ålägga vattenkraftföretagen
              skyldighet att bygga laxtrappor eller andra fiskvandringsvägar.
              Lösningen att försöka ändra på gamla vattendomar är svår och kostsam
              eftersom det är staten som till största delen ska ersätta vattenkraftföretagens
              förluster när de på grund av en laxtrappa eller annan fiskvandringsväg
              missar möjligheten att utnyttja vattenkraften fullt ut. Lösningen
              blir då utsättning av smolt eller avgifter för andra kompensatoriska
              åtgärder.
            </seg>
            <seg xml:id="i-130d6ed4960a6323-0">
              Regeringen verkar inte heller särskilt intresserad av frågan
              då utskottsmajoriteten i flera år hänvisat till miljöbalksutredningen
              och att den så småningom skulle få tilläggsdirektiv när det gäller
              omprövningen av gamla vattendomar. Nu konstateras i betänkandet
              att det inte blev något tilläggsdirektiv och frågan förhalas ytterligare.
              Beredning pågår, heter det, men det har vi ju hört förr.
            </seg>
            <seg xml:id="i-7ff8c42318735ee8-0">
              Vattenkraftföretagens vinster är stora och man har naturligtvis
              råd att åtgärda problemen till gagn för den fortsatta reproduktionen
              av den inhemska laxen vilket ger ökade möjligheter för sportfiske
              i reglerade vattendrag och även gynnar turismen.
            </seg>
            <seg xml:id="i-a4274d36eb9599e4-0">
              Den socialdemokratiska reservationen hänvisar till ytterligare
              utredning och fortsätter att prata sig varm för kompensatoriska
              åtgärder i form av utsättning av smolt eller att kraftföretagen
              ska kunna köpa sig fria genom fiskeavgifter. Det är lösningar
              som vi ju har hållit på med i åratal utan att komma åt de verkliga
              problemen så att en naturlig reproduktion av lax kan komma till
              stånd.
            </seg>
            <seg xml:id="i-c4e489e4143db269-0">
              Det finns också byråkratiska argument för att inte gå med på
              vårt förslag. Det sägs att principen för prövningen av vattendomar
              kan åsidosättas.
            </seg>
            <seg xml:id="i-1d48b2eb74c5ae68-0">
              Herr talman! Det är ett något krystat argument då omprövningen
              av gamla vattendomar går trögt samtidigt som regeringen inte ens
              orkar ge Miljöbalkskommittén i uppdrag att försöka lösa det problemet.
            </seg>
            <seg xml:id="i-6373a7a4056594d3-0">
              Miljöbalken är tydlig. I 11 kap. 8 § står det att den som bedriver
              vattenverksamhet är skyldig att utan ersättning vidta och för
              framtiden underhålla behövliga anordningar för fiskens framkomst
              eller fiskens bestånd, släppa fram vatten för ändamålet samt iaktta
              de villkor och förelägganden i övrigt som på grund av verksamheten
              kan behövas till skydd för fisket i de vatten som berörs av vattenverksamheten
              eller i angränsande vattenområden. Det kan väl knappast skrivas
              tydligare än så.
            </seg>
            <seg xml:id="i-bad4838215e1704e-0">
              Men Socialdemokraterna tycker tydligen i det här fallet att det
              är bättre att staten via ändrade vattendomar ska betala kalaset
              än att vattenkraftföretagen gör det via sina vinster.
            </seg>
            <seg xml:id="i-206174527cef781f-0">
              Tyvärr fick jag inte gehör för mitt andra yrkande om att gamla
              vattendomar bör omprövas om de strider mot dagens kunskaper och
              tydliga miljö- och naturvårdsintressen. Det finns otaliga exempel
              på hur en alltför kraftig reglering skadar naturen och gör det
              svårare för människor som bor i områden runt reglerade vattendrag.
              Visst går det att göra förändringar, men även här är det staten
              som får stå för det stora kalaset. Länsstyrelserna och Kammarkollegiet,
              som har rätt att ompröva vattendomarna, har alldeles för lite
              pengar till sitt förfogande för att kunna göra det här på ett
              bra sätt och för att kunna ändra gamla beslut och ta den fortsatta
              kostnaden för det kraftbortfall som en omprövning innebär.
            </seg>
            <seg xml:id="i-0f412e34510521e8-0">
              Länsstyrelserna, som ska stå för tillsynen och förbereda omprövningen,
              har alldeles för lite resurser och personal som jobbar med det
              här. Det borde naturligtvis vara så att den som åsamkar skadan,
              i det här fallet vattenkraftföretagen, borde stå för kostnader
              för de åtgärder som behöver vidtas liksom de minskade intäkterna
              för förlorat energiuttag. Ingen skulle i dag ens komma på tanken
              att ge ett nytt tillstånd för vattenverksamhet under de förutsättningar
              som de gamla tillstånden gavs under.
            </seg>
            <seg xml:id="i-9f1e71217ed72b64-0">
              Här intar Moderaterna en egen inställning. De vill göra precis
              tvärtom: ändra miljöbalken och ändra bestämmelserna så att produktionsförmågan
              bevaras fullt ut. Det var tydligen bättre förr.
            </seg>
            <seg xml:id="i-04c579c31878b2d1-0">
              Centerpartiet delar Vänsterpartiets kritiska inställning, och
              Kristdemokraterna har en liknande uppfattning i frågan.
            </seg>
            <seg xml:id="i-4aafc5b1591a96dc-0">
              När det gäller övriga partiers motioner och reservationer tycker
              jag att Moderaternas och Folkpartiets negativa inställning till
              vindkraften är anmärkningsvärd. Den ska leva på sina egna meriter,
              säger de. Jag tycker att man ska uppmuntra och stödja utvecklingen
              av en energiproduktion som är ekologiskt hållbar. Den kan lätt
              byggas upp och rivas ned, och den skapar inga bestående miljöproblem.
              För mig är det också självklart att staten pekar ut särskilda
              områden för vindkraftens utbyggnad där de bästa vindförhållandena
              bör nyttjas.
            </seg>
            <seg xml:id="i-d77f01491cb4685a-0">
              Till sist, herr talman, bör fäbodbruket enligt en utredning bevaras
              och förstärkas. Jag håller med. Då måste betesrätten på fria skogsskiften
              lagfästas. Den ifrågasätts på EU-nivå, och den bygger på hävd
              och gamla traditioner mer än säkerställd laglig rätt. Regeringen
              utreder frågan och ska återkomma med lagförslag så snart som möjligt.
              Ja, vi har hört det förut, men får hoppas att utskottsmajoriteten
              i sin betänkandetext får rätt denna gång.
            </seg>
            <seg xml:id="i-8369c865ff1d7265-0">
              Herr talman! Jag står bakom våra v-reservationer, men för tids
              vinnande yrkar jag endast bifall till reservation 9.
            </seg>
          </u>
          <note type="speaker" xml:id="i-c4672a0ae66b6ac4-0">
            Anf. 49 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-dd356fc9b2b667c6-1">
            <seg xml:id="i-8af24f323383faad-0">
              Herr talman! Jag begärde replik när Owe Hellberg tog upp att
              Folkpartiet skulle vara negativt mot vindkraft. Jag trodde att
              jag var ganska klar på den punkten. Vi är inte negativa mot vare
              sig vindkraft, kärnkraft eller något annat om man håller sig inom
              de miljö- och säkerhetskrav som vi vill ställa upp. Det jag dessutom
              sade var att vi inte tycker att man ska särbehandla vindkraften
              i sammanhanget. Men att dra slutsatsen att vi skulle vara negativa
              mot vindkraften är en helt felaktig slutsats i sammanhanget.
            </seg>
            <seg xml:id="i-02a494ac00581290-0">
              Är det så att vindkraften kan byggas ut inom de ramar som finns
              så kan det naturligtvis bli ett bra tillskott till energiproduktionen
              i Sverige. Det är helt uppenbart att det är så.
            </seg>
          </u>
          <note type="speaker" xml:id="i-6ae336fa9572d7e5-0">
            Anf. 50 OWE HELLBERG (v) replik:
          </note>
          <u who="owe_hellberg_32d974" xml:id="i-a786d467f4017f60-1">
            <seg xml:id="i-049a927c16c13b0d-0">
              Herr talman! Vi har nog lite olika utgångspunkt i frågorna om
              energipolitiken. Vi säger ju klart och tydligt att vi ska satsa,
              stödja och uppmuntra vindkraftsutbyggnaden. Vi vill definitivt
              inte bygga någon ny kärnkraft. Vi vill helst så fort som möjligt
              avveckla den kärnkraft som finns.
            </seg>
            <seg xml:id="i-616a15251fa49359-0">
              Jag tycker ändå att ni lägger ned stor energi här. Visst: Det
              ska finnas säkerheter för att de här anläggningarna ska kunna
              monteras bort om någon går i konkurs och om det händer andra saker.
              Men hur är det med kärnkraften? Vi har ju inte ens fixat så att
              vi har lagringsmetoder och säkra metoder för att se till att det
              avfallet kan bevaras under trygga omständigheter. För mig handlar
              det faktiskt om en energipolitik där man uppmuntrar det som är
              ekologiskt hållbart och verkar säkert, något vi kan leva vidare
              med, och där man tar mindre hänsyn till och naturligtvis gör det
              svårare för andra energiformer.
            </seg>
          </u>
          <note type="speaker" xml:id="i-b3478ba77d84d3d0-0">
            Anf. 51 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-dd356fc9b2b667c6-2">
            <seg xml:id="i-72550525af750d30-0">
              Herr talman! Det är alldeles uppenbart att vi har olika utgångspunkter
              i sammanhanget när det gäller vad som ska beslutas politiskt och
              vad som inte ska beslutas politiskt.
            </seg>
            <seg xml:id="i-94b5ba49fbd6e809-0">
              Det kan bli en väldigt lång debatt kring frågorna om kärnkraften.
              Anledningen till att vi i det här sammanhanget vill säkra nedmonteringen
              av vindkraftverk är att det oftast gäller ganska små verksamheter
              som är känsliga. Ett sådant kan bli lämnat av någon enstaka ägare,
              och då vill vi inte att markägaren ska vara den som blir ansvarig
              för att ta hand om detta sedan.
            </seg>
            <seg xml:id="i-7586fbb55da23754-0">
              Inte heller här särbehandlar vi vindkraften på något negativt
              sätt. I förslaget finns även andra typer av anläggningar med.
              Det är väl egentligen telekommunikationsmaster som är det mest
              liknande som man kan framhålla.
            </seg>
          </u>
          <note type="speaker" xml:id="i-fe5d5da220018f3f-0">
            Anf. 52 OWE HELLBERG (v) replik:
          </note>
          <u who="owe_hellberg_32d974" xml:id="i-a786d467f4017f60-2">
            <seg xml:id="i-2ce1afc8768cc085-0">
              Herr talman! Ja, visst delar jag uppfattningen att den som sätter
              i gång en verksamhet också ska ta rätt på det avfall som uppstår.
              Man har ju pekat på olika lösningar i betänkandet, och jag tror
              inte att det är en stor fråga. Där vindkraftverket står skapar
              det ju så att säga inte miljöproblem av den art som många andra
              energikällor gör. Jag tror att det här är ett ganska enkelt problem
              att åtgärda. Så det ordnar sig nog, Lars!
            </seg>
            <seg xml:id="i-af348ce05444af5f-0">
              Jag tycker ni skulle ha samma diskussionssätt när det gäller
              mobilmaster och andra anläggningar. Där ser vi att attityden är
              helt annorlunda. De ska tydligen få stå var som helst. Jag hör
              inte alls samma diskussion i de frågorna.
            </seg>
            <seg xml:id="i-549cc001c64c87cb-0">
              Det finns andra företeelser också som man skulle kunna nämna
              i det här sammanhanget. Jag tycker inte att ni är riktigt så kongruenta
              som du påstår här.
            </seg>
          </u>
          <note type="speaker" xml:id="i-21fe9d42c85851f0-0">
            Anf. 53 HELENA HILLAR ROSENQVIST (mp):
          </note>
          <u who="helena_hillar_rosenqvist_bfb7d5" xml:id="i-d612bf0cfa44bd3a-0">
            <seg xml:id="i-2390d00622f6627a-0">
              Herr talman! I det här betänkandet om naturresurser och vattenrätt
              har Miljöpartiet tre reservationer: en om vindkraft, en om omprövning
              av vattendomar och en om nationalstadsparken. Jag står självklart
              bakom alla tre men nöjer mig med att yrka bifall till reservation
              15 under punkt 10. Jag återkommer till det.
            </seg>
            <seg xml:id="i-d0baf00a507fd30d-0">
              När det gäller vindkraften ser vi verkligen fram emot vad som
              komma skall utifrån propositionen Miljövänlig el med vindkraft
              åtgärder för ett livskraftigt vindbruk . I vår partimotion vill
              vi dock lyfta blicken utanför Sveriges gränser och undersöka hur
              Danmark, Tyskland och Spanien hanterar bland annat planfrågorna
              för att underlätta för utbyggnaden och få en snabbare, enklare
              och mer förutsägbar prövning utan, märk väl, att detta går ut
              över natur- och kulturvårdsintressen eller de närboendes rättigheter.
            </seg>
            <seg xml:id="i-62d11c399a6d2a5f-0">
              Den andra reservationen handlar om omprövning av vattendomar.
              Jag gratulerar Owe Hellberg till att ha fått igenom ett motionsyrkande.
              Det är väl en fin avslutning på ett intensivt arbete i den här
              frågan. Vi har ju pratat om vattendomar under många år tidigare.
              Det här är väldigt roligt. Alla utom Socialdemokraterna står bakom
              det här, och jag är jätteförvånad. Jag förstår inte vad Socialdemokraterna
              har emot laxar, men vi får väl höra det så småningom. Jag tycker
              det var lite onödigt.
            </seg>
            <seg xml:id="i-4aaf69919ba26931-0">
              Vi säger inte att laxarnas fria vandring precis måste ske i trappor,
              utan vi ser att det går att hitta andra sätt. Det finns flera
              exempel på hur det går att åtgärda det. Men mina utskottskamrater
              har redan engagerat talat om att släppa fiskarna fria, så jag
              går direkt in på frågan om bevarande av en hotad klenod, nämligen
              Helsingforss ekopark nationalstadsparken. Det är världens första
              nationalstadspark.
            </seg>
            <seg xml:id="i-499e098af1a4a07a-0">
              Trots att lagen ska skydda mot ny bebyggelse om denna hotar att
              göra intrång i parklandskap eller naturmiljö görs intrång gång
              på gång. Detta råkar nationalstadsparken ut för.
            </seg>
            <seg xml:id="i-0bee1cdf1df12b7b-0">
              Lagen verkar lite för lätt att kringgå. Det finns självklart
              ett stort exploateringstryck när det gäller marken. I motionen
              från Mikaela Valtersson beskrivs väldigt detaljrikt om äldreboende,
              polishögskolan och studentbostäder. Allt det här är jätteviktiga
              saker som naturligtvis måste byggas. Men måste det byggas naggande
              nära nationalstadsparken?
            </seg>
            <seg xml:id="i-6a771cea02e647ca-0">
              Tydligen kan lagen tolkas på olika sätt. Kommunerna tolkar den
              ofta, dessvärre, till ekoparkens nackdel. Det har visat sig svårt
              att hävda och få gehör för natur- och kulturintressen.
            </seg>
            <seg xml:id="i-fea7e57e296c5d84-0">
              Det är viktigt att nationalstadsparkens skyddande lagstiftning
              stärks, följs upp och efterlevs. Vi behöver analysera och utreda
              ytterligare, och regeringen bör lägga fram förslag om stärkt skydd.
              Det här skulle ha varit klart nu, för regeringen har gett länsstyrelsen
              i uppdrag att göra en översyn och föreslå åtgärder som kan utveckla
              parken och höja ambitionsnivån.
            </seg>
            <seg xml:id="i-f7c2c46d59f97bcf-0">
              Under tiden som det utreds och funderas fortsätter exploateringen
              och planerna på ny bebyggelse i parken. Vi föreslår ett moratorium
              för alla nya planer tills översynen och aktuella utredningar är
              klara. Det skulle, som sagt, ha varit klart redan vid årsskiftet.
              Men länsstyrelsen fick förlängt till den 30 juni.
            </seg>
            <seg xml:id="i-d542c2da100bb89c-0">
              Trots att det finns samverkansorgan mellan kommuner och länsstyrelse
              har man ännu inte, elva år efter instiftandet, fått klart med
              nationalstadsparkens exakta gränser. Det behövs en definition
              av de exakta gränserna och en plan för buffertzoner runt parken
              för att bryta dagens utveckling, som innebär att bebyggelse kryper
              alldeles intill parkens gränser och menligt påverkar naturlivet
              i parken. Det behövs en oberoende översyn av hur den offentliga
              natur- och kulturmiljövårdens organisation har förändrats sedan
              år 1987 och av hur graden av måluppfyllelse på de viktiga områdena
              inom natur- och kulturmiljövården har utvecklats samt att ideella
              organisationer bereds tillfälle att delta i det här arbetet.
            </seg>
          </u>
          <note xml:id="i-71b2ed8874ce309e-0">
            Med detta yrkar jag avslutningsvis bifall till reservation 15.
          </note>
          <note type="speaker" xml:id="i-4def39b32814c131-0">
            Anf. 54 MARIAM OSMAN SHERIFAY (s):
          </note>
          <u who="unknown" next="cont" xml:id="i-1f679e029c47397c-0">
            <seg xml:id="i-93abcfda2ba3a6df-0">
              Herr talman! I det betänkande som vi nu debatterar behandlas
              i huvudsak motioner om vindkraft och vissa vattenrättsliga frågor.
              I mitt anförande kommer jag att koncentrera mig på frågorna om
              vindkraft.
            </seg>
            <seg xml:id="i-d169adbd070433e2-0">
              Vindkraften har en mycket stor potential i Sverige, inte minst
              med tanke på de geografiska förutsättningar som råder i vårt land.
              Den tekniska utvecklingen har också gått framåt mycket fort under
              senare år. Sammantaget innebär detta att vindkraften är ett konkurrenskraftigt
              alternativ till annan förnybar elproduktion.
            </seg>
            <seg xml:id="i-6f11372014647522-0">
              I arbetet med att ställa om Sverige till att bli oberoende av
              olja och att skaffa oss en energiförsörjning som håller för kommande
              generationer har vindkraften alla möjligheter att bli en viktig
              del av Sveriges framtida elförsörjning. Det här sker inte av sig
              självt. Från politiskt håll behövs det olika typer av stöd till
              uppbyggnad av en ny infrastruktur och till utbyggnad av vindkraften.
            </seg>
            <seg xml:id="i-7262dcd8eb927c42-0">
              Därför är det glädjande att kunna konstatera att det blåser medvind
              i vindkraftsfrågan om jag får uttrycka mig så. Regeringens proposition
              om vindbruk, som senare i vår ska behandlas i näringsutskottet,
              innehåller flera konkreta förslag om att underlätta utbyggnaden
              av vindkraften. Bland annat handlar det om en sänkning av fastighetsskatten
              för vindkraftverk från 0,5 % till 0,2 %. Ett nationellt center
              för vindkraft ska inrättas. Vidare gäller det pilotprojektstöd
              på 350 miljoner kronor till landområden med goda vindförutsättningar,
              en översyn av riksintresse för vindkraft och ett nytt planeringsmål.
              En utredning tillsätts som ska föreslå ytterligare åtgärder som
              ska underlätta för elproduktion från vindkraft.
            </seg>
            <seg xml:id="i-bb3b2bc984d4ffc9-0">
              Som jag tidigare nämnt anser vi socialdemokrater att vindkraften
              har en mycket viktig roll att spela när det gäller att uppnå de
              mål som sätts upp inom energi- och klimatpolitiken.
            </seg>
            <seg xml:id="i-fc5c9bc3ba64b8a9-0">
              Herr talman! Det är glädjande att kunna läsa i reservationerna
              att både Folkpartiet och Moderaterna inser att vindkraften har
              uppenbara fördelar som energikälla. I viss mån kan jag också förstå
              ert intresse för att värna om den enskilda äganderätten och när
              det gäller den negativa inverkan som vindkraft kan ha på människor,
              till exempel i form av buller och svischande ljud som ni så målande
              beskriver i er reservation. Men som socialdemokrat drar jag helt
              andra slutsatser.
            </seg>
            <seg xml:id="i-c8b48426488e6822-0">
              Sverige är ett glesbefolkat och vidsträckt land, idealiskt för
              vindkraft. Vi måste minska användningen av fossila bränslen. För
              att vi någonsin ska kunna uppnå ett hållbart samhälle för våra
              barns och barnbarns skull måste vi värna bland annat om vindkraften.
              Och för att utvecklingen av vindkraften, som vi alla tycker är
              så positivt, ska ha en chans krävs det politiska insatser. Det
              är vad vi nu gör.
            </seg>
            <seg xml:id="i-f71e99e29991def8-0">
              De riksintressanta områden för vindkraft som Energimyndigheten
              arbetat fram är ett sätt att planera långsiktigt för var vindkraftsanläggningar
              ska byggas eller inte.
            </seg>
            <seg xml:id="i-7a62e6c008a4455c-0">
              Självfallet kommer detta arbete att ske i samverkan med berörda
              markägare och inom ramen för det kommunala självstyret. Det är
              planerarnas uppgift att se till att minimera störningarna från
              vindkraften på djur, natur och friluftsliv.
            </seg>
            <seg xml:id="i-8086e0e790fcf7d9-0">
              Det är också intressant att konstatera att Moderaterna å ena
              sidan inte tycker att det behövs några särskilt markerade riksintressen
              för vindkraften och å andra sidan anser att det är riksdagens
              uppgift att ge detaljerade anvisningar till kommunerna om hur
              vindkraftsparker får anläggas.
            </seg>
            <seg xml:id="i-172d8b1ac440cdf6-0">
              Avstånd mellan bebyggelse och vindkraftverk, krav på miljö- och
              detaljplaneprövning och krav på kommunerna att de måste samarbeta,
              är det inte sådant som våra myndigheter ska sköta? Jag anser att
              Moderaternas förslag är statlig detaljreglering så det svischar
              om det.
            </seg>
            <seg xml:id="i-34bb465ad09b1985-0">
              Herr talman! Vad gäller reservationen om regelverket för omprövning
              av gamla vattendomar är det ju, som framgår av betänkandet, så
              att staten redan i dag har möjlighet att ompröva vattendomar.
              Kammarkollegiet, Naturvårdsverket och länsstyrelserna har rätt
              att göra omprövningar. Svårigheterna uppkommer när det gäller
              tolkningarna av regelverket som man tycker är otydligt. Detta
              har regeringen lyft fram i en skrivelse som ska behandlas av miljö-
              och jordbruksutskottet. Det framgår att det till exempel är oklart
              hur många omprövningar av vattendomar som verkligen görs i dag
              och om mängden prövningar motsvarar behoven. Fiskeriverket, Kammarkollegiet
              och länsstyrelsen ska enligt förslaget få i uppdrag att reda ut
              dels hur vattendomar omprövas, dels hur vattenföretag bedriver
              sin verksamhet i dag och sedan föreslå hur det kan utökas och
              effektiviseras.
            </seg>
            <seg xml:id="i-203ea0af47da2aae-0">
              När det sedan gäller åtgärder till förmån för fisket vid reglerade
              vattendrag har vi en reservation i betänkandet. Vi är överens
              i utskottet om att den som bedriver en vattenverksamhet som skadar
              fisklivet ska kompensera dessa skador på lämpligt sätt. Nya tekniker
              och metoder kommer hela tiden. Vi socialdemokrater anser att det
              är viktigt att inte låsa sig vid en speciell metod för att bevara
              fiskarter som lever i strömmande vatten. Vi vill främja lösningar
              som säkrar fisket. Om det sedan handlar om laxtrappor, omlöp eller
              någon annan lösning ska vi inte stå här i riksdagens kammare och
              slå fast. Vi anser att de alternativ som i dag är reglerade i
              lagen bör användas för att skapa förutsättningar för fisket.
            </seg>
            <seg xml:id="i-c8655679e9276033-0">
              Den aviserade utredningen som Fiskeriverket ska göra, som innebär
              att analysera samhällsekonomiska, genetiska och ekologiska effekter
              av utsättning av småfisk och ål, kommer att ge oss bättre beslutsunderlag
              än det vi har i dag. Låt oss vänta på det!
            </seg>
            <seg xml:id="i-76888bf9dd3827e8-0">
              Länsstyrelsen i Helsingforss län har i veckan presenterat ett
              program för nationalstadsparken och dess förvaltning och utveckling.
              Regeringen ska ta ställning till programmet och med all sannolikhet
              kan utskottet besvara motionerna i frågan om nationalstadsparken
              nästa gång vi hanterar dessa frågor.
            </seg>
          </u>
          <note xml:id="i-b1f3a79752a17fec-0">
            Herr talman! Jag yrkar bifall till förslaget i betänkandet utom
            i den del som handlar om åtgärder till förmån för fisket. Där
            yrkar jag bifall till reservation 12.
          </note>
          <note xml:id="i-1f03987146053a23-0">
            Anf. 55 EWA THALÉN FINNÉ (m) replik:
          </note>
          <u who="unknown" prev="cont" xml:id="i-c38b81eeb272ce94-0">
            <seg xml:id="i-2186398af8d1d9e6-0">
              Herr talman! Jag skulle vilja fråga Mariam Osman Sherifay lite
              grann om detta att Sverige är väldigt glest befolkat och att det
              därför inte finns några problem med lokalisering av vindkraftverken.
              Jag har sett en utredning som Länsstyrelsen i Skåne har gjort
              där man tittar på placering av vindkraftverk. Om man placerar
              vindkraftverken 300 meter från bebyggelse kan man sätta upp ca
              700 vindkraftverk. Om man i stället placerar dem 700 meter från
              bebyggelse sjunker siffran ganska drastiskt ned till ungefär 100,
              om jag minns rätt. Om man sedan placerar dem 1 000 meter från
              bebyggelse kan man bygga 40 vindkraftverk i Skåne. Det är många
              gånger uttalat att vindförhållandena i Skåne är mycket goda, och
              därför är det väldigt viktigt att man har många vindkraftverk
              där. Men Skåne är inte glesbebyggt. Det bor många människor i
              Skåne. Det är utifrån detta som vi tycker att det är oerhört väsentligt
              att man gör en översyn av regelverken. Vi saknar en vilja. En
              reflexion jag gör är att det behövs statliga regelverk just för
              rättstryggheten för människor så att bedömningarna påminner om
              varandra varhelst man bor. Min fråga är: Kan ni över huvud taget
              inte ha respekt för att man behöver se över de här regelverken?
            </seg>
            <seg xml:id="i-5da3acd84a695a4d-0">
              Den andra frågan gäller en liten reflexion jag gjorde över påståendet
              att vindkraften är oerhört väsentlig för utfasningen av de fossila
              bränslena. Min fråga är: Hur stor del av den totala energiproduktionen
              står vindkraften för i dag? Hur stor del står de fossila bränslen
              som ska fasas ut för?
            </seg>
          </u>
          <note type="speaker" xml:id="i-f275fe7717f6a944-0">
            Anf. 56 MARIAM OSMAN SHERIFAY (s) replik:
          </note>
          <u who="unknown" next="cont" xml:id="i-1f679e029c47397c-1">
            <seg xml:id="i-1a9bd92d631ab636-0">
              Herr talman! Jag kan berätta för dig, Ewa, att i fredags besökte
              jag Centrum för vindkraftsinformation vid högskolan på Gotland.
              De bedriver utbildning och forskning om vindkraft. Vi pratade
              väldigt mycket om olika saker. Det var mycket intressant att lyssna
              på dem. De pratade bland annat om de frågor som du tar upp här,
              nämligen planering och lokalisering. Vi tar självfallet de här
              frågorna på allvar. På Gotland finns det över 150 vindkraftverk
              i drift. De är lokaliserade såväl i inlandet som vid kuster och
              till havs. När det gäller planering tycker jag att Gotlands kommun
              ligger i täten. Det är en av de kommuner i Sverige som har gjort
              en fördjupad översiktsplan för vindkraft som jag tycker att fler
              kommuner borde ta efter.
            </seg>
            <seg xml:id="i-86ac90bc01b56c28-0">
              Utöver lokalisering och planering diskuterade vi bland annat
              vindkraftens påverkan på fisket, landskapsbilden, skuggorna och
              det här svischandet. Det var tråkigt att det inte blåste i fredags.
              Allt stod stilla. Det är klart att jag måste lyssna på allt som
              sägs. Jag tar det till mig. Jag tror att det svischar ordentligt.
            </seg>
            <seg xml:id="i-18618250b29e0e8f-0">
              Jag tycker att det är viktigt att det finns regler, precis som
              du, Ewa, för hur allt detta ska bedömas vid planering och lokalisering
              som jag sade tidigare. Det välkomnas i regeringens proposition
              om vindbruk som kommer att presenteras senare i vår. Jag hoppas
              att jag har svarat på den frågan.
            </seg>
            <seg xml:id="i-2cb483ec090a619d-0">
              Låt mig sedan gå över till den andra frågan. Jag kan bara prata
              om Gotland, och den information jag fick var att utöver Cementa
              skulle vindkraft som produceras på Gotland räcka till 50 % av
              småhusen på Gotland, och jag hoppas Lilian rättar mig om jag har
              fel.
            </seg>
          </u>
          <note xml:id="i-8bc0b7481a9e62a2-0">
            Anf. 57 EWA THALÉN FINNÉ (m) replik:
          </note>
          <u who="unknown" prev="cont" xml:id="i-c38b81eeb272ce94-1">
            <seg xml:id="i-59697c40e5d5787a-0">
              Herr talman! Gotland har haft vindkraft under en lång period.
              Det som jag tycker har varit väldigt intressant, när jag tidigare
              har gjort besök på Gotland, är att man de facto har tittat väldigt
              noga på riktvärden. Man pratar om 1 000 meter och om vindkraftverk
              ligger sydsydväst om bebyggelse och så vidare. Det har man kommit
              fram till där, och utifrån den lärdom man har dragit på Gotland
              tycker jag att det vore på sin plats att man tar upp de här riktlinjerna
              på allvar.
            </seg>
            <seg xml:id="i-8a214be8011845bd-0">
              Det kan hända att det täcker ungefär 50 % av energiförbrukningen
              när det blåser på Gotland om man tar bort Cementa och hyreshusen.
            </seg>
            <seg xml:id="i-9550cdd4a657ccb5-0">
              Men om man tittar på Sveriges elproduktion under första kvartalet
              2006 kan man konstatera att över 90 % är vattenkraft och kärnkraft.
              Sedan har vi lite övrig värmekraftproduktion på några procent.
              Och vindkraftproduktionen uppgår till någon promille.
            </seg>
            <seg xml:id="i-1cc8176932d55236-0">
              Det som är väsentligt för att vi ska ha vår miljövänliga energiproduktion
              är vattenkraften, som jag var inne på lite grann i mitt anförande,
              och naturligtvis också kärnkraften.
            </seg>
            <seg xml:id="i-fe9d70afe6a59d9a-0">
              Jag försökte ändå tydliggöra att vi inte har någonting emot vindkraftsetableringar.
              Men det som vi har svårt för är att man inte på allvar tar upp
              frågan om lokaliseringen. Den skapar många stora konflikter, och
              det är väldigt tydligt i Skåne.
            </seg>
          </u>
          <note type="speaker" xml:id="i-347311d9386c6688-0">
            Anf. 58 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-1">
            <seg xml:id="i-b1f0f421d310653e-0">
              Herr talman! Jag trodde att jag hade svarat just på din fråga,
              Ewa. Men låt oss vänta på propositionen som kommer senare i vår.
              Då får vi se om du får svar på alla dina frågor.
            </seg>
          </u>
          <note type="speaker" xml:id="i-0886deaf9be77809-0">
            Anf. 59 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-dd356fc9b2b667c6-3">
            <seg xml:id="i-47c183e5c9bf1b79-0">
              Herr talman! I början av anförandet sades det att vindkraften
              hade blivit konkurrenskraftig. Då är det egentligen inget problem,
              därför att om den är konkurrenskraftig och kan planeras och byggas
              ut under ordnade former har naturligtvis varken Folkpartiet eller
              något annat parti i Sveriges riksdag något emot att vindkraften
              blir ett komplement till den svenska energiförsörjningen.
            </seg>
            <seg xml:id="i-2aefb2f1a1e35a2e-0">
              Men sedan sade du lite senare att det ändå krävs politiskt stöd
              för att den ska utvecklas. Det stöd som vindkraften liksom alla
              andra energislag ska ha är att man forskar om den och skaffar
              kunskap om den. Men det är ingenting som är speciellt för just
              vindkraften.
            </seg>
            <seg xml:id="i-96e56a0889a0b3e4-0">
              Vi fick för någon månad sedan propositionen om vindbruk. Och
              jag är förvånad över att regeringen har svängt så mycket i den
              frågan. Jag vet inte om du lyssnade på interpellationsdebatterna
              i april förra året. Då var nämligen samhällsbyggnadsministern
              väldigt tydlig i fråga om att avsikten från regeringens sida inte
              alls var att särbehandla vindkraften utan att den skulle behandlas
              som vanliga industrietableringar. Då löser man på något vis problemet.
              Har man samma krav på vindkraften som på industrietableringar
              så finns det ju ett prövningssystem. Man måste ju så att säga
              väga nyttan mot störningen. Då tycker ändå vi att det är rimligt.
            </seg>
            <seg xml:id="i-48af658baeb9d309-0">
              Det skulle vara intressant om du kunde utveckla detta lite grann
              och om du anser att det är rimligt att man jämställer detta med
              industrietableringar. Ewa Thalén Finné utvecklade också detta.
              I områden som är tätt befolkade är det naturligtvis inte rimligt
              att sätta upp vindkraftsanläggningar eller andra störande anläggningar.
              På Gotland har detta inte heller varit konfliktfritt. Människor
              har med tiden känt av dess störningar betydligt mer.
            </seg>
          </u>
          <note type="speaker" xml:id="i-5a075a04c5ee6acf-0">
            Anf. 60 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-2">
            <seg xml:id="i-33af5bd6bafe67c9-0">
              Herr talman! Jag står inte här och säger att det är oproblematiskt
              med vindkraft. Men det händer saker hela tiden med hjälp av ny
              teknik. Och jag håller med om det som sägs om planering och lokalisering.
              Det är ett problem, och man måste se över frågan om avstånd och
              så vidare. Och jag har förstått att det hela tiden kommer nya
              maskiner som är bättre.
            </seg>
            <seg xml:id="i-cc8866c133e9e022-0">
              Men jag anser också att det är viktigt att vi satsar på flera
              alternativ. Det finns många andra länder som har gått om oss när
              det gäller vindkraft som är miljövänlig och ofarlig till skillnad
              från andra energikällor.
            </seg>
            <seg xml:id="i-eb89eee2c4af3fe0-0">
              Vi måste blicka framåt. Även om det har gått 20 år sedan olyckan
              i Tjernobyl, och även om jag vet att säkerheten i Sverige är väldigt
              stor, så måste vi välkomna även andra satsningar, till exempel
              vindkraften. Det är vår skyldighet som politiker.
            </seg>
            <seg xml:id="i-f5ef9fc58c25e3b6-0">
              Jag måste kunna se mina barn i ögonen när jag säger att jag överlämnar
              en säker framtid till dem.
            </seg>
            <seg xml:id="i-955191962ca6f5c2-0">
              Jag är helt införstådd med problemen, men de är inte så svåra
              att man inte kan lösa dem. Jag säger därför ja till vindkraft.
              Jag hoppas att du har fått svar på dina frågor.
            </seg>
            <seg xml:id="i-ac2c728a7b5d26ac-0">
              Ingen kan undgå de negativa klimatförändringarna som påverkas
              bland annat av växthuseffekten. Vi talar inte om det. Men när
              vi börjar titta på förnybar energi, så säger jag inte att det
              är problem som inte kan åtgärdas. Men jag tycker att det är värt
              det.
            </seg>
          </u>
          <note type="speaker" xml:id="i-dacc7aba4f222615-0">
            Anf. 61 LARS TYSKLIND (fp) replik:
          </note>
          <u who="lars_tysklind_ab4b35" xml:id="i-dd356fc9b2b667c6-4">
            <seg xml:id="i-6ca5fc2c75830958-0">
              Herr talman! Vi är helt överens om att det är väldigt centralt
              med en minskning av användningen av fossila bränslen. Och klimatförändringarna
              är ett av de största hoten som vi har och måste arbeta med. Det
              är just därför som vi från Folkpartiets sida har sagt att man
              i detta sammanhang inte kan tala om att avveckla kärnkraften.
              När man sätter dessa hot mot varandra så är klimatförändringarna
              ett så ofantligt mycket större hot med tanke på den säkerhet som
              vi har i de svenska kärnkraftverken.
            </seg>
            <seg xml:id="i-f11a02945fab5a09-0">
              Även om man utvecklar vindkraften mycket, så måste man ändå inse
              att den under överskådlig framtid bara kan bli ett komplement
              till energiproduktionen i Sverige. Naturligtvis ska man inte säga
              nej till det. Men man ska inte tro att man kan lösa energiproblemen
              med vindkraft. Därför är det viktigt att man inte bygger in problem
              i vindkraften. Det kommer bara att slå tillbaka på vindkraften
              själv senare om man inte behandlar den som en industrietablering
              med de störningar som den innebär och utgår från det. Om man ger
              vindkraften någon typ av gräddfil i detta prövningssystem så kommer
              det att slå tillbaka på vindkraften som sådan. I viss mån har
              det blivit så på vissa håll på Gotland. När det gäller energitillgången
              måste vi säkra den totala energitillgången. Du talade själv om
              att det inte blåste på Gotland häromdagen.
            </seg>
            <seg xml:id="i-7f09663115034c12-0">
              Klimatförändringarna är ett globalt problem. Och den dag som
              vi inte kan producera vår egen energi utan fossila bränslen så
              importerar vi faktiskt energi som produceras med fossila bränslen
              i Europa. Och det är egentligen det som är det stora problemet
              i sammanhanget.
            </seg>
          </u>
          <note type="speaker" xml:id="i-e9ce577395aa88e4-0">
            Anf. 62 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-3">
            <seg xml:id="i-8618773e42d03801-0">
              Herr talman! Jag står som socialdemokrat på mig och tycker fortfarande
              att vindkraften är en miljövänlig och förnybar energikälla. Och
              problemen måste åtgärdas. Vindkraften har framtiden för sig. Jag
              menar inte heller att vindkraften är den enda lösningen. Men vindkraften
              är en förnybar energikälla bland andra.
            </seg>
            <seg xml:id="i-93a96e11960cc601-0">
              Och fortfarande måste jag säga att vi politiker verkligen måste
              kunna lyfta blicken för att förstå detta. Och kärnkraften är en
              energikälla. Beträffande oljan har många krig startats på grund
              av den. Och det är inte heller någon säker energikälla att räkna
              med om inte fler länder ska invaderas.
            </seg>
          </u>
          <note type="speaker" xml:id="i-7160d024c6d78b55-0">
            Anf. 63 OWE HELLBERG (v) replik:
          </note>
          <u who="owe_hellberg_32d974" xml:id="i-a786d467f4017f60-3">
            <seg xml:id="i-cb6ce7154848bc6a-0">
              Herr talman! Det var synd att vi inte kunde bli överens om att
              vi i dag skulle befria laxen och se till att vi får en naturlig
              reproduktion av lax. Det finns många exempel på att de faktiskt
              står och slår sig blodiga mot dammluckor. Det finns en otrolig
              kraft i just fiskarnas årliga reproduktion. Den som har sett detta
              förstår det. Jag har själv stått i en bäck och tittat på hur de
              obändigt tar sig fram.
            </seg>
            <seg xml:id="i-53ffdf369eec00d1-0">
              Jag skulle gärna vilja fråga Socialdemokraterna vad de vill i
              denna fråga. I en reservation pekar ni på en massa olika saker.
              Fiskeriverket ska titta på hur det går med utplaceringen av laxyngel.
              Och jag antar att man har gjort det förut. Och jag vet inte vad
              det är för nytt som ska komma fram då. Och inte påverkar det reproduktionen
              av naturlig lax.
            </seg>
            <seg xml:id="i-6990ba6cacaecff3-0">
              Sedan skriver ni in någon liten synpunkt om att man kanske kan
              lägga en avgift på vattenkraftföretagen. Ja, det är väl något
              att hålla sig i möjligtvis. Å andra sidan säger ni att vi inte
              ska hålla på och krångla med vattendomarna, att det är en bra
              princip.
            </seg>
            <seg xml:id="i-ce615dd5a3803d9d-0">
              Det visar sig dock att det inte fungerar riktigt bra eftersom
              länsstyrelserna inte har de resurser som de behöver för att titta
              på detta ordentligt, och när man äntligen kommer fram och ska
              försöka verkställa en vattendom visar det sig att vattenkraftföretaget
              tar ett väldigt litet ekonomiskt ansvar för det hela. Det stora
              ansvaret får det offentliga ta, alltså staten. Det är bland annat
              detta som vi vill ändra på. Företagen måste ta ett större ansvar.
              Frågan blir därför: Vad vill ni egentligen?
            </seg>
          </u>
          <note type="speaker" xml:id="i-dc02a9ba3bca34dc-0">
            Anf. 64 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-4">
            <seg xml:id="i-48c269e6e5c9a6b4-0">
              Herr talman! Jag vill först säga att vi socialdemokrater värnar
              om fisket antingen det gäller lax, ål, gädda eller vad det nu
              kan vara.
            </seg>
            <seg xml:id="i-bb98a36d6bb316c8-0">
              Sedan vill jag bara påpeka att redan i dag har staten möjlighet
              att ompröva vattendomar. Både Kammarkollegiet, Naturvårdsverket
              och länsstyrelserna har rätt att göra omprövningar. Det har regeringen
              också lyft fram i en skrivelse som senare i vår ska behandlas
              av miljö- och jordbruksutskottet.
            </seg>
          </u>
          <note type="speaker" xml:id="i-cf4e69aca2eaa870-0">
            Anf. 65 OWE HELLBERG (v) replik:
          </note>
          <u who="owe_hellberg_32d974" xml:id="i-a786d467f4017f60-4">
            <seg xml:id="i-3abead2ae779a666-0">
              Herr talman! Den rätten har vi känt till länge. Redan när jag
              kom in i utskottet 1994 fick jag lära mig att den rätten fanns.
              Problemet är att det är svårt att jobba med den och att den ekonomiska
              ersättningen ska komma från staten och inte, som jag tycker, från
              dem som utövar verksamheten. De borde få ta ett mycket större
              ekonomiskt ansvar för detta. Därför måste den ingången finnas
              när det gäller den här frågan, annars kommer vi ingenstans.
            </seg>
            <seg xml:id="i-1147fbf841680493-0">
              Trots allt visar miljöbalken tydligt att om man tror på den lagstiftningen
              och tycker att den är bra så måste man också snabbt kunna komma
              fram till att vi kan ställa de kraven. Men när det gäller omprövningarna,
              vattendomarna, har man annat att ta hänsyn till, bland annat ersättningsregler.
              Något måste göras, och det måste göras nu. Vi kan skicka yrkandet,
              beskedet, till regeringen att låta snabbutreda frågan.
            </seg>
          </u>
          <note type="speaker" xml:id="i-7f463a104dfb299e-0">
            Anf. 66 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-5">
            <seg xml:id="i-a2c0d6e0b13f1f52-0">
              Herr talman! Den utredning som Fiskeriverket ska göra tar hänsyn
              till många olika saker, vilket jag också nämnde tidigare. Eftersom
              du redan väntat så här länge, Owe, så tror jag inte att du kommer
              att bli besviken. Låt oss alltså vänta på den.
            </seg>
            <seg xml:id="i-b898794d47bba4cf-0">
              Jag anser inte att vi i riksdagen ska avgöra om det ska finnas
              laxtrappor eller omlöp eller vad det nu kan vara. Jag lämnar det
              avgörandet till dem som är experter på området.
            </seg>
          </u>
          <note type="speaker" xml:id="i-0af7df1a517c0fa9-0">
            Anf. 67 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-3383ad925b430724-0">
            <seg xml:id="i-0a0901f318ccac36-0">
              Herr talman! Kristdemokraterna är för vindkraft, men det är inte
              utan att man ändå måste understryka att även lokaliseringen är
              mycket viktig. Det belyser vi tydligt i vårt särskilda yttrande.
            </seg>
            <seg xml:id="i-18670484ca889b88-0">
              Socialdemokraterna hävdar från talarstolen i dag att de värnar
              om alla fiskar. När man tittar på hur vindkraftsutbyggnaden sker,
              inte minst till havs, är det oerhört viktigt att just se till
              lokaliseringen. Det försöker vi belysa i vårt särskilda yttrande,
              som alltså handlar om att man placerar vindkraftverken på grundområden,
              det vill säga på platser utanför kusten som är lek- och uppväxtområden
              för fisk. Jag skulle därför gärna vilja höra vad Mariam anser
              om detta. Frågan är jätteviktig för att det inte ska uppstå en
              kris när det gäller västkustfiskarna.
            </seg>
            <seg xml:id="i-c665b7fe70c0bc02-0">
              Beträffande den reservation som ni har till detta betänkande
              blir jag lite fundersam när ni talar om de alternativ som ju redan
              finns. Vi har haft en mängd debatter i kammaren. Inte minst handlade
              den förra debatten för några veckor sedan om bostadsförsörjningsfrågor.
              Vi har också debatterat energieffektiviseringsfrågor, och ni säger
              alltid att det behövs ytterligare lagstiftning för att riktigt
              kunna reglera och se till att saker och ting händer.
            </seg>
            <seg xml:id="i-59052d31acd60be2-0">
              Men i den här frågan, som behandlats i så många år, hänvisar
              ni till befintlig lagstiftning och säger att den räcker, att det
              inte är nödvändigt med regeländringar för att kunna ställa krav
              på laxtrappor etcetera eftersom det redan finns alla möjligheter
              att vidta de åtgärderna.
            </seg>
            <seg xml:id="i-e3af1dcc2f01f8c1-0">
              Vad är det som gör att ni helt plötsligt har ett annat förhållningssätt
              till lagstiftningen? Du säger själv i ditt inlägg att det finns
              tolkningsproblem med den befintliga lagstiftningen. Varför kan
              Socialdemokraterna då inte ställa sig bakom majoritetens förslag
              så att vi får ett enigt utskott i denna fråga?
            </seg>
          </u>
          <note type="speaker" xml:id="i-46154c44f3ea375b-0">
            Anf. 68 MARIAM OSMAN SHERIFAY (s) replik:
          </note>
          <u who="unknown" xml:id="i-21ace9fb416d6d31-6">
            <seg xml:id="i-bd22edbc622a3fa3-0">
              Herr talman! Jag har redan pekat på problemen med vindkraften,
              och jag har även pekat på fördelarna, som är mycket stora. Och
              visst, det finns problem när det gäller lokalisering och planering.
              Det har länsstyrelserna, som ju har ansvaret, tagit upp. När man
              planerar är det oerhört viktigt att ta hänsyn till de problem
              som finns, till var de ska placeras, hur det påverkar fisket och
              människorna och allt sådant. Det är mycket viktigt, inte minst
              för att vi inte vill få en folklig opinion mot vindkraften, som
              vi tycker är en väldigt bra förnybar energikälla. Där är vi överens.
            </seg>
            <seg xml:id="i-af9c6f937d8397d3-0">
              Om det ska finnas laxtrappor, omlöp eller något annat kan jag,
              som jag redan sagt till Owe och Ewa, inte avgöra. Jag vet inte
              vad som finns. Jag är inte alls kunnig på det området. Det är
              heller ingenting som vi i riksdagen ska ta ställning till. I stället
              ska de som kan detta komma med förslagen. Jag låter det alltså
              vara.
            </seg>
          </u>
          <note type="speaker" xml:id="i-d4975e5d9f6c111c-0">
            Anf. 69 RAGNWI MARCELIND (kd) replik:
          </note>
          <u who="ragnwi_marcelind_f36578" xml:id="i-3383ad925b430724-1">
            <seg xml:id="i-2d7ebd108c265215-0">
              Herr talman! Det här är lite märkligt. Beslutet handlar nämligen
              inte främst om att ensidigt besluta om laxtrappor eller vad det
              nu kan vara, utan om en utredning. Ni vågar inte ens ställa er
              bakom det som ni annars alltid hänvisar till i alla andra sammanhang.
              Det gör mig lite fundersam, och jag återkommer därför till frågan
              vad det egentligen är som ligger bakom att ni i det här sammanhanget
              inte kan säga okej, det är en bra lösning, så att vi i dag före
              sommaruppehållet i denna mandatperiod kan komma till rätta med
              problematiken. Det har, enligt de handlingar jag läst, tjafsats
              om detta åtminstone sedan början av 2000-talet, och Owe kanske
              kan verifiera att det pågått ännu längre.
            </seg>
            <seg xml:id="i-a90dc7bb8744816b-0">
              Mariam säger att fördelarna med vindkraftverk är stora. Jag tycker
              att det är jättebra om man nu ensidigt kan storsatsa på vindkraftverk,
              för det finns stora fördelar. Jag skulle emellertid vilja fråga
              vilken bedömning Mariam gör beträffande hur stor del av energikraften
              vindkraften kommer att utgöra. Det vore intressant att höra, för
              det måste väl finnas någon slags vision om hur mycket den kan
              ta över i samhället eftersom ni föreslår en så tydlig satsning.
            </seg>
            <seg xml:id="i-8bf364f1d6cd0683-0">
              Som jag sade tidigare, och jag repeterar: Vi är inte emot vindkraftverk.
              Själv åker jag nästa varje sommar genom Europa, och när vi kör
              genom Tyskland och ser bergsmassiven med tusentals vindkraftverk
              kan jag till och med tycka att det är vackert att se på. Vi har
              dock inte riktigt sådana områden i Sverige. I mitt hemlän har
              vi under flera år försökt satsa på vindkraft, men det har inte
              varit tillräckligt med vind. Nu säger man att den gångna vintern
              visat att det kanske varit så mycket vind att man skulle kunna
              bygga upp vindkraftverken. Men satsningarna måste stå i relation
              till den faktiska möjligheten att kunna få energi från vindkraftverken,
              och det tycker jag inte att jag riktigt får svar på. Argumentationen
              från Socialdemokraterna är väldigt lös i dag vad gäller den frågan.
            </seg>
            <seg xml:id="i-288ed88af664b49e-0">
              Jag är ledsen över att vi inte kunde få ett enigt utskott i denna
              fråga där Socialdemokraterna dessutom har en mycket dålig reservation.
            </seg>
          </u>
          <note type="speaker" xml:id="i-b73431cdd18e709b-0">
            Anf. 70 MARIAM OSMAN SHERIFAY (s) replik:
          </note>
          <u who="unknown" next="cont" xml:id="i-1f679e029c47397c-2">
            <seg xml:id="i-e64a04f3f07fad96-0">
              Herr talman! Jag vill inte föregripa en utredning som arbetar.
              Som jag sagt tidigare väntar vi på den utredningen.
            </seg>
            <seg xml:id="i-4648a5aadad7c514-0">
              Låt mig bara säga till Ragnwi Marcelind att vår energipolitik
              är ansvarsfull. Den är bra för konkurrensen och sysselsättningen,
              och den skapar faktiskt nya jobb. När jag står här och är salig
              över en av våra förnybara energikällor är det av den enkla anledningen
              att den är miljövänlig. Det tycker jag absolut att vi alla borde
              tycka. Vindkraften är en av dem.
            </seg>
            <seg xml:id="i-70b39b8bdfa83d01-0">
              Jag sade inte att vi ska leva på vindkraft. Tänk om vi kunde
              göra det! Då hade vi sluppit många problem. Men vindkraft skapar
              faktiskt också arbete, många jobb. Det är mycket man lär sig.
              Nu lärde jag mig att det även finns en stark industri. Tänk om
              vi kunde satsa på vindkraft och få den som exportvara! Det skulle
              gynna vår exportindustri. Dessutom är den miljövänlig.
            </seg>
          </u>
          <note xml:id="i-0f5140316d5eb16d-3">
            Överläggningen var härmed avslutad.
          </note>
          <note xml:id="i-d034a172cec65473-0">
            Ajournering
          </note>
          <note xml:id="i-a6efb6158773a9d8-0">
            Kammaren beslutade kl. 12.40 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="unknown" prev="cont" xml:id="i-c38b81eeb272ce94-2">
            <seg xml:id="i-a8a12b53ae47a8c4-0">
              Återupptagna förhandlingar
            </seg>
          </u>
          <note xml:id="i-a1b2f442340d4dcb-0">
            Förhandlingarna återupptogs kl. 16.00.
          </note>
          <note xml:id="i-b6b4a14ef4788577-0">
            16 § Beslut om ärende som slutdebatterats den 27 april
          </note>
          <note xml:id="i-50f565d0cb2fc870-0">
            Punkt 1
          </note>
          <note xml:id="i-597b1970de3cbd7d-0">
            Punkt 2
          </note>
          <note xml:id="i-8b8e0c6e06955b4b-0">
            Punkt 5
          </note>
          <note xml:id="i-569972cbbf39f02e-0">
            Punkt 9
          </note>
          <note xml:id="i-b6c18dfb4f12ac31-0">
            Punkt 10
          </note>
          <note xml:id="i-c9fc4edf3383fb92-0">
            Övriga punkter
          </note>
          <note xml:id="i-590d0d29928b256f-0">
            17 § Beslut om ärenden som slutdebatterats den 28 april
          </note>
          <note xml:id="i-404e15ae26642889-0">
            Punkt 11
          </note>
          <note xml:id="i-db005ad722b76234-0">
            Punkt 13
          </note>
          <note xml:id="i-332b2024912f00b8-0">
            Punkt 15
          </note>
          <note xml:id="i-c9fc4edf3383fb92-1">
            Övriga punkter
          </note>
          <note xml:id="i-50f565d0cb2fc870-1">
            Punkt 1
          </note>
          <note xml:id="i-0017aa8104df0e3c-0">
            Punkt 4
          </note>
          <note xml:id="i-38f672014c823de1-0">
            Punkt 17
          </note>
          <note xml:id="i-98235937a2d06431-0">
            Punkt 23
          </note>
          <note xml:id="i-c9fc4edf3383fb92-2">
            Övriga punkter
          </note>
          <note xml:id="i-03862a81885a2fc4-0">
            18 § Beslut om ärenden som slutdebatterats vid dagens sammanträde
          </note>
          <note xml:id="i-50f565d0cb2fc870-2">
            Punkt 1
          </note>
          <note xml:id="i-597b1970de3cbd7d-1">
            Punkt 2
          </note>
          <note xml:id="i-597b1970de3cbd7d-2">
            Punkt 2
          </note>
          <note xml:id="i-d1645d35669cedf7-0">
            Punkt 3
          </note>
          <note xml:id="i-569972cbbf39f02e-1">
            Punkt 9
          </note>
          <note xml:id="i-c9fc4edf3383fb92-3">
            Övriga punkter
          </note>
          <note xml:id="i-50f565d0cb2fc870-3">
            Punkt 1
          </note>
          <note xml:id="i-8b8e0c6e06955b4b-1">
            Punkt 5
          </note>
          <note xml:id="i-a1bcb74a7c4734d9-0">
            Punkt 7
          </note>
          <note xml:id="i-3ad6e7af8da5b530-0">
            Punkt 8
          </note>
          <note xml:id="i-569972cbbf39f02e-2">
            Punkt 9
          </note>
          <note xml:id="i-b6c18dfb4f12ac31-1">
            Punkt 10
          </note>
          <note xml:id="i-404e15ae26642889-1">
            Punkt 11
          </note>
          <note xml:id="i-c9fc4edf3383fb92-4">
            Övriga punkter
          </note>
          <note xml:id="i-50f565d0cb2fc870-4">
            Punkt 1
          </note>
          <note xml:id="i-d1645d35669cedf7-1">
            Punkt 3
          </note>
          <note xml:id="i-dd7db7d47936520f-0">
            Punkt 6
          </note>
          <note xml:id="i-a1bcb74a7c4734d9-1">
            Punkt 7
          </note>
          <note xml:id="i-b6c18dfb4f12ac31-2">
            Punkt 10
          </note>
          <note xml:id="i-c9fc4edf3383fb92-5">
            Övriga punkter
          </note>
          <note xml:id="i-c3e2105da08ea8a7-0">
            Meddelande om voteringar torsdagen den 4 maj
          </note>
          <note xml:id="i-2fb461e72c419a06-0">
            Talmannen meddelade att voteringarna torsdagen den 4 maj skulle
            utgå.
          </note>
          <note xml:id="i-f9ae6bbab3c46579-0">
            19 § Bordläggning
          </note>
          <note xml:id="i-726171728128fd3a-0">
            Anmäldes och bordlades
          </note>
          <note xml:id="i-a82a11bc16412d76-0">
            20 § Anmälan om interpellationer
          </note>
          <note xml:id="i-00ac093a85dec81a-0">
            Anmäldes att följande interpellationer framställts
          </note>
          <note xml:id="i-be9e4d0d6c3bbd4b-0">
            den 3 maj
          </note>
          <note xml:id="i-38cc96cc6af8132c-0">
            Karin Enström
          </note>
          <note xml:id="i-106002377545e700-0">
            Sven Gunnar Persson
          </note>
          <note xml:id="i-caef7a6146792f2e-0">
            Staffan Danielsson
          </note>
          <note xml:id="i-a391d45bb7ca449d-0">
            Kenneth Johansson
          </note>
          <note xml:id="i-bb724f4cbfe9ce5c-0">
            Ana Maria Narti
          </note>
          <note xml:id="i-bb724f4cbfe9ce5c-1">
            Ana Maria Narti
          </note>
          <note xml:id="i-bb724f4cbfe9ce5c-2">
            Ana Maria Narti
          </note>
          <note xml:id="i-66eb7baf99e8a317-0">
            Cecilia Wigström
          </note>
          <note xml:id="i-2091b7e25959b2ec-0">
            Interpellationerna redovisas i bilaga som fogats till riksdagens
            snabbprotokoll tisdagen den 9 maj.
          </note>
          <note xml:id="i-e89294d0bbe914e9-0">
            21 § Anmälan om frågor för skriftliga svar
          </note>
          <note xml:id="i-3e534ef5a9964b0d-0">
            Anmäldes att följande frågor för skriftliga svar framställts
          </note>
          <note xml:id="i-be9e4d0d6c3bbd4b-1">
            den 3 maj
          </note>
          <note xml:id="i-327c03c0df2477a0-0">
            Lars Gustafsson
          </note>
          <note xml:id="i-349c5ff84ad33516-0">
            Lars-Ivar Ericson
          </note>
          <note xml:id="i-7e2dccfd224f76ea-0">
            Anna Grönlund Krantz
          </note>
          <note xml:id="i-f90f3a259d7aa531-0">
            Carl B Hamilton
          </note>
          <note xml:id="i-95a1dcff0ae74e2c-0">
            Cecilia Wikström
          </note>
          <note xml:id="i-159e66e6cc2b475e-0">
            Gunnar Andrén
          </note>
          <note xml:id="i-349c5ff84ad33516-1">
            Lars-Ivar Ericson
          </note>
          <note xml:id="i-fd373171de497698-0">
            Lena Adelsohn Liljeroth
          </note>
          <note xml:id="i-601320006970ffa7-0">
            Frågorna redovisas i bilaga som fogats till riksdagens snabbprotokoll
            tisdagen den 9 maj.
          </note>
          <note xml:id="i-871d1925bfda3ac4-0">
            22 § Anmälan om skriftliga svar på frågor
          </note>
          <note xml:id="i-cbef357dccd968d0-0">
            Anmäldes att skriftliga svar på följande frågor inkommit
          </note>
          <note xml:id="i-be9e4d0d6c3bbd4b-2">
            den 3 maj
          </note>
          <note xml:id="i-c4c6049c53970409-0">
            Peter Danielsson
          </note>
          <note xml:id="i-6dd5c445574e87fc-0">
            Ragnwi Marcelind
          </note>
          <note xml:id="i-047857dbafdee826-0">
            Rolf Gunnarsson
          </note>
          <note xml:id="i-83307c68dea7dfd3-0">
            Marie Engström
          </note>
          <note xml:id="i-fa3de25d039759b8-0">
            Svaren redovisas i bilaga som fogats till riksdagens snabbprotokoll
            tisdagen den 9 maj.
          </note>
          <note xml:id="i-f46346fe3d957c83-0">
            23 § Kammaren åtskildes kl. 16.34.
          </note>
          <note xml:id="i-925638183cf3c925-0">
            Förhandlingarna leddes
          </note>
          <note xml:id="i-e3f3245cc03800c4-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
