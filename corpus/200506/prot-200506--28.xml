<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2005</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2005</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200506--28</head>
          <docDate when="2005-11-11">2005-11-11</docDate>
        </div>
      </front>
      <body>
        <div>
          <note xml:id="i-dcfb8da1c6d7f3a5-0">
            ﻿
          </note>
          <note xml:id="i-9493cb519a75cb17-0">
            Riksdagens protokoll
          </note>
          <note xml:id="i-d820d61e8761b19f-0">
            2005/06:28
          </note>
          <note xml:id="i-7794409308d2a5a5-0" type="date">
            Fredagen den 11 november
          </note>
          <note xml:id="i-a80ff37d1fcfabae-0">
            Kl. 09:00 - 11:29
          </note>
          <note xml:id="i-308a224300f9f440-0">
            1 § Ledighet
          </note>
          <note xml:id="i-11b8a63681a162d0-0">
            Andre vice talmannen meddelade att Cinnika Beiming (s) ansökt
            om föräldraledighet under tiden den 1 januari15 juli 2006.
          </note>
          <note xml:id="i-8839342eb74ec337-0">
            Kammaren biföll denna ansökan.
          </note>
          <note xml:id="i-9acf29d1a0d7ca9e-0">
            Andre vice talmannen anmälde att Maryam Yazdanfar (s) skulle
            inträda som ersättare under Cinnika Beimings föräldraledighet.
          </note>
          <note xml:id="i-25d17ed22473ff68-0">
            2 § Svar på interpellation 2005/06:57 om tydliga mål för den
            svenska livsmedelsproduktionen
          </note>
          <note type="speaker" xml:id="i-eb7c9bcc7035c037-0">
            Anf. 1 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-5b11d7b6309cc479-0">
            <seg xml:id="i-798c526533d0f2ec-0">
              Fru talman! Staffan Danielsson har frågat mig vilka åtgärder
              jag avser att vidta så att samhället formulerar sina tydliga mål
              för livsmedelsproduktionens storlek.
            </seg>
            <seg xml:id="i-aae668919ea6e959-0">
              Grunden för regeringens arbete rörande jordbrukspolitiken slogs
              fast i regeringens proposition Riktlinjer för Sveriges arbete
              med jordbruks- och livsmedelspolitiken inom Europeiska unionen
              . Där anges att Sverige ska verka för att främja ett brett och
              varierat utbud av säkra livsmedel till skäliga priser, främja
              en hållbar jordbruks- och livsmedelsproduktion och bidra till
              global livsmedelssäkerhet. Detta är fortsatt utgångspunkten för
              regeringens arbete och det sätt som regeringen agerat för att
              reformera den gemensamma jordbrukspolitiken.
            </seg>
            <seg xml:id="i-2765e146d9ab2fb1-0">
              Ett stort reformsteg togs i juni 2003 då EU:s jordbruksministrar
              fattade beslut som innebär att produktionsstöden frikopplas från
              själva produktionen och betalas ut direkt till jordbrukarna. Detta
              reformsteg innebär större möjligheter för jordbrukaren att styra
              sin produktion mot det som konsumenten efterfrågar genom att stöden
              till stor del inte förutsätter en viss produktionsinriktning.
              Frikopplingen innebär även att flera produktionskvoter blir inaktuella.
            </seg>
            <seg xml:id="i-92622222f7f44b42-0">
              Sveriges arbete för en global och rättvis hållbar utveckling
              inbegriper även Sveriges agerande inom ramen för WTO-förhandlingarna,
              den så kallade Doharundan. Dessa förhandlingar är nu inne i en
              avgörande fas som för att lyckas kräver att alla förhandlingsparter
              visar sin vilja att kompromissa.
            </seg>
            <seg xml:id="i-d73a6ba448f8403f-0">
              Det verkar som om Staffan Danielsson nu önskar vrida klockan
              tillbaka genom att åter reglera jordbruksproduktionen och sätta
              upp produktionsmål. Jag tycker att det är beklagligt. Konsumenternas
              efterfrågan är det grundläggande elementet på en väl fungerande
              marknad. Producenterna måste anpassa sig till detta. En förutsättning
              för att jordbruksföretagen blir framgångsrika och långsiktigt
              konkurrenskraftiga är snabb anpassning till vad konsumenterna
              efterfrågar och att politikernas styrning av vad som produceras
              minimeras.
            </seg>
            <seg xml:id="i-bf1dd6de4fa34e35-0">
              En naturlig konsekvens när stödet frikopplas är att produktionens
              omfattning och inriktning ändras. Att detta sker är även en förutsättning
              för att man ska kunna ta till vara den utvecklingspotential som
              finns i svenskt jordbruk. Men en frikopplad produktion leder också
              till att bland annat produktionsmedelsskatter och lagstiftning
              får större relativ tyngd vid beslut om fortsatt produktion och
              om nyinvesteringar inom jordbruket.
            </seg>
            <seg xml:id="i-88c436d421ad6584-0">
              Det svenska jordbruket genomgår för närvarande en omställning
              som ger olika påfrestningar. Jag kommer därför fortsatt att följa
              och analysera utvecklingen mycket noga och prövar givetvis i vilka
              avseenden staten kan stötta näringen.
            </seg>
            <seg xml:id="i-2c776d1a40b48765-0">
              Regeringen strävar givetvis efter att fortsatt stärka det svenska
              jordbrukets konkurrenskraft. Den nyligen genomförda sänkningen
              av skatten på dieselolja inom bland annat yrkesmässig jordbruksverksamhet
              är ett led i detta arbete. Redan i dag har dessutom jordbrukarna
              nedsatta skattenivåer för eldningsolja och el och är fordonsskattebefriade
              för jordbrukstraktorer på den egna gården.
            </seg>
            <seg xml:id="i-025437bcc5f16606-0">
              Regeringen arbetar för att förenkla administrationen och därigenom
              underlätta för företagen. En skrivelse överlämnades till riksdagen
              om regeringens handlingsprogram för minskad administration för
              företagen med mera i slutet av 2004. Exempelvis anges det där
              att ett arbete ska ske för att förenkla tillsyn, kontroll och
              stödadministration för företagare på landsbygden. Regeringen har
              också lagt ett uppdrag åt Nutek att genomföra mätningar av företagens
              kostnader för administration på bland annat jordbruksområdet samt
              undersöka och redovisa vilka av dessa författningar som orsakar
              företagen mest administrativ börda.
            </seg>
            <seg xml:id="i-54e6b41ab8f09154-0">
              Regeringen lämnar även i dag en skrivelse till riksdagen om småskalig
              livsmedelsförädling där vi redogör för en rad aktuella åtgärder.
              Det handlar bland annat om förenklingar av reglerna för livsmedelshanteringen
              och att göra tillsynen mer flexibel, och det handlar om ökat samarbete
              i nätverk för kompetensutveckling, distribution, marknadsföring
              med mera.
            </seg>
            <seg xml:id="i-b1920a02837a4697-0">
              En annan möjlig utveckling för jordbruket är dess roll som bioenergiproducent.
              Regeringen beslutade därför den 21 juli 2005 att tillkalla en
              särskild utredare med uppgift att analysera det svenska jordbrukets
              förutsättningar som producent av bioenergi. Utredningen är en
              del i regeringens arbete med hållbar utveckling och en omställning
              till en ökad användning av förnybara energikällor.
            </seg>
            <seg xml:id="i-7d560a3ae4b5c69b-0">
              Den gröna sektorn, som avser de areella näringarnas material-
              och tjänsteproduktion med tillhörande förädlingsindustri, är centrala
              för omställningen till ett hållbart samhälle. I samband med den
              forskningspolitiska propositionen Forskning för ett bättre liv
              föreslog regeringen att 140 miljoner anslås till forskning för
              en hållbar utveckling till forskningsrådet Formas, varav 60 miljoner
              reserveras för forskning för den gröna sektorn. Även i arbetet
              med EU:s nya sjunde ramprogram för forskning och utveckling för
              perioden 20072013, har regeringen aktivt arbetat för att jordbruket
              ska vara en av aktörerna för att bygga en så kallad knowledge
              based bio-economy .
            </seg>
            <seg xml:id="i-741e8646347fce4b-0">
              Som Staffan Danielsson i slutet av sin interpellation konstaterar
              finns det en lång rad förutsättningar för en god tillväxt inom
              jordbruket. Således finns det anledning att se positivt på jordbrukets
              framtid. Jag avser att vidta de åtgärder som är rimliga från det
              allmännas sida för att målet för livsmedelspolitiken, en ekonomisk,
              social och miljömässig hållbar produktion, ska kunna uppfyllas.
            </seg>
          </u>
          <note type="speaker" xml:id="i-9cd1437ddb294745-0">
            Anf. 2 STAFFAN DANIELSSON (c):
          </note>
          <u who="staffan_danielsson_d90690" xml:id="i-da7d7ace8abbca63-0">
            <seg xml:id="i-1ff1fc459fa6b719-0">
              Fru talman! Tack för svaret, jordbruksministern. Det är ganska
              identiskt med svaret i vår debatt den 17 maj. Då diskuterade vi
              också den svenska livsmedelsproduktionens situation. Jag efterlyste
              en krisinsikt hos landets jordbruksminister för det allvarliga
              läget.
            </seg>
            <seg xml:id="i-81e180bf97b6b70f-0">
              Jordbruksministern redovisade pliktskyldigast: Det finns ingen
              ko på isen. Lugna gatan gäller. Det här går nog bra. Höj era priser
              och jobba på.
            </seg>
            <seg xml:id="i-b420c80f164b345e-0">
              Jag efterlyste engagemang, glöd, drivkraft och initiativ självfallet
              tillsammans med näringen och industrin. Sedan dess har regeringen
              fastställt sitt samhällsmål oerhört tydligt för den svenska minkuppfödningen.
              Det är noll. Den ska läggas ned och lösas ut.
            </seg>
            <seg xml:id="i-20a15b21192d70ed-0">
              Hur är då läget i dag vad gäller livsmedelsproduktionen? Det
              har gått ett halvår. Mjölkproduktionen minskar ytterligare och
              prognosen har blivit ändå mörkare sedan i maj. Allt färre kalvar,
              9 %, föds i landet. Det ger mindre mjölk och mindre kött och färre
              djur på betesmarkerna. Situationen är alarmerande och mycket oroande
              säger Swedish Meats ansvariga för köttsidan.
            </seg>
            <seg xml:id="i-392d04a2545978c9-0">
              Den svenska grisproduktionen minskar kraftigt, 78 %. 40 000 smågrisar
              saknas. De frikopplade stöden i Norrland riskerar att slå ut livsmedelsproduktionen
              där en del, varnar LRF:s Norrlandsgrupp.
            </seg>
            <seg xml:id="i-aafb885b66b1dc7d-0">
              Inte nog med att vi importerar alltmer mat. Nu importerar vi
              smågrisar också. Den svenska importen av ägg från burhöns, som
              inte tillåts i Sverige, fortsätter ohämmat. Kycklingimporten från
              andra kontinenter och från Danmark ökar stadigt.
            </seg>
            <seg xml:id="i-b64a8c378a25434e-0">
              Jag redovisar i den här interpellationen den svenska livsmedelsproduktionens
              utveckling. Den är tyvärr stagnerande och minskande. Jag redovisar
              orsaken: högre kostnader och sämre lönsamhet än i vår omvärld
              och otillräckliga merpriser för svenska mervärden dem som vi har
              talat så oerhört mycket om, inte minst jordbruksministern.
            </seg>
            <seg xml:id="i-3801c084d4939745-0">
              Jag anser, liksom för övrigt även statsministern, att den svenska
              livsmedelsnäringen är i ett krisläge vad gäller främst animalieproduktionen
              och livsmedelsindustrin och dess volym. De tappar båda mark. Jag
              har också angivit de tre huvudvägar som jag tror är nödvändiga
              att gå för att vända utvecklingen: ett bättre småföretagsklimat
              med lägre skatter och enklare regelverk, ett gemensamt arbete
              för kostnadssänkningar i alla led samt ett tydligt samhällsmål
              för livsmedelsproduktionen.
            </seg>
            <seg xml:id="i-5607b0ccd664a4f7-0">
              Har verkligen inte de fortsatta produktionsminskningarna övertygat
              jordbruksministern om att en kraftfull kommission för att minska
              jordbruksnäringens kostnader måste tillsättas?
            </seg>
            <seg xml:id="i-fb254c6ed5527ee7-0">
              Jordbruksministern tror att jag vill återreglera. Nej, inte alls,
              och det framgår av interpellationen. Däremot har de flesta länder,
              branscher och företag visioner och mål för vad man vill åstadkomma
              på olika samhällsområden. Vad är då regeringens mål? En ekonomiskt
              och socialt hållbar produktion är dagens mål, och det är väl bra.
              Men kvittar det om näringen halveras eller expanderar? Är det
              fullständigt ointressant? Det är det som jag vill ha fokus på.
            </seg>
            <seg xml:id="i-d7aa5d5acf644458-0">
              På andra samhällsområden tvekar minsann inte regeringen om målen.
              Man har utnämnt sex framtidsbranscher i Sverige där Sveriges konkurrenskraft
              och ledande position ska bevaras och utvecklas. Tillsammans med
              exempelvis fordonsindustrin skickar regeringen signalen till hela
              den branschen att den ska ha sin hemvist i Sverige, att dess konkurrenskraft
              ska stärkas och att den ska tillväxa. Det kallar jag samhällsmål,
              jordbruksministern. Behöver jag säga att livsmedelsnäringen och
              -industrin inte ingår bland de sex områdena?
            </seg>
            <seg xml:id="i-9a07f17cd0d872f9-0">
              Det är den signalen livsmedelsproduktionen, som tyvärr nu går
              kräftgång, behöver att näringen och regeringen skuldra vid skuldra
              enas om de åtgärder jag föreslår i min interpellation, att man
              tillsammans sätter in alla krafter på att ge även denna bransch
              förutsättningar som, med näringsminister Östros ord, gör att den
              kan bevaras och utvecklas.
            </seg>
          </u>
          <note type="speaker" xml:id="i-c729de96407f4809-0">
            Anf. 3 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-d60ef25dc0c0f453-0">
            <seg xml:id="i-826500b60630ee2e-0">
              Fru talman! Jag vill tacka Staffan Danielsson för att han på
              ett sådant bra sätt än en gång lyfter upp de här frågorna och
              tydligt pekar på den situation som svensk livsmedelsproduktion
              befinner sig i. Vi är många, inte minst kristdemokrater, som har
              lyft upp de här frågorna på ett liknande sätt i debatter här i
              riksdagen om konkurrensvillkoren, i jordbruksdebatter, i budgetdebatter
              med mera. Vi gör samma analys, vi drar liknande slutsatser och
              vi har samma farhågor inför framtiden.
            </seg>
            <seg xml:id="i-5f39d63ed6cb5eed-0">
              De siffror och det material som Staffan Danielsson presenterar
              i sin interpellation, och som är lätta att ta del av för alla
              som vill, talar sitt tydliga språk. Då tycker jag att jordbruksministerns
              svar är ganska beklämmande. Hon säger för det första: En naturlig
              konsekvens när stödet frikopplas är att produktionens omfattning
              och inriktning ändras. Den utveckling vi ser i dag där produktionens
              omfattning minskar, där den svenska produktionens andel av den
              växande efterfrågan minskar, är alltså enligt jordbruksministern
              en naturlig utveckling. Är det så man ska tolka svaret? Är det
              önskvärt att omfattningen minskar, relativt sett och faktiskt,
              som ministern påpekar? Om inte, vad avser ministern att vidta
              för kraftfulla åtgärder för att vända den utvecklingen tillsammans
              med näringen?
            </seg>
            <seg xml:id="i-1d9eb961f306048c-0">
              För det andra gömmer sig jordbruksministern ständigt bakom konsumenterna
              för att slippa vidta de åtgärder som verkligen behövs. Hon säger
              att det är nödvändigt med en snabb anpassning till vad konsumenterna
              efterfrågar och att politikernas styrning av vad som produceras
              minimeras. Vad efterfrågar då konsumenterna? Konsumenterna efterfrågar
              i högre grad kött inte minst fågel men även de andra områdena.
              Det är en alldeles tydlig tendens att konsumtion och efterfrågan
              ökar på de här områdena. Då säger jordbruksministern: Anpassa
              er nu efter detta! Och så säger hon att den politiska styrningen
              ska minska, men med andra handen ökar hon den politiska styrningen
              genom mera krav, mera kontroller och mera skatter på den svenska
              näringen jämfört med konkurrentländernas situation.
            </seg>
            <seg xml:id="i-801e6dbc413d7398-0">
              Det ser vi ju: Produktionskostnaderna ökar och priserna minskar.
              Nettokostnaderna för det svenska jordbruket är högre och nettointäkterna
              mindre än för jämförbara länder. Det finns alltså inte samma möjligheter
              för svensk livsmedelsnäring att möta den ökade efterfrågan från
              konsumenterna på grund av svenska särregler och ett högre svenskt
              kostnadsläge.
            </seg>
            <seg xml:id="i-2cbcc9d8fb66671e-0">
              Därför vill jag stå bakom Staffan Danielssons förslag till inriktning:
              Sammankalla en kraftfull kriskommission och kalla den för det
              om jordbruksministern så vill för att ta tag i de här frågorna
              och tillsammans med näringen vända utvecklingen för den livsviktiga
              svenska jordbruks- och livsmedelsproduktionen!
            </seg>
          </u>
          <note type="speaker" xml:id="i-cf6489957f46c9ca-0">
            Anf. 4 CATHARINA ELMSÄTER-SVÄRD (m):
          </note>
          <u who="catharina_elmsater-svard_67ac84" xml:id="i-18e3f63c2c4513c8-0">
            <seg xml:id="i-99e96dc321ee5664-0">
              Fru talman! När jag lyssnar till jordbruksministern tänker jag
              först: Hon har ju förvisso rätt. Varför gör hon då ändå så fel?
            </seg>
            <seg xml:id="i-2773993a4edaf536-0">
              Självklart ska vi inte ha ett produktionsmål för vad som ska
              produceras i landet när det gäller livsmedel. Det vore att gå
              tillbaka till en planhushållning, och jag är övertygad om att
              det inte är just det Staffan Danielsson avser med sin fråga.
            </seg>
            <seg xml:id="i-97b7820288d88c26-0">
              Ministern säger: En förutsättning för att jordbruksföretagen
              blir framgångsrika och långsiktigt konkurrenskraftiga är snabb
              anpassning till vad konsumenterna efterfrågar och att politikernas
              styrning av vad som produceras minimeras. I den delen håller jag
              med. Men sedan verkar våra idéer för hur vi verkligen ska uppnå
              detta gå isär, och det är det som missgynnar den svenska produktionen.
            </seg>
            <seg xml:id="i-701774691d5e7ec7-0">
              Jag skulle vilja göra en liten jämförelse. Ministerns sätt att
              handla vore som att be en servitör på en restaurang att snabbt
              kolla av med gästerna vad de önskar, men sedan skulle själva serveringen
              ske med bakbundna händer medan en konkurrerande servitör skulle
              ha fria händer och kanske rentav ha råd med en som hjälpte till
              bredvid. Då kan vi ställa oss frågan: Vem skulle lyckas bäst i
              konkurrensen? Det är i den situationen våra svenska bönder har
              hamnat i konkurrensen med de andra.
            </seg>
            <seg xml:id="i-5783361216e91d6b-0">
              Detta handlar om signaler och attityder som i första hand måste
              komma från ett ledarskap, något som jag i dag upplever att regeringen
              saknar när det gäller den här frågan. Om inte ministern eller
              regeringen kan se helheten eller sammanhangen förstår jag förvisso
              att de rätta besluten saknas eller inte blir just de rätta i olika
              delar.
            </seg>
            <seg xml:id="i-7f7334af8e2769d8-0">
              Lönsamhet är en grundpelare för att vara företagare. Den spelar
              roll för den sociala situationen liksom för djursituationen och
              den miljömässiga situationen. Då undrar jag: Varför fortsätter
              regeringen att hålla fast vid högre skatter, hårdare krav och
              en administration som gör att det kostar mer det som bakbinder
              servitören?
            </seg>
            <seg xml:id="i-73debc3aa985514a-0">
              Den förenkling som ministern tar upp och hänvisar till i sitt
              anförande var en till intet förpliktande skrivelse. Det var egentligen
              en samling av idéer och tänkta förslag som inte ska genomföras
              förrän först framåt 2011. Under tiden står våra bönder med bakbundna
              händer mitt i konkurrensen från den lågprisimport som kommer till.
              Det ger heller inte rätt signal.
            </seg>
            <seg xml:id="i-8690e5af8522f4e0-0">
              När det gäller till exempel WTO och kommande förhandlingar är
              vi i Sverige rätt överens om inriktningen. Just med kunskapen
              och insikten om att ersättningarna på sikt kommer att minska är
              det ju än mer viktigt för ett företag att få vara lönsamt.
            </seg>
            <seg xml:id="i-5947e0f4dfb2e0af-0">
              Under tiden som näringens kostnader ökar på grund av hela tiden
              hårdare krav på djuromsorg och miljö fortsätter till exempel Djurskyddsmyndigheten
              att anställa personer i ansvarig ställning som ibland har sitt
              ursprung i djurrättsorganisationer. Senast har den person som
              är ansvarig för fjäderfä det ursprunget och uttalar till och med
              att man inte ska äta kyckling. Vilken signal ger det? Är det nästa
              bransch som står på dödslistan efter pälsdjuren?
            </seg>
            <seg xml:id="i-056ba6e6df7ff301-0">
              En glad bonde har glada djur och en glad bankman. Det är en förutsättning
              för en livsmedelsproduktion i vårt land. När ska ministern börja
              ge de signalerna och leverera den attityden?
            </seg>
          </u>
          <note type="speaker" xml:id="i-d026323ff27e19c0-0">
            Anf. 5 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-5b11d7b6309cc479-1">
            <seg xml:id="i-5161012880612bc6-0">
              Fru talman! Här påstås att jag inte skulle ha en bra bild av
              vad som händer inom näringen. Jag är mycket medveten om vad som
              händer.
            </seg>
            <seg xml:id="i-c9335aae40433fba-0">
              Det är klart att vi har flera förklaringar till att vi har en
              press på den svenska primärproduktionen och att vi också har en
              press på lönsamheten. Vi lever i en värld där vi har en ökad internationalisering.
              Den internationella konkurrensen ökar.
            </seg>
            <seg xml:id="i-d7dad70d1e73d697-0">
              Vi beslutade om en reform inom EU 2003 för att modernisera den
              gemensamma jordbrukspolitiken. Vi får inte glömma syftet med den
              reformen. Det handlade om att komma åt en obalans. Vi hade en
              överproduktion som hängde samman med det ersättningssystem som
              vi har inom unionen. Jag måste understryka att jag tycker att
              beslutet 2003 är ett viktigt beslut. Det påverkar det svenska
              jordbruket. Det kräver omställningsinsatser.
            </seg>
            <seg xml:id="i-93b5e3b6ec6c4a6e-0">
              Det är också så att förändringen inom detaljhandeln, den koncentration
              och den centralisering som vi har inom detaljhandeln, påverkar
              primärproduktion, förädling och konsumenter. Det är också någonting
              att ta med sig när man funderar på utvecklingen.
            </seg>
            <seg xml:id="i-222e6ab2498279aa-0">
              Vi har tre mål för jordbrukspolitiken. Den ska vara konkurrenskraftig,
              vi ska ha en levande landsbygd och vi ska visa solidaritet mot
              utvecklingsländer. På alla de tre punkterna vidtar regeringen
              åtgärder för att visa det här ledarskapet och ge de här signalerna.
            </seg>
            <seg xml:id="i-246bd020b9795490-0">
              Det efterfrågas att vi ska sänka skatter, att vi ska förenkla
              och att vi ska se till att vi på det sättet förbättrar förutsättningarna
              för företagen. Jag räknade i mitt interpellationssvar upp ett
              antal åtgärder som vi har vidtagit och är på väg att vidta för
              att just leverera det som efterfrågas.
            </seg>
            <seg xml:id="i-557f6e56cd80f2ab-0">
              Sedan kan man alltid gå vidare och hitta ytterligare åtgärder
              för att sänka produktionsmedelsskatterna, för att se till att
              man får förenklingar. Det arbetet ska fortsätta.
            </seg>
            <seg xml:id="i-d1b78cab767093f0-0">
              Samtidigt tycker jag att man ska vara medveten om att reformen
              med frikopplingen ger frihetsgrader på samma gång som det ger
              den enskilde bonden en drivkraft att sluta med sin produktion.
              Det är någonting som vi hela tiden måste ha med oss och även reflektera
              över när vi funderar på vad det allmänna kan göra för att stötta
              utvecklingen.
            </seg>
            <seg xml:id="i-4caabb77ef26f8b0-0">
              Det är klart att många jordbruksföretag har en lönsamhet som
              inte är tillräcklig. Men när jag tittar på de verkligheter som
              finns beskrivna och de verkligheter som jag möter när jag träffar
              bönder är det inte en situation för alla bönder. Det är väldigt
              olika situationer. Man ser olika på framtiden. Det finns också
              en framtidstro. Det finns många som funderar på hur de ska utveckla
              sina företag: Var ska jag lägga mina investeringar? Det ska vi
              ta vara på.
            </seg>
            <seg xml:id="i-81f47d9040fc2388-0">
              När man tittar på livsmedelssektorn, jordbrukssektorn, ser man
              att det inte enbart handlar om primärproduktionen utan det handlar
              om en livsmedelsproduktion som inte längre kan ses som en inhemsk
              angelägenhet. Vi är sammanvävda med andra ekonomier. Vi är medlem
              i en europeisk union.
            </seg>
            <seg xml:id="i-37cccc21e40063f1-0">
              Det här är också någonting som vi måste utnyttja. Det är inte
              så att våra svenska företag bara har en svensk marknad. Det visar
              sig också att man investerar i andra länder. Jag har den här hösten
              jobbat mycket med exportfrågorna, och jag kan se att det går bra
              för svensk livsmedelsexport. Jag var för några veckor sedan i
              Ungern, och den svenska livsmedelsexporten till Ungern var en
              succé, kan jag säga.
            </seg>
            <seg xml:id="i-02c8c7cdd2e67c69-0">
              Vi ska se till att företagen får bra konkurrensvillkor, och vi
              ska också lyfta fram de komparativa fördelar som svenska företag
              har.
            </seg>
          </u>
          <note type="speaker" xml:id="i-2e7da0026542b901-0">
            Anf. 6 STAFFAN DANIELSSON (c):
          </note>
          <u who="staffan_danielsson_d90690" xml:id="i-da7d7ace8abbca63-1">
            <seg xml:id="i-1bb64a988fb394a8-0">
              Fru talman! Det svenska jordbruket minskar kraftigt, och jordbruksministern
              kämpar i Ungern för en större marknad. Det är väl bra, men det
              räcker inte.
            </seg>
            <seg xml:id="i-0f051261f0450653-0">
              Jordbruksministern sade ungefär så här: Frikopplingen ger den
              enskilde svenske bonden med en lönsamhet i bottenklass, lägger
              jag till en drivkraft att sluta med sin produktion. Javisst, det
              är det som sker. Alltför få vågar eller kan räkna hem en satsning,
              och då minskar det. Vi måste göra så att fler vågar satsa.
            </seg>
            <seg xml:id="i-c6ae30b277b66a86-0">
              Varför är det bra med mål för Sveriges fordonsindustri, som jag
              tidigare redovisade, men inte för livsmedelsproduktionen? Varför
              är det okej att kräva att alla betesmarker ska betas men inte
              att Sverige bör ha en köttproduktion av minst dagens storlek?
            </seg>
            <seg xml:id="i-efbcd06338bb1432-0">
              Nästan alla EU-länder producerar mjölk upp till sin mjölkkvot,
              varför inte ha ambitionen att göra det också i Sverige? Svenska
              kycklingar har det nog bäst i världen, men importen ökar kraftigt
              från länder med andra djurskyddsregler. Varför är det okej att
              ha precisa mål för just den ekologiska produktionen men inte för
              helheten?
            </seg>
            <seg xml:id="i-b4ac9f6ef380041c-0">
              Sverige sätter upp rader av mål för resurshushållning, kretslopp
              och miljö, mål som ofta kräver ett aktivt jordbruk med livsmedelsproduktion.
              Sverige har mycket höga ambitioner på djurskyddsområdet. Avsikten
              måste rimligen vara att det ska finnas rejält med boskap, grisar
              och fågel att tillämpa regelverken på. Eller är det verkligen
              så illa att det är helt okej att det till Sverige importeras alltmer
              kött och mjölkprodukter från djur som haft det sämre, bara de
              allt färre djuren i Sverige har det allra bäst? I så fall kallar
              jag återigen vårt handlande för dubbelmoral och hyckleri.
            </seg>
            <seg xml:id="i-95d62fcd27fb128b-0">
              Låt oss jämföra livsmedelproduktionen och fordonsindustrin, två
              tunga branscher i Sverige av ungefär samma omfattning. För fordonsindustrin
              är regeringen tydlig, ingen tvekan där. Den ska bevaras och utvecklas,
              vara konkurrenskraftig och tillväxa. Regeringen jobbar nära industrin
              och fackförbunden, har en gemensam agenda, tar gemensamma tag.
              Titta på Trollhättepaketet! Ingen tvekan där, och det är bra.
            </seg>
            <seg xml:id="i-99351def7cfee173-0">
              Även jordbruksnäringen har faktiskt angivit mycket stora visioner.
              Men för livsmedelsproduktionen värjer sig jordbruksministern.
              Det är väl bekvämast så. Det ställer inte så stora krav.
            </seg>
            <seg xml:id="i-74fd98d1a5c1da32-0">
              Tänk om vi bytte mål, att fordonsindustrins mål skulle vara en
              ekonomiskt, socialt och miljömässigt hållbar produktion, oavsett
              hur stor den är. Låter det inte lite bekvämt och passivt? Det
              ställer kanske inga större krav på vare sig näring eller regering.
              Den kan ju halveras. Konsumenterna efterfrågar mest thailändsk
              kyckling och argentinskt nötkött, då får det väl bli så då.
            </seg>
            <seg xml:id="i-9a0d3865ee11d907-0">
              Jämför med att livsmedelsproduktionens mål skulle vara att dess
              ställning ska bevaras och utvecklas, vara konkurrenskraftig och
              tillväxa. Det vore en annan kraft. Fundera lite över det här,
              jordbruksministern. Är det verkligen okej att världens bästa matproduktion
              backar och flyttar utomlands?
            </seg>
            <seg xml:id="i-2f11dced87814fdb-0">
              När det gäller verkligheten för livsmedelsproduktionen, har vi
              verkligen samma bild? Rader av rapporter, tyvärr visar de entydiga
              siffror med lönsamhet i botten. Produktionen minskar. Jordbruksverket,
              Livsmedelsekonomiska institutet, LRF-konsult ger en entydig bild,
              tyvärr: Svensk livsmedelsproduktion står sämre rustad, blir allt
              mindre konkurrenskraftig och får allt sämre marginaler. Detta
              leder ju till minskning och utflyttning. Om detta är verkligheten
              och om vi vill förändra den, varför tas inga nya kraftfulla grepp
              med samma glöd som för andra basnäringar och basindustrier?
            </seg>
            <seg xml:id="i-d14a8031de5b9a69-0">
              Alltså: Tydligare, kraftfullare mål! Inse verkligheten! Det går
              åt fel håll. Det måste vi ändra. Därför måste kostnadsbilden för
              jordbruket sänkas i alla led. Jag är övertygad om, jordbruksministern,
              att kraftfulla gemensamma ansträngningar från näringen, myndigheterna
              och regeringen måste till, gärna genom en handlingskraftig kommission
              med ett starkt mandat som tillsätts omgående.
            </seg>
          </u>
          <note type="speaker" xml:id="i-8611962b2b435e08-0">
            Anf. 7 SVEN GUNNAR PERSSON (kd):
          </note>
          <u who="sven_gunnar_persson_722099" xml:id="i-d60ef25dc0c0f453-1">
            <seg xml:id="i-6d761a00d2903dbd-0">
              Fru talman! Jordbruksministern säger att hon är mycket medveten
              om vad det är som händer. Därför blir det än mer beklämmande med
              den låt-gå-attityd som präglar hennes svar.
            </seg>
            <seg xml:id="i-f98030eda57edfa6-0">
              Jag roade mig med att kika på regeringsförklaringarna bakåt i
              tiden. År 1996 säger statsministern att jordbruket är en framtidsnäring.
              År 1997 är jordbruksnäringen avgörande för landsbygdsutvecklingen.
              År 1998 gör aktiva konsumenter lantbruket till en framtidsnäring.
              År 1999 är jordbrukets utveckling som näring en tillgång i den
              ekologiska omställningen. Sedan upphör talet om jordbruksnäringen
              som framtidsnäring.
            </seg>
            <seg xml:id="i-8350eaf08816c355-0">
              Varför, jordbruksministern, är inte engagemanget kvar? Varför
              finns det inte längre möjlighet att uttrycka att jordbruket är
              en framtidsnäring? Man vill satsa mer på andra områden. Det här
              är inte prioriterat. Det är precis som Staffan Danielsson påpekar.
              På sex andra områden har man strategiska samarbeten, överläggningar
              med forskningsinstitutioner och branscher för att utveckla arbetet,
              ta marknadsandelar och få en växande produktion i Sverige men
              inte här. Varför?
            </seg>
            <seg xml:id="i-c20976890b0fa91d-0">
              Ser ministern jordbruket som en strategiskt viktig framtidsnäring
              för Sverige? Vilka initiativ är hon villig att ta för att det
              ska bli en växande näring? Är det inte möjligt att sammankalla
              ledande företrädare för näring, fack, forskningsinstitutioner,
              samhällets olika grupper i politiken för att ha liknande överläggningar
              som inom andra viktiga strategiska framtidsbranscher?
            </seg>
          </u>
          <note type="speaker" xml:id="i-38eb90386714c2bc-0">
            Anf. 8 CATHARINA ELMSÄTER-SVÄRD (m):
          </note>
          <u who="catharina_elmsater-svard_67ac84" xml:id="i-18e3f63c2c4513c8-1">
            <seg xml:id="i-45577db84764eb54-0">
              Fru talman! För vissa är jordbrukspolitiken genomensam inom EU,
              och det är bra. Men det finns fortfarande svenska särregler som
              faktiskt missgynnar och fördyrar. Det är de vi har makt och befogenhet
              att göra någonting åt och ta bort.
            </seg>
            <seg xml:id="i-50692c69ffe401f4-0">
              Fru talman! Jag undrar om det här rentav ligger i själva synen,
              i grundtanken, hos regeringen och samarbetspartierna. Bonden i
              dag ses som en potentiell miljöbov, och hans eller hennes verksamhet
              ses som en miljöfarlig verksamhet. Ändå har vi i dag ett mycket
              mer miljömedvetet kunskapsjordbruk än tidigare.
            </seg>
            <seg xml:id="i-ab25fd847a3ef063-0">
              Det finns en syn i dag hos regeringen att ju mindre desto bättre,
              ju mer extensiv desto bättre. Den stora anses som farlig och skadlig
              fastän den lägger grunden för den livsmedelsproduktion vi har
              i dag och är en viktig bas för vår förädlingskedja. De ställer
              hårda krav, i världsklass, på både miljö och djuromsorg. De har
              dessutom råd att vara lönsamma.
            </seg>
            <seg xml:id="i-650983c0de99c91e-0">
              Varför ställer ministern dessa mot varandra? Vi behöver ett aktivt
              jordbruk i Sverige för att också ha ett mänskligt liv på landsbygden.
              Varför envisas man med att ha fokus bara på produktionsform? Det
              är en viktig signal som inger framtidstro till alla dem som faktiskt
              vill fortsätta att vara aktiva jordbruksföretagare. Om inte ministern
              inser detta behövs det verkligen en annan regering som i allians
              är beredd att verka för företagande. Det ska vara en regering
              där åtminstone jag är beredd att gå in med ett ledarskap som stärker
              företagare i allmänhet och våra svenska bönder i synnerhet.
            </seg>
          </u>
          <note type="speaker" xml:id="i-f00a28aabbaa94dd-0">
            Anf. 9 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-5b11d7b6309cc479-2">
            <seg xml:id="i-467cd3f586e34c04-0">
              Fru talman! Jag tycker att Staffan Danielsson biter sig fast
              vid produktionsmål. Det är att ta långa kliv tillbaka. Det är
              inte så vi kan se på utvecklingen av branschen.
            </seg>
            <seg xml:id="i-fe2fd53d2d98e392-0">
              Vi har en framtid i det svenska jordbruket. Det är en framtidsbransch.
              Det är inte så att man i olika satsningar i tid kan räkna upp
              alla branscher. Tittar man på vilka branscher som är uppräknade
              i de strategiska satsningarna finns det kopplingar till livsmedelssektorn
              och en utveckling av livsmedelssektorn. Det är sådant som ger
              oss komparativa fördelar och ligger i det som är spännande inför
              framtiden.
            </seg>
            <seg xml:id="i-318d778f4fa30ff4-0">
              Jag håller med om att vi måste vara väldigt uppmärksamma på kostnadsbilden
              inom svenskt jordbruk. Många jordbruksföretag har problem med
              lönsamheten. Jag har i mitt svar redovisat ett antal åtgärder
              som regeringen vidtar och kommer att vidta när det gäller skatter,
              att förenkla för företagen och på olika sätt stötta inriktningen
              på produktionen.
            </seg>
            <seg xml:id="i-70832a28f96e1377-0">
              Allt ligger inte hos det allmänna. Företagen själva har ett ansvar
              och också möjligheter att vidta åtgärder för att öka sin lönsamhet.
              De studier vi har gjort visar att vi kan bli bättre på företagande.
              Det är stora variationer i lönsamheten bland jordbruksföretag
              med samma yttre förutsättningar. Det beror på att man hanterar
              företagandet på olika sätt. Vi kan minska våra kostnader när det
              gäller investeringar. Vi har jämfört med Danmark och tittat på
              hur vi bygger. Om vi lyfter bort det som är ökade kostnader på
              grund av miljöregler och regler för djurhållningen ser vi att
              danska företag har ett annat förhållningssätt när det gäller att
              bygga. Både åtgärder från det allmännas sida och åtgärder som
              näringen själv kan vidta påverkar kostnaderna, och det ska vi
              arbeta med.
            </seg>
            <seg xml:id="i-c46a8e006f371137-0">
              Det låter som om Sven Gunnar Persson inte lyssnar på vad jag
              säger när det gäller engagemang och hur vi ska satsa på jordbruket.
              Jag tycker att jag har svarat på allt det som du tar upp. Det
              är ingen låt-gå-attityd. Det finns tydliga åtgärder när det gäller
              att öka konkurrenskraften, att få den levande landsbygden. Där
              kommer jag in på det som Catharina Elmsäter-Svärd tog upp, att
              få ett företagande och stimulera utveckling av ny verksamhet.
              Det som händer i landsbygdsutvecklingen med bas i areella näringar
              är spännande. I dag lägger regeringen fram en skrivelse på riksdagens
              bord för att visa vad vi ytterligare kan göra för att få den småskaliga
              livsmedelsproduktionen att bromsa. Det är ett ben i jordbrukspolitiken.
              Jag säger inte att vi bara ska ha småskalig livsmedelsproduktion.
              Vi behöver alla företag inom sektorn, men det här är något som
              skapar förutsättningar för sysselsättning på landsbygden och en
              diversifierad verksamhet.
            </seg>
            <seg xml:id="i-f209066e4404cea8-0">
              Regeringen gör tydligt vad vi vill göra för att underlätta för
              företagande, göra regelverket mer flexibelt. Det kan handla om
              slakt, köttbesiktning eller avgifter. Vi vidtar åtgärder för att
              det ska vara lättare för företagen att nå sin marknad att nå kunden.
            </seg>
            <seg xml:id="i-12f6059857924689-0">
              Man säger att jag gömmer mig bakom konsumenterna. Ja, det är
              väl klart att konsumenterna måste vara i centrum. Det är viktigt
              att vi gör tydligt för konsumenterna att svensk mat har mervärde.
              Det gör vi på olika sätt.
            </seg>
          </u>
          <note type="speaker" xml:id="i-73b38903569e961f-0">
            Anf. 10 STAFFAN DANIELSSON (c):
          </note>
          <u who="staffan_danielsson_d90690" xml:id="i-da7d7ace8abbca63-2">
            <seg xml:id="i-ad698c7a94c4d9de-0">
              Fru talman! Jag och många andra har i flera decennier hävdat
              att de gröna näringarna med bland annat jordbruk och livsmedelsindustri
              är framtidsnäringar. Att förnybart varje år producera det materiellt
              sett viktigaste som människan behöver, mat och energi, kommer
              att bli en lysande affär för landet och företagarna vartefter
              som världens människor blir alltfler och de fossila energireserverna
              sinar. Här kan jordbruksministern och jag vara överens.
            </seg>
            <seg xml:id="i-15eed1e45ee43eb9-0">
              Den nu snabbt expanderande förnybara drivmedelsmarknaden kommer
              självfallet att snabba på tidpunkten när det blir brist i stället
              för överskott. Växtodlingen är på väg, och det kan gå rätt snabbt.
              Men framför allt för animalieproduktionen är läget mycket bekymmersamt,
              och det kan ta ett antal år innan det lyfter rejält. Då får vi
              inte börja från scratch med till exempel 25 % självförsörjning
              och ett fåtal livsmedelsindustrier. Därför måste jordbrukets konkurrenskraft
              öka från den bottenplacering som vi faktiskt har i dag i EU. Visst
              kan näringen göra en del, men staten kan göra mycket mer också.
              Därför måste de tre åtgärder jag föreslår snarast till.
            </seg>
            <seg xml:id="i-4509064fbcffc6f1-0">
              De generellt bättre villkoren för småföretagare mäktar tyvärr
              inte en socialdemokratisk regering med. Det får anstå ett år.
              Men sänkta kostnader i alla led snarast är ett måste. För att
              ingjuta mod så att framtidens animalieproducenter vågar ta stor
              risk och investera behövs visioner och klara samhällsmål för vad
              Sverige vill med sin livsmedelsproduktion. Det behövs snabbt en
              kostnadskommission konkurrenskraftskommission.
            </seg>
            <seg xml:id="i-3abf80717c794d65-0">
              Sven Gunnar Persson pekade på regeringsförklaringen. Det är rätt
              talande. Det var tydliga framtidsnäringar och visioner i slutet
              av 1990-talet. Nu sägs det att krav och kontroller ska öka, säker
              mat och miljöhänsyn ska prioriteras oavsett hur näringen utvecklas
              till sin storlek. Det säger i alla fall någonting om var fokus
              ligger. Jag vill att regeringen ska ha ett mycket bättre fokus
              på att utveckla basnäringen. Jag ser fram emot att en ny borgerlig
              regering kan ta tag i frågan och göra saker.
            </seg>
          </u>
          <note type="speaker" xml:id="i-e306f7143d8f9dd4-0">
            Anf. 11 Jordbruksminister ANN-CHRISTIN NYKVIST (s):
          </note>
          <u who="unknown" xml:id="i-5b11d7b6309cc479-3">
            <seg xml:id="i-cb3ef0e6197ceeb1-0">
              Fru talman! Jag håller med Staffan Danielsson om att jordbruket
              på olika sätt är en framtidsnäring. Vi behöver ett konkurrenskraftigt
              jordbruk. Vi ska se till att vi har en primärproduktion som ger
              en råvara till vår livsmedelsindustri. Jag ser också att jordbruket
              kommer att ha en central roll när det gäller att få den hållbara
              utvecklingen, och då handlar det inte bara om att använda våra
              arealer för att producera mat utan också om att producera förnyelsebar
              energi. Jag tror att det finns en mycket stor potential där. Jordbruket,
              de areella näringarna, har också en mycket stor potential när
              det gäller att bevara och utveckla den levande landsbygden.
            </seg>
            <seg xml:id="i-623979f52a81a2d8-0">
              Ja, vi ska ha visioner. Och jag tycker att vi har visioner för
              hur vi vill utveckla jordbruksnäringen. Men jag menar att vi inte
              ska gå tillbaka till de produktionsmål som Staffan Danielsson
              talade om. Vi behöver inte den typ av kommission som Staffan Danielsson
              beskriver.
            </seg>
            <seg xml:id="i-294578d9f7b7b7ff-0">
              Det är klart att vi från regeringens sida arbetar ihop med olika
              intressenter. Vi arbetar ihop med näringen och med olika experter.
              Vi lägger pengar på forskning inom den här sektorn jag angav siffror
              i mitt interpellationssvar. Det är ett sätt att få den kunskap
              man behöver och också utveckla näringen så att vi ska kunna ha
              ett konkurrenskraftigt jordbruk för en hållbar utveckling.
            </seg>
          </u>
          <note xml:id="i-04901083f37c0a2f-0">
            Överläggningen var härmed avslutad.
          </note>
          <note xml:id="i-2fe50658e1bf78e3-0">
            3 § Svar på interpellation 2005/06:28 om influensaberedskap och
            beslutsordning i händelse av pandemi
          </note>
          <note type="speaker" xml:id="i-5686409e45fb848a-0">
            Anf. 12 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-0">
            <seg xml:id="i-97fe784d59c58620-0">
              Fru talman! Kenneth Johansson har frågat mig:
            </seg>
            <seg xml:id="i-7361af33c353300e-0">
              Utbrotten av fågelinfluensa i bland annat Sydostasien har lett
              till att behovet av en väl fungerande beredskap för pandemisk
              spridning av influensa kommit att uppmärksammas världen över.
              Denna allvarliga form av fågelinfluensa har under hösten 2005
              även konstaterats hos fåglar i Ryssland, Turkiet och Rumänien.
              Fågelinfluensan har drabbat fåglar i stor utsträckning, men endast
              smittat ett fåtal människor i Sydostasien. Det största hotet mot
              människors hälsa är inte fågelinfluensan i sig, utan risken att
              den ska ge upphov till en helt ny influensavariant med förmåga
              till snabb global spridning bland människor. Detta har hittills
              inte varit fallet, men hotet om en världsomfattande influensaepidemi
              orsakad av ett förändrat virus kvarstår.
            </seg>
            <seg xml:id="i-f714395d8d550a90-0">
              Landstingen, och i tillämpliga fall kommunerna, är ytterst ansvariga
              för hälso- och sjukvården och smittskyddsarbetet inom sitt område.
              Socialstyrelsen ansvarar för samordning av smittskyddet på nationell
              nivå och ska ta de initiativ som krävs för att upprätthålla ett
              effektivt smittskydd. Socialstyrelsen ska följa och vidareutveckla
              smittskyddet. Smittskyddsinstitutet ska som expertmyndighet följa
              och analysera det epidemiologiska läget nationellt och internationellt
              och föreslå åtgärder för att landets smittskydd ska fungera effektivt.
              Enligt Socialstyrelsens uppfattning lägger smittskyddslagstiftningen,
              och annan tillämplig lagstiftning, en god grund för såväl beredskapsplanering
              som möjligheten att hantera epidemier när de inträffar.
            </seg>
            <seg xml:id="i-6e0264a0b17cbb33-0">
              På uppdrag av regeringen har Socialstyrelsen tagit fram en nationell
              handlingsplan för beredskap mot en influensapandemi. I handlingsplanen
              föreslås åtgärder för att stärka den nationella beredskapen mot
              en influensapandemi. Handlingsplanen innehåller också underlag
              för landstingens och kommunernas planering för att hantera de
              påfrestningar på samhällsviktiga verksamheter som kan uppkomma
              under en pandemi. Handlingsplanen belyser också behov och prioriteringar
              för dem som har störst risk för allvarliga komplikationer och
              vikten av att upprätthålla en god hälso- och sjukvård.
            </seg>
            <seg xml:id="i-962965edc030f330-0">
              På regeringens uppdrag har Socialstyrelsen under sommaren 2005
              köpt in cirka en miljon behandlingar med antivirala läkemedel.
            </seg>
            <seg xml:id="i-b60db7620264b312-0">
              Regeringen har också nyligen givit Socialstyrelsen i uppdrag
              att utvärdera den strategi för att tillgodose behoven av beredskapslagring
              av antivirala läkemedel som redovisades i den nationella handlingsplanen.
              I uppdraget ingår att ta ställning till om det är nödvändigt att
              komplettera den beredskapslagring som för närvarande sker. I uppdraget
              ingår också att göra en fördjupad bedömning av storleken på de
              grupper som i första hand bör få tillgång till antivirala läkemedel
              och bedöma möjligheten för andra grupper att få tillgång till
              antivirala läkemedel inom ramen för nuvarande planering och lagerhållning
              hos stat och landsting.
            </seg>
            <seg xml:id="i-48f5fd6e9c7d1764-0">
              Normalt utvecklas influensa först i Asien på södra halvklotet
              och sprider sig därefter till resten av världen. Vacciner mot
              influensa kan produceras först efter att det nya viruset har kartlagts.
              Utifrån kartläggningen av viruset lämnar WHO riktlinjer för hur
              verksamma vacciner mot det specifika viruset kan tas fram. Inte
              heller vid en influensapandemi är det möjligt att förutse vilka
              förändringar av viruset som kommer att ske. Därför är det av yttersta
              betydelse att man snabbt kan identifiera virustypen så att man
              kan skapa förutsättningar för att börja produktion av vaccin.
              För närvarande pågår det ett intensivt arbete för att förbättra
              metoderna att snabbt utveckla vacciner när virustypen väl är känd.
              Det finns även utarbetade riktlinjer för att snabbt kunna godkänna
              ett nytt influensavaccin som behövs vid en pandemi.
            </seg>
            <seg xml:id="i-2e56e2baa4bbb9b5-0">
              Socialstyrelsen har vidare uppdrag från regeringen att utreda
              förutsättningarna att vid en pandemisk spridning av influensa
              säkerställa försörjningen av influensavaccin. En slutredovisning
              lämnades den 1 november 2005 och är under beredning i Regeringskansliet.
              Jag har också tillsammans med mina kolleger i de nordiska länderna
              tagit initiativ till att utreda förutsättningarna för ett nordiskt
              samarbete.
            </seg>
            <seg xml:id="i-890548fa922940e6-0">
              Socialstyrelsen har i sin nationella handlingsplan för beredskap
              mot en influensaepidemi konstaterat att målsättningen bör vara
              att kunna erbjuda alla tillgång till vaccin i händelse av ett
              allvarligt influensautbrott. Jag delar Socialstyrelsens uppfattning.
              Vi måste därför tillsammans med landstingen göra vårt yttersta
              för att stå så väl rustade som möjligt för att lösa tillgången
              på vaccin om en influensaepidemi bryter ut. Det är angeläget att
              utreda hur staten ska kunna bistå landstingen med ett samordnat
              upphandlingsförfarande. Vidare har Socialstyrelsen pekat på behovet
              att pröva förutsättningarna för att lösa tillgången till vaccin
              genom avtal med en internationell vaccinproducent eller genom
              att tillskapa en inhemsk produktion.
            </seg>
            <seg xml:id="i-c04e6f8e5afd5a96-0">
              Sammantaget är ansvaret för smittskyddet tydliggjort i den handlingsplan
              som tagits fram av Socialstyrelsen. Handlingsplanen berör även
              hur prioriteringarna vid en pandemi ska gå till. Det pågår för
              närvarande ett intensivt arbete när det gäller att klarlägga förutsättningarna
              att vid pandemisk spridning av influensa säkerställa försörjningen
              av influensavaccin i Sverige.
            </seg>
          </u>
          <note type="speaker" xml:id="i-314f6fb51131d7d6-0">
            Anf. 13 KENNETH JOHANSSON (c):
          </note>
          <u who="kenneth_johansson_7d251e" xml:id="i-36c7e27b2f49bbcf-0">
            <seg xml:id="i-d058e8134316583c-0">
              Fru talman! Jag vill börja med att tacka Morgan Johansson för
              svaret på min interpellation.
            </seg>
            <seg xml:id="i-8510f2e7bd9f987d-0">
              Vi har redan haft en riksdagsdebatt om Sveriges krisberedskap
              vid händelse av en pandemi, närmare bestämt den 21 oktober. Fokus
              då låg på den nationella beredskapen, inte minst frågan om en
              framtida vaccinproduktion och distribution. Nu, som då, vill jag
              närmare gå in på just regeringens ledningsansvar för krisplanering
              och hantering. Låt mig först kommentera något om den aktuella
              situationen.
            </seg>
            <seg xml:id="i-cbc31c4ea09ed7b6-0">
              Nästan dagligen har det gått att läsa alarmerande rapporter om
              döda fåglar, människors oro, nya utbrott och ett rekordintresse
              för att låta vaccinera sig inför vinterinfluensan. Samtidigt manar
              ett antal ledarsidor och experter till lugn och eftertanke, att
              reaktionerna är överdrivna och riskerna minimala, för att inte
              säga obefintliga. Men bedömningarna går också isär. Bushadministrationen
              avsätter miljarder på vaccinframställning redan nu, medan Sverige
              fortfarande utreder.
            </seg>
            <seg xml:id="i-48811d6bb2525189-0">
              Fru talman! Statsrådet redovisar landstingets, kommunernas, Socialstyrelsens,
              smittskyddsenheternas ansvar och roll. Jag pratar om regeringens
              roll.
            </seg>
            <seg xml:id="i-30cd1639b7dfe64d-0">
              I Socialstyrelsens nationella beredskapsplan inför en pandemi
              står följande: Regeringens överordnade roll i myndighetsstyrningen
              såväl före som under en pandemi beskrivs heller inte närmare här.
              Beredskapsplanen beskriver myndigheternas krisplanering och övervakning.
              Den nämner inget om regeringens roll. Enligt Socialstyrelsen beror
              det på att regeringen inte har gett dem i uppdrag att behandla
              den frågan.
            </seg>
            <seg xml:id="i-eaf7489b0be633e7-0">
              När jag reste den här frågan i riksdagsdebatten för några veckor
              sedan svarade Morgan Johansson att regeringens ansvar är att styra
              med lagstiftning, budget och uppdrag till myndigheterna. Han framhöll
              att han aldrig tänker ta ett operativt ansvar i en krissituation,
              trots att min fråga inte handlade om det. Jag avsåg och avser
              fortfarande ledningsansvaret för risk- och krishantering, och
              jag är inte ensam om att ställa den frågan.
            </seg>
            <seg xml:id="i-aeb4f78ab7817f68-0">
              För några veckor sedan fick regeringen kritik av Katastrofkommissionen
              för den bristfälliga krishantering vi upplevde i samband med flodvågskatastrofen.
            </seg>
            <seg xml:id="i-83981c0a452d60e6-0">
              Kommissionen menade att regeringen saknade rutiner för informationsbevakning
              och analys samt mål och riktlinjer för hur strategiska respektive
              operativa insatser skulle bedrivas i praktiken. Dessa frågor handlar
              inte om operativa insatser utan just om ledarskap och styrning.
              Kanske tolkar jag och Morgan Johansson regeringens ansvar för
              ledning och styrning på olika sätt. För att vi ska förstå varandra
              det är viktigt föreslår jag ett tankeexperiment, ett scenario
              för att använda krisexperternas ord.
            </seg>
            <seg xml:id="i-0840725ce61f5ffa-0">
              Anta att statsrådet om ett par timmar får ett telefonsamtal på
              mobiltelefonen från en journalist som uppger att en svensk familj
              har smittats av det farliga H5N1-viruset i Indonesien och att
              indonesiska myndigheter har satt familjen i karantän! Det är naturligtvis
              osannolikt men inte omöjligt, precis som flodvågskatastrofen.
              Så vad gör Morgan Johansson? Har regeringen jag upprepar har regeringen
              någon risk- och krisplan för en sådan situation?
            </seg>
          </u>
          <note type="speaker" xml:id="i-e6a4116633bfdb64-0">
            Anf. 14 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-fd4541892d7572f1-0">
            <seg xml:id="i-60e9ed567a814ed4-0">
              Fru talman! Jag tycker att det är bra att Kenneth Johansson har
              ställt den här interpellationen. Den är ju viktig i dag också
              liksom den var den 21 oktober. Det är en trygghetsfråga för hela
              svenska folket och för världen i övrigt. Det visar att det är
              en viktig fråga att Världshälsoorganisationen har den uppe. Morgan
              Johansson har varit på ett antal möten i Bryssel där olika folkhälsoministrar
              har frågan uppe. Det finns anledning att säga att likaväl som
              Bushregeringen har avsatt miljarder kronor så vet jag att Frankrike
              har avsatt miljarder kronor på nationell nivå.
            </seg>
            <seg xml:id="i-5e80b2c11478e3f1-0">
              Av det skälet måste väl ändå regeringens roll vara mycket betydande.
              Jag läser här att landstingen och i lämpliga fall kommunerna är
              ytterst ansvariga för hälso- och sjukvården och smittskyddsarbetet
              inom sitt område. Det är en mycket kraftfull skrivning att man
              är ytterst ansvarig.
            </seg>
            <seg xml:id="i-6b145eae9d83ec00-0">
              Då är min fråga: Hur pågår arbetet nu med Sveriges kommuner och
              landsting? Jag vet att jag lyfte fram det på vår aktuella debatt
              här den 21 oktober då man till och med hade haft ett arbetsutskott
              samma dag men inte tagit upp frågan. Därför undrar jag det.
            </seg>
            <seg xml:id="i-e2a9b42051b52a5a-0">
              Jag är glad att Morgan Johansson och Socialstyrelsen tycker att
              alla i Sverige ska få vaccin. Men när jag läser svaret när det
              gäller antivirala läkemedel verkar det som att inte alla ska få
              det. Det bekymrar mig något eftersom man ska ta antivirala läkemedel
              direkt när man insjuknar och absolut senast 48 timmar efter att
              man har blivit sjuk. Det är alltså inte av någon förebyggande
              karaktär. Jag vill fördjupa frågan så att Morgan Johansson får
              möjlighet att svara på den. Är det verkligen Morgan Johanssons
              uppfattning att vi inte ska ha antivirala läkemedel så att alla
              som insjuknar ska kunna få ett medel som gör att de inte blir
              lika sjuka och risken för komplikationer minskar samtidigt som
              man blir sjuk kortare tid? Det är en viktig fråga, tycker jag.
            </seg>
            <seg xml:id="i-38430ef1019a4724-0">
              Sedan handlar det om vaccinproduktionen. Vi vet att vi i Sverige
              inte har någon vaccinproduktion. Jag vet också att man inte kan
              producera just det här vaccinet förrän man vet vilken sorts baselusker
              det handlar om. Men vi måste ju se till att vi har en fabrik där
              vi kan producera vaccin. Den måste vi planera för nu. Den tar
              ju faktiskt tre fyra kanske fem år att bygga, om vi ska vara raka
              och ärliga, eftersom det behövs så minutiösa kvalitetsaspekter
              på en sådan fabrik.
            </seg>
            <seg xml:id="i-ba76e77c732b2de5-0">
              Då är min fråga: Vad gör regeringen nu för att få i gång den?
              Jag har läst att man i Socialstyrelsen funderar på om man ska
              köpa in av någon externt eller om man ska ha en inhemsk produktion.
              Själv tycker jag det vet statsrådet att vi borde satsa på en inhemsk
              produktion, inte bara för oss själva utan också för tredje världen,
              ha ett bilateralt utbyte för människor i tredje världen som faktiskt
              inte har råd och möjligheter. Jag tycker alltså att om man bygger
              en vaccinfabrik i Sverige så är det bra ur många fler perspektiv
              än att försörja just vårt behov.
            </seg>
          </u>
          <note type="speaker" xml:id="i-1e126df6d23e7944-0">
            Anf. 15 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-1">
            <seg xml:id="i-f0461dac38a67181-0">
              Fru talman! Jag börjar med ledningsansvaret och den frågan. Skillnaden
              mellan en bra och en dålig politiker tror jag är, delvis, att
              en bra politiker känner sina begränsningar. Det innebär bland
              annat att man drar sig för att gå in och ta ett direkt operativt
              ledningsansvar i frågor som våra expertmyndigheter kan hantera
              mycket bättre. Det är faktiskt delvis därför vi har expertmyndigheterna.
              Det var bakgrunden till mitt svar i föregående debatt som vi hade
              för några veckor sedan, nämligen att regeringens huvudstyrning
              sker via budget, lagstiftning och de uppdrag som vi ger till myndigheterna
              för att ge goda förutsättningar för myndigheterna att agera.
            </seg>
            <seg xml:id="i-dfad040adca6bf28-0">
              Var och en förstår att det inte är regeringen som ska bestämma
              över vilka flygplan som ska stoppas, vilka gårdar som ska spärras
              av, vilka bostadsområden som ska spärras eller hur karantänsbestämmelserna
              ska tillämpas. Jag kommer aldrig att sätta vare sig mig själv
              eller Regeringskansliet att göra de bedömningarna. Det är med
              bakgrund av det förvaltningssystem som vi har i Sverige expertmyndigheternas
              ansvar, och så ska det också förbli. Det vore fel av mig att ta
              över en sådan operativ ledningsfunktion.
            </seg>
            <seg xml:id="i-6e123c96cbf35dc7-0">
              Även om Kenneth Johansson säger att han inte är ute efter den
              typen av operativa beslut leder ändå hans fråga när det handlar
              om konkreta avvägningar rakt in i sådana beslut. Kenneth Johansson
              får gärna förtydliga sig om vilken typ av annan ledning han ser
              framför sig.
            </seg>
            <seg xml:id="i-9df1f3a82c92b170-0">
              Om vi skulle få ett fall i Sydostasien med en svensk som insjuknar
              och då blir satt i karantän kommer jag naturligtvis direkt att
              söka kontakt med de myndigheter och den statsledning som finns
              där för att fråga hur de hanterar den situationen. Jag tror att
              jag skulle dra mig väldigt mycket för att bryta en karantän och
              överpröva besluten där. Det får man se från fall till fall naturligtvis.
              Om man skulle bryta en karantän och kanske då få en spridning
              av sjukdomen på ett sätt som man inte skulle ha fått annars tar
              man på sig ett väldigt stort ansvar. Jag skulle nog dra mig för
              det.
            </seg>
            <seg xml:id="i-8d58354202de22fa-0">
              Det finns ingen regering som har gjort mer på smittskyddsområdet
              än vad denna har gjort. Vi har en ny smittskyddslagstiftning,
              den första nya på 15 år. Vi har en ny lagstiftning när det gäller
              extraordinära smittskyddsåtgärder med starkare instrument för
              att kunna ta tag i de här krissituationerna. Vi har köpt in antivirala
              läkemedel för ett värde av 135 miljoner kronor. Vi har nu en miljon
              doser. Det innebär att vi är ett av de länder i Europa som har
              allra mest av antivirala läkemedel. Det är ett fåtal länder som
              har lika mycket som vi har eller mer. Frankrike, som Chatrine
              Pålsson nämnde, har mindre antivirala läkemedel än vad Sverige
              har. USA, som också nämndes, har avsatt pengar för att kunna stärka
              sin beredskap, men det som skiljer Sverige från många andra länder
              är att vi redan har hunnit göra det under det här året.
            </seg>
            <seg xml:id="i-50df43616004fd7d-0">
              Vi har också för första gången någonsin en ordentlig pandemiplanering
              som Socialstyrelsen har tagit fram i samarbete med hälso- och
              sjukvården. Och vi jobbar nu med att försöka lösa vaccinfrågan.
              Där är vi i samma läge som de allra flesta andra länder i världen,
              nämligen att man inte längre sitter på några egna statliga produktionsmöjligheter.
            </seg>
            <seg xml:id="i-992ad8e966cd1cde-0">
              Jag fick en rapport från Socialstyrelsen den 1 november där man
              pekade ut den väg som man tyckte att man skulle gå. Den tolkning
              som jag gjorde av den rapporten är att vi bör ha en nordisk produktion
              i partnerskap med ett befintligt vaccinföretag för att snabbt
              kunna komma i gång. Riksdagen får vänta lite på ytterligare besked
              om hur det ska se ut. Det försiggår nu en förhandling med de övriga
              nordiska länderna om hur en sådan lösning ska ta sig ut.
            </seg>
          </u>
          <note type="speaker" xml:id="i-5219b723802387eb-0">
            Anf. 16 KENNETH JOHANSSON (c):
          </note>
          <u who="kenneth_johansson_7d251e" xml:id="i-36c7e27b2f49bbcf-1">
            <seg xml:id="i-884117f169ef264c-0">
              Fru talman! Statsrådet säger att han känner sina begränsningar,
              och det har jag respekt för.
            </seg>
            <seg xml:id="i-c45592bb806c30d4-0">
              Det som är viktigt för mig är att det ska vara tydlighet och
              klarhet och finnas en fastställd plan för vad som gäller för regeringens
              roll och funktion. Det är därför som jag hänvisar till flodvågskatastrofen.
              Det var inte det då. Det är därför som jag ställer frågan om det
              finns någon risk- och krisplan i regeringen för en situation som
              jag exemplifierade. Då handlar det inte om att man nöjer sig med
              svar som: Jag skulle dra mig för, och så vidare.
            </seg>
            <seg xml:id="i-4989084fbb793c9b-0">
              Min fråga är: Finns det en risk- och krisplan för en sådan situation?
              Svara ja eller nej.
            </seg>
            <seg xml:id="i-56f1b7dc46643af7-0">
              Jag ska försöka förtydliga mig något. Regeringen har ett formellt
              ansvar för lagstiftning, budgetarbete och myndighetsstyrning i
              normala tider. Det är den nationella chefsrollen. Men dessutom
              har regeringen ett ansvar för ledning och styrning av mer informell
              natur, då saker som man inte har kunnat förutse sker. Under alla
              oros- och kristider dyker det upp frågetecken och situationer
              som man inte har kunnat planera för. En central ledningsuppgift
              i kris- och riskhantering är därför att planera hur ledningen
              ska organisera sig och fungera om just sådana kriser inträffar.
              Därför är regeringens ansvar i händelse av en pandemi en sådan
              jätteviktig fråga. Det är också därför som jag spetsar till frågan,
              för att få denna tydlighet.
            </seg>
            <seg xml:id="i-1e22c5e02ebaf010-0">
              I regeringens ledningsansvar lägger jag inte bara myndighetsstyrningen
              i händelse av kris utan också styrningen av risk- och krisinformation
              till allmänheten, såväl före som under en pandemi. Det är fortfarande
              oklart när det gäller den nationella risk- och krishanteringen.
              Det är till och med oklart vilka myndigheter som ska lämna riskinformation
              när, var och hur. Låt mig ta upp tre verkliga exempel på vad jag
              verkligen menar.
            </seg>
            <seg xml:id="i-28386ad85669628b-0">
              Exempel ett: I slutet på augusti uppger Jordbruksverket att det
              inte finns något skäl att hålla tamfåglar i Sverige inomhus. Efter
              ett utbrott i Ryssland sex veckor senare meddelar Jordbruksverket
              att det kan finnas skäl att hålla tamfåglar inomhus i vissa områden.
              Ytterligare en vecka senare meddelar myndigheten att höns och
              kalkoner som man har i kommersiellt syfte inte längre får gå ute.
            </seg>
            <seg xml:id="i-14b46b5cca15e248-0">
              Exempel två: I slutet av oktober varnar EU:s myndighet för säkra
              livsmedel. EFSA, för att äta råa eller löskokta ägg och icke genomstekt
              kycklingkött. Dagen efter går Livsmedelsverket ut med kontrainformation
              om att det inte finns några vetenskapliga belägg för att virus
              för fågelinfluensa kan spridas till människa via smittad mat.
            </seg>
            <seg xml:id="i-ec7ca5f5f2293ccb-0">
              Exempel tre: I början på november uppger Sveriges Radio att Kina
              har infört importstopp på fågelprodukter från 14 länder, däribland
              Sverige. Det spekuleras i om importstoppet beror på medieintresset
              för de döda änderna som hittades i Eskilstunaån i mitten av oktober.
              Svenska jordbruksverket avser att höra av sig till Kina för att
              förklara att Sverige är fritt från smitta.
            </seg>
            <seg xml:id="i-aa8320e876e41d22-0">
              Detta är tre exempel på situationer där jag upplever bristande
              nationell riskplanering och hantering, inte minst styrning och
              samordning av dagens riskinformation och kommunikation. Det går
              inte att hänvisa till Socialstyrelsens beredskapsplan för pandemisk
              influensa. Den tar inte upp riskplanering och hantering, bara
              krisberedskap och planering. Försök att förtydliga vad jag åsyftar.
            </seg>
            <seg xml:id="i-1fa4fc61b9fbe76b-0">
              Nyhetsmediernas och allmänhetens reaktioner på dessa risker är
              bara en mindre försmak på vad som verkligen skulle inträffa om
              det blev en stor och allvarlig kris. Detta tycker jag är bara
              ytterligare belägg för att vi måste klargöra och ta detta på ännu
              större allvar.
            </seg>
          </u>
          <note type="speaker" xml:id="i-934d0331b992063f-0">
            Anf. 17 CHATRINE PÅLSSON (kd):
          </note>
          <u who="chatrine_palsson_c4018c" xml:id="i-fd4541892d7572f1-1">
            <seg xml:id="i-073cba9b71a3b87f-0">
              Fru talman! Jag tror att vi ska uttrycka oss ungefär som Björn
              Olsen, som är professor vid Umeå universitet, har gjort flera
              gånger på sina sajter, i tidningarna och i intervjuer, nämligen
              att det inte är fråga om om det kommer en influensaepidemi utan
              när . Det kan ta ett, två eller tre år. Det kan ta 10 eller 20
              år. Vi kan bara titta i backspegeln så får vi se att de har kommit
              med jämna mellanrum. Skillnaden är att vi har kommit mycket längre
              i fråga om utveckling och teknik så att vi kan bota fler sjukdomar.
            </seg>
            <seg xml:id="i-3afb06b2d3c399fb-0">
              Jag sade inte att Frankrike hade mer antivirala läkemedel. Jag
              sade att man har avsatt miljardbelopp i sin budget.
            </seg>
            <seg xml:id="i-3b0bba939144cc30-0">
              Den 21 oktober när vi hade en debatt uppfattade jag att Morgan
              Johansson tyckte att man kanske skulle beställa så att man hade
              två miljoner doser. Min fråga är: Är det gjort?
            </seg>
            <seg xml:id="i-aada50845040cb06-0">
              Vems är upphandlingsansvaret? Morgan Johansson har i sitt svar
              sagt: Det är angeläget att utreda hur staten ska kunna bistå landstingen
              med ett samordnat upphandlingsförfarande.
            </seg>
            <seg xml:id="i-5079065d3a374285-0">
              Min fråga är: Måste man utreda det också det är så lätt att man
              hamnar där eller vem är det som har det uppdraget just nu? Är
              det Socialdepartementet eller Smittskyddsinstitutet, eller vem
              är det?
            </seg>
            <seg xml:id="i-465a51cf8cfe8813-0">
              Jag vill avsluta med att säga att detta är en av de frågor där
              vi alla har ett ansvar att vara så tydliga och objektiva som möjligt,
              att vi varken överdriver eller underskattar dessa risker och att
              vi i vårt sätt att vara inte oroar folk i onödan.
            </seg>
            <seg xml:id="i-f73e3cfb06dfb49a-0">
              Jag bor i Oskarshamn bredvid ett kärnkraftverk, och jag tycker
              att man där har varit ett föredöme att vara övertydlig i fråga
              om risker och trygghet. Det har gjort att vi i dag har en väldigt
              bra situation när det gäller detta.
            </seg>
          </u>
          <note type="speaker" xml:id="i-e461176339f64ab2-0">
            Anf. 18 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-2">
            <seg xml:id="i-4e5e2e13a9d0eacb-0">
              Fru talman! Jag ska först vända mig till Chatrine Pålsson. Som
              jag sade är Sverige ett av de länder som redan i dag har köpt
              in mer antivirala läkemedel än vad de allra flesta har gjort.
              Vi har som sagt redan lagt över 100 miljoner kronor på det. Vi
              kommer att få lägga mer pengar på det. Om vi ska bygga upp en
              vaccinproduktion är det klart att det kommer att innebära ytterligare
              mycket stora belopp. Samtidigt tror jag att det måste göras. Man
              kan få bättre ekonomi i det om man gör det i samarbete med andra
              länder. Det är därför som vi förhandlar med de nordiska länderna.
            </seg>
            <seg xml:id="i-7a22df6972684f90-0">
              Jag är lite förundrad. Om Chatrine Pålsson tycker att detta är
              en så oerhört stor fråga och om hon är orolig för fågelinfluensan,
              då förstår jag inte varför Kristdemokraterna i sitt budgetförslag
              skär ned på Socialstyrelsens och Smittskyddsinstitutets anslag
              med 35 miljoner kronor. Hade ni menat allvar med att detta är
              viktigt, då hade ni naturligtvis satsat på de två myndigheter
              som är centrala i detta arbete.
            </seg>
            <seg xml:id="i-ab1627cef2141d55-0">
              Chatrine Pålsson frågar också hur arbetet med Sveriges kommuner
              och landsting pågår. Det finns några gemensamma arbetsgrupper.
              Man tittar framför allt på tre saker.
            </seg>
            <seg xml:id="i-a6c2c1ce232922f9-0">
              Det ena gäller central upphandling av vaccin. Där finns det redan
              en inarbetad organisation i Landstings-Sverige där ett eller ett
              par landsting kan ta ansvar för upphandling för alla andra. Den
              strukturen är redan inarbetad, och det är den vägen som man nu
              tänker gå.
            </seg>
            <seg xml:id="i-83575bfe93c57d00-0">
              Det andra är att man också ser över frågan om vaccinering under
              mellanår så att andelen vaccinerade ökar. I dag vaccinerar sig
              ungefär 55 % i riskgrupperna, det vill säga de som är över 65
              år. Det måste öka till 70 % enligt de rekommendationer som finns
              hos Socialstyrelsen. Där vet vi att landstingen är olika bra.
              Jönköping är bäst med sina 68 %, och Östergötland är sämst med
              sina 35 %. Landstingsförbundet jobbar nu med att försöka öka den
              andelen för att på det sättet få till stånd ett bättre hälsoläge
              men också en ökad vaccinproduktion i riket totalt sett.
            </seg>
            <seg xml:id="i-ea613be34086575b-0">
              Det tredje som man arbetar med är hur vi snabbt ska kunna få
              fram ett antal sjukhussängar och vårdplatser i en krissituation.
              Där ska jag bara lägga till att vi ska vara väldigt tacksamma
              för att borgerligheten inte har sålt ut alla våra sjukhus. Om
              borgerligheten suttit i Landstings-Sverige och fått sälja ut och
              privatisera alla våra sjukhus, hur i hela världen skulle vi då
              kunna ta fram sjukhussängar i tillräckligt stor utsträckning för
              att kunna klara en sådan krissituation? Mot den bakgrunden tycker
              jag också att både Centern och Kristdemokraterna bör fundera över
              om man ska hålla fast vid sina ibland ganska aggressiva privatiseringssträvanden.
            </seg>
            <seg xml:id="i-c2a5f6c8a3cde281-0">
              Slutligen ska jag svara på Kenneth Johanssons fråga om det finns
              en intern planering i Regeringskansliet. Det är klart att det
              finns en sådan. Och arbetet med det interna planeringsdokumentet
              har letts av en särskild statssekreterargrupp som vi tillsatte
              för några månader sedan och som har letts från Socialdepartementets
              sida. Det är naturligtvis ett levande dokument, och man går hela
              tiden in och ser på vilka nya insatser som måste göras. Förutom
              att arbeta med den interna planeringen riktar man sig till våra
              myndigheter för att se till att stärka beredskapen över huvud
              taget.
            </seg>
          </u>
          <note type="speaker" xml:id="i-722ede3851f34672-0">
            Anf. 19 KENNETH JOHANSSON (c):
          </note>
          <u who="kenneth_johansson_7d251e" xml:id="i-36c7e27b2f49bbcf-2">
            <seg xml:id="i-1126bec8a1415a75-0">
              Fru talman! Syftet med att skriva den här interpellationen var
              att få en ökad klarhet om ansvarsfördelningen, om regeringens
              roll de facto utifrån hur jag tycker att den bör se ut. Det känns
              otydligt när jag hör Morgan Johanssons beskrivning av hur det
              fungerar.
            </seg>
            <seg xml:id="i-13b22e07a0f1e5d5-0">
              Alldeles i slutet här nämnde han ett pågående arbete och en statssekreterargrupp.
              Då börjar det bli intressant. Kanske är det där som det finns
              information att hämta. Kanske är det från det arbetet som vi kan
              få ett mera tydligt besked så att vi som, än så länge, står utanför
              regeringsmakten kan känna oss trygga och veta att vi slipper sitta
              där och uppleva det som vi upplevde i samband med flodvågsdramatiken.
              Vad vi är ute efter är alltså att vi inte vill uppleva det en
              gång till.
            </seg>
            <seg xml:id="i-ff1dd8aa13a16393-0">
              Det här tycker jag är så centrala och viktiga frågor att det
              hela inte får låsas inne i ett slutet rum bland statssekreterare
              utan att det förs en öppen debatt i parlamentet, i medierna och
              bland allmänheten. Detta är mitt huvudsyfte.
            </seg>
            <seg xml:id="i-b896b6db018b0bec-0">
              Jag är oerhört mån om att kunna bidra till att vi får en ökad
              klarhet så att det blir en sådan trygghet i samhället att vi verkligen
              känner att vi har gjort vad vi kan för att förbereda oss inför
              situationer som vi kan förutse. Jag hoppas alltså på en ökad tydlighet;
              det är vad jag efterfrågar.
            </seg>
            <seg xml:id="i-aba10d657dae94bc-0">
              I förra debatten med statsrådet blev vi inbjudna till överläggningar.
              Jag har vittjat postkorgen varje dag utifrån ett oerhört stort
              intresse för att komma till dessa överläggningar. Ännu har jag
              inte sett någon inbjudan, men jag hoppas att en sådan kommer.
            </seg>
            <seg xml:id="i-2a7f22045613bfaa-0">
              Min slutkommentar är att jag när det gäller både kooperativa
              och privata sjukhus kan lova att det finns sjukhussängar även
              där.
            </seg>
          </u>
          <note type="speaker" xml:id="i-9b026f61ec0a3817-0">
            Anf. 20 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-3">
            <seg xml:id="i-8bbdaf5c6f0a5873-0">
              Fru talman! Problemet är måhända att man just när det gäller
              sjukvården ibland kanske också måste ha direkta beslutsbefogenheter
              över hur sjukvården organiseras detta för att över huvud taget
              kunna klara av en krissituation. Det var det jag pekade på.
            </seg>
            <seg xml:id="i-148925bc6ff57e65-0">
              Ja, det är riktigt att jag, som Kenneth Johansson sade, i den
              tidigare debatten tog initiativ till en överläggning med riksdagspartierna
              om hur vi ska gå fram. Jag skulle vilja ha den överläggningen
              när vi har ett resultat från de överläggningar som nu sker med
              de övriga nordiska länderna. Vi förhandlar ju nu om en lösning
              där.
            </seg>
            <seg xml:id="i-eff9995795054055-0">
              På beställning av statsministrarna kommer jag att träffa de andra
              hälsoministrarna i Nordiska ministerrådet i slutet av den här
              månaden. När det är färdigt och det börjar klarna där någon gång
              vid månadsskiftet november/december ska Kenneth Johansson vittja
              sin postlåda och bli glad över att det finns en inbjudan där.
            </seg>
            <seg xml:id="i-039b16cba684ce29-0">
              Jag tror inte att det är meningsfullt att ha en sådan träff innan
              vi har det på plats. Då tycker jag att vi, naturligtvis, ska prata
              om vaccinförsörjningen, om antivirala läkemedel där har vi också
              ett uppdrag till Socialstyrelsen att se över beredskapslagren
              en gång till och gärna också om frågor som rör exempelvis den
              interna planeringen i Regeringskansliet.
            </seg>
            <seg xml:id="i-aba0455ea6f992e7-0">
              På det sättet kan vi kanske något skingra tankarna när det gäller
              en del av de, tycker jag ändå, berättigade frågor som kan finnas
              i riksdagen kring hur vi nu lägger upp det här arbetet.
            </seg>
            <seg xml:id="i-df9b0108bf7d267b-0">
              Med detta vill jag tacka för debatten.
            </seg>
          </u>
          <note xml:id="i-04901083f37c0a2f-1">
            Överläggningen var härmed avslutad.
          </note>
          <note xml:id="i-eadda67066d02128-0">
            4 § Svar på interpellation 2005/06:60 om illegal alkoholhantering
          </note>
          <note type="speaker" xml:id="i-9c719e8c467b1820-0">
            Anf. 21 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-4">
            <seg xml:id="i-23646aaf159bdd42-0">
              Fru talman! Gabriel Romanus har frågat mig vilka insatser jag
              har initierat med anledning av riksdagens beslut om skärpt kamp
              mot illegal alkoholhantering, hur arbetet har organiserats och
              vilka resurser som har satsats.
            </seg>
            <seg xml:id="i-77407742fb30b84f-0">
              Han har också frågat vilka resultat jag kan redovisa av det första
              kvartalet efter beslutet, vilka planer för arbetet framöver som
              jag kan redovisa och om några ändringar är aktuella.
            </seg>
            <seg xml:id="i-49af69d549948bef-0">
              Den 1 juli 2005 genomfördes förändringar i alkohollagen i syfte
              att skärpa insatserna mot de grova alkoholbrotten. Riksdagen höjde
              straffet för grov olovlig försäljning och grov olovlig tillverkning
              av alkoholdrycker. Dessa brott ger nu fängelse i minst sex månader
              och högst sex år i jämförelse med tidigare högst fyra års fängelse.
              Ett förbud infördes också mot att förvara alkoholdrycker i butiker,
              vilket har kriminaliserats som olovlig dryckeshantering. Förbudet
              syftar till att komma åt den olagliga försäljning som sker i bland
              annat vissa närbutiker. Även att förvara sådana alkoholdrycker
              i restauranger som inte får serveras där har kriminaliserats som
              olovlig dryckeshantering. Förbudet mot innehav av alkoholdrycker
              i syfte att sälja dem olagligt är inte längre kopplat till en
              uppenbar avsikt att sälja vidare. Den som innehar alkoholdrycker
              i syfte att olovligen sälja dem döms för olovligt innehav av alkoholdrycker.
              Polisen har därmed fått större möjligheter att ingripa vid misstanke
              om olaglig försäljning.
            </seg>
            <seg xml:id="i-095178cbf301ec32-0">
              Rikspolisstyrelsen och Tullverket har arbetat fram en gemensam
              handlingsplan för att bekämpa den alkoholrelaterade brottsligheten.
              Områden som lyfts fram är att bekämpa olovlig införsel, försvåra
              den olagliga handeln samt minska våldsbrottsligheten. Bekämpning
              av langning och försäljning till ungdomar ska särskilt prioriteras.
              Utgångspunkten för samarbetet är att respektive myndighet bedriver
              verksamheten utifrån den egna myndighetens mål och prioriteringar.
              Handlingsplanen innehåller konkreta förslag till åtgärder som
              ska genomföras under det närmaste året i samverkan med lokala
              polis- och tullmyndigheter. Rikspolisstyrelsen och Tullverket
              har tillsammans genomfört en kriminalunderrättelsebaserad nationell
              kartläggning av den alkoholrelaterade brottsligheten (RKP-480-3141/04)
              som ligger till grund för handlingsplanen. Den visar att den storskaliga
              alkoholsmugglingen och privatinförseln snabbt ökat i omfattning.
              Problemen är relativt omfattande över hela landet. Men störst
              är de i Skåne och Halland och på Gotland. Bakom ökningen ligger,
              förutom den storskaligt organiserade smugglingen, en ökad införsel
              i samband med reguljär yrkestrafik och vidareförsäljning efter
              privat införsel. Vissa insatser sker i samverkan med Åklagarmyndigheten,
              Ekobrottsmyndigheten, länsstyrelserna, kommunerna och skattemyndigheterna.
              Det finns behov av en god samverkan mellan tullen och polisen
              för att förhindra den illegala alkoholinförseln och för att förhindra
              vidareförsäljning och illegal handel på kommunal nivå.
            </seg>
            <seg xml:id="i-67dd2d92158c049d-0">
              Gabriel Romanus frågar efter resultat och insatser som gjorts
              det första kvartalet efter beslutet. Beslutet i sig föranleder
              inte mig att vidta några ytterligare åtgärder, utan det är inom
              de berörda myndigheternas ordinarie verksamhet som detta sker.
            </seg>
            <seg xml:id="i-9c88e8093d1bc1ed-0">
              För att lyckas med att bekämpa den alkoholrelaterade brottsligheten
              måste vi arbeta inom flera områden. Det gäller bland annat den
              brottslighet som direkt handlar om alkohol såsom smuggling, illegal
              lagring och hembränning. Men alkohol är också en bakomliggande
              faktor i mycket annan brottslighet, vilket är uppenbart när det
              gäller bland annat rattfylleri men också vid krogvåld, kvinnomisshandel
              med mera.
            </seg>
            <seg xml:id="i-0d69cf042edec9bc-0">
              Tillsammans med förstärkningarna i förra årets budgetproposition
              uppgår regeringens ramförstärkning inom rättsväsendet till 750
              miljoner kronor år 2005, 1,9 miljarder kronor år 2006 och 3,1
              miljarder kronor år 2007 jämfört med år 2004. För polisens del
              innebär satsningen bland annat att 4 000 nya poliser kommer att
              utbildas under mandatperioden. Enligt Rikspolisstyrelsen har antalet
              poliser ökat med över 1 200 på fem år.
            </seg>
            <seg xml:id="i-7ec094991fcc3080-0">
              Regeringen föreslår i budgetpropositionen för år 2006 (prop.
              2005/06:1) att Tullverket tillförs 25 miljoner kronor för att
              möjliggöra en effektivare bekämpning av narkotikasmuggling samt
              annan gränsöverskridande organiserad brottslighet. Förstärkningen
              av anslaget ger Tullverket möjlighet att mer effektivt bekämpa
              den illegala införseln av bland annat alkohol. Genom satsningen
              kan utvecklingen av nya och effektivare arbetsmetoder för gränskontrollen
              ytterligare intensifieras. Regeringen föreslår också att Tullverket
              tillfälligt under åren 2006 och 2007 tillförs ytterligare 25 miljoner
              kronor som en del i regeringens åtgärdspaket för att få ned arbetslösheten.
              Syftet är att ytterligare förbättra gränskontrollen för att bekämpa
              den illegala införseln av bland annat alkohol.
            </seg>
          </u>
          <note type="speaker" xml:id="i-087e02177420f432-0">
            Anf. 22 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-4a835567111029f6-0">
            <seg xml:id="i-ee8936a1d0340061-0">
              Fru talman! Att den olagliga alkoholförsäljningen är ett allvarligt
              hot mot arbetet med att begränsa alkoholskadorna är vi överens
              om. På den så kallade toppkonferens om alkoholpolitiken som vår
              kollega Kent Härstedt ordnade för två år sedan nere i Helsingborg
              berättade en polisman att man hade identifierat flera hundra personer
              som ägnade sig åt olaglig vidareförsäljning av turistimporterad
              alkohol.
            </seg>
            <seg xml:id="i-53bc964e30395fef-0">
              För ett år sedan ställde jag återigen frågan hur många av dem
              som tagits fast. Det svar jag fick var väl att man inte kunde
              redovisa just någonting. Det är för mig obegripligt hur det kunnat
              gå så lång tid efter det att vi fått den här orimligt generösa
              införseln av alkohol innan man satt i gång med ordentliga åtgärder.
            </seg>
            <seg xml:id="i-a5e2c0776ab24067-0">
              Jag hör till dem som anser att det i längden är svårt att ha
              mycket högre alkoholskatt än omgivande länder om vi inte kan kontrollera
              införseln. Men det är ju bakvänt att ta upp en diskussion om sänkt
              skatt innan vi sätter stopp för den olagliga vidareförsäljningen.
              Därför är det bra att åtgärder nu vidtas, även om de kommer obegripligt
              sent.
            </seg>
            <seg xml:id="i-79b3974b9fe3a777-0">
              Vi i oppositionen accepterade därför regeringens förslag och
              ville till och med gå längre. Vi stödde utredningens förslag om
              att verkligen forma en gemensam grupp av tull och polis för att
              få ett effektivt arbete. Regeringen sade nej till förslaget, men
              det utlovades i alla fall från majoritetens sida att vi skulle
              få en fortlöpande orientering om de resultat som uppnås. Det är
              därför som jag har ställt den här interpellationen. Det är nu
              fem månader sedan beslutet fattades och den nya lagen har varit
              i kraft i fyra månader.
            </seg>
            <seg xml:id="i-14c1abb2e52ec8a1-0">
              Jag ber att få tacka ministern för svaret, även om jag måste
              säga att jag tycker att det är ganska tunt. Där talas det om vilka
              budgetramar som finns, om den analys som gjordes före beslutet.
              Men det som jag har frågat om är hur det är i det verkliga livet,
              hur arbetet har organiserats när vi har fått ökade resurser, vilka
              insatser som har gjorts, om man har fått fast några langare, om
              man har gjort några beslag. Märks det någonting av de ökade resurserna,
              eller går de till någonting annat?
            </seg>
            <seg xml:id="i-95b8cedae0345954-0">
              Jag vet att Morgan Johansson är väldigt engagerad och vill att
              vi ska komma åt alkoholproblemen. Därför är det lite svårt att
              förstå varför det går så trögt. Vi vet också att handlingsplanerna
              löper ut vid årsskiftet. Vi hade blivit utlovade ett förslag till
              en ny handlingsplan till den 27 oktober. Vi har inte sett någon
              plan givetvis. Men efter den dagen fick vi veta att regeringen
              har fattat beslut, så nu har vi i alla fall fått ett pressmeddelande,
              men någon plan har vi fortfarande inte sett till, trots att vi
              länge har vetat att de handlingsplaner som vi nu arbetar efter
              skulle löpa ut vid årsskiftet. Det är tveksamt om vi hinner behandla
              den proposition som regeringen har beslutat om före årsskiftet.
            </seg>
            <seg xml:id="i-fac0a2e8995d2c51-0">
              För Kent Härstedts utredning nummer två, som har varit ute på
              remiss, gick remisstiden ut för två månader sedan, den 30 augusti,
              men vi har ännu inte ens en sammanställning av yttrandena. Det
              är väldigt svårt att förstå varför det går så trögt. Jag kan försäkra
              statsrådet att jag kommer att återkomma med frågor om konkreta
              resultat under det kommande året.
            </seg>
          </u>
          <note type="speaker" xml:id="i-9f412594f9da1a8a-0">
            Anf. 23 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-5">
            <seg xml:id="i-081efdadbd598e96-0">
              Fru talman! Vi har samma uppfattning i grunden, att den här typen
              av kriminalitet måste bekämpas och det med hjälp av de ökade resurser
              som nu har tillsatts.
            </seg>
            <seg xml:id="i-1352c598054c8296-0">
              Gabriel Romanus är otålig, och det kanske är rätt. Samtidigt
              trädde lagstiftningen i kraft för fyra månader sedan, och jag
              tycker att det kanske är lite väl tidigt att redan nu redovisa
              resultat. Jag har faktiskt jagat en del resultat inför förberedelsen
              av den här interpellationsdebatten och har då fått det beskedet
              att ett bekymmer som polisen har haft är att det inte finns någon
              central statistik över bland annat ingripanden när det gäller
              illegal vidareförsäljning, vilket är väldigt knepigt. Det har
              aldrig funnits någon sådan, men den bygger man nu upp. Den centrala
              statistiken kommer att vara i kraft i vår i ett system som kallas
              Strong. Då får vi ytterligare lite bättre vägledning om vad som
              faktiskt har hänt.
            </seg>
            <seg xml:id="i-6a5f53dcc0af73c2-0">
              Bilden av att det inte skett någonting och att vi inte gör någonting
              är orättvis. Vi utbildar under mandatperioden 4 000 nya poliser.
              Det tillkommer ungefär en ny polis om dagen, netto, nya unga poliser
              med ny utbildning och klipp i stegen som kan gå ut och jaga bovar.
              Vi ser det väldigt tydligt i Skåne, där det hittills tillkommit
              ungefär 200 nya poliser under de här åren. Man ser överallt i
              polisverksamheten hur det förstärker deras arbete.
            </seg>
            <seg xml:id="i-12a437e0d90d692f-0">
              Vi kommer i budgetpropositionen, som riksdagen nu ska behandla,
              med ytterligare insatser riktade mot tullen, både ramanslag och
              pengar som en särskild satsning för att få ned arbetslösheten.
              Vi har precis, vilket jag redovisade i mitt interpellationssvar,
              fått till stånd ett ökat samarbete med tullen och polisen i en
              särskild gemensam handlingsplan som togs fram i våras och som
              man precis har börjat arbeta efter. Vi har infört hårdare straff
              och gjort nykriminaliseringar, något som polisen också kommer
              att jobba med. Regeringen antog handlingsplaner i går med nya
              stora pengar i. Jag tror att det är 250 miljoner kronor som vi
              kommer att kunna använda för att förebygga alkoholrelaterade problem
              och narkotikaproblem ytterligare 250 miljoner år 2006 och 260
              miljoner år 2007.
            </seg>
            <seg xml:id="i-6499bc88003cf9a0-0">
              Jag hoppas innerligt att riksdagen behandlar den här propositionen
              under hösten, för den har ju varit väntad. Enligt vad jag förstår
              finns inga kontroversiella ting i den, utan jag tror att man kan
              skapa en ganska bred politisk enighet kring handlingsplanerna.
              Jag hoppas att Gabriel Romanus också bidrar till att lösa den
              här frågan redan i år.
            </seg>
            <seg xml:id="i-dabace7caf03b216-0">
              Sedan vill jag gärna nämna vilka åtgärder som redan vidtagits.
              På ett mycket bättre sätt än tidigare bedriver man numera riktade
              spaningsinsatser mot bussresor till Polen där tullen och Migrationsverket,
              framför allt i Skåne, följer upp den typ av bussverksamhet som
              sker där. Man vidtar också riktade spaningsåtgärder mot människor
              som mer eller mindre varje dag åker över för att ta hem alkohol.
              Där gör man beslag, följer upp och spanar för att försöka uppdaga
              och fälla människor till ansvar för illegal vidareförsäljning.
              Man samverkar för att hitta olika former av bidragstagare, till
              exempel förtidspensionärer och socialbidragstagare, som drygar
              ut sina inkomster på det sättet. Det är en samverkan från skattemyndigheternas,
              domstolarnas och Försäkringskassans sida för att ifrågasätta de
              bidragen. Det är ett arbetssätt.
            </seg>
          </u>
          <note type="speaker" xml:id="i-177ff5a41bced26e-0">
            Anf. 24 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-4a835567111029f6-1">
            <seg xml:id="i-51d854198de81b84-0">
              Fru talman! Statsrådet har alldeles rätt i att jag är otålig.
              Det är tio år sedan vi kom med i EU, då införselmöjligheterna
              ökade för vin till 5 liter och för öl till 15 liter. Det är snart
              femårsjubileum för de mycket stora införselkvantiteterna. Det
              är klart att jag är otålig. När man ena året hör att polisen för
              två år sedan har identifierat flera hundra som håller på med den
              här typen av försäljning och det andra får höra att de i stort
              sett inte lyckats få fast någon blir man nästan desperat. Detta
              används som ett slagträ av alkoholindustrin för att argumentera
              för att vi ska sänka skatterna. Det kan bli ofrånkomligt att behöva
              sänka skatterna, men det är en bakvänd ordning. Vi skulle först
              göra allt vi kan för att få bort den olagliga försäljningen.
            </seg>
            <seg xml:id="i-05ebfdee21445492-0">
              De konkreta exempel som statsrådet nämnde nu var det jag ville
              höra i svaret, naturligtvis inte vad man har satsat i budgetförslaget
              och i den handlingsplan som tullen gjorde redan för länge sedan.
              Händer det någonting i verkligheten? Det låter lovande att det
              händer någonting. På den tredje toppkonferensen hade vi besök
              av biträdande finansministern i Finland som berättade att tullen
              i Finland hade ställt upp och gjort beslag och sedan gått ut med
              detta i tv och andra medier för att skrämma folk från att missbruka
              de generösa reglerna. Någonting av sådana lite mera kraftfulla
              tag skulle man gärna ha velat se också i Sverige. Det är fint
              att det kommer fram en ny polis om dagen. Man får hoppas att de
              kommer att ägna sig åt att bekämpa den här brottsligheten och
              att det blir några konkreta resultat.
            </seg>
            <seg xml:id="i-73c7f25c2a0f7a8e-0">
              Nu säger Morgan Johansson att han hoppas att jag ska medverka
              till att den här planen kommer att antas före årsskiftet. Det
              hade varit lite lättare om planen hade kommit åtminstone den dag
              ni hade lovat den, i stället för som nu tre veckor senare, till
              riksdagen. Vi har vetat i tre fyra år att planen skulle löpa ut
              vid årsskiftet. Varför har det tagit så väldigt lång tid att få
              fram den? Är det de samverkande partierna eller Finansdepartementet
              som bromsar? Var ligger bromsen? Jag tror inte att den ligger
              hos Morgan Johansson. Något är det som gör att detta går så himla
              trögt. Detta har vi faktiskt vetat. Planen kunde ha kommit tidigare.
              Nu kommer man inte ens att ta hänsyn till Kent Härstedts utredning
              i planen, trots att den utredningen har funnits ett bra tag.
            </seg>
            <seg xml:id="i-af645c3db49b5136-0">
              Jag tycker att det faktiskt finns fog för en viss otålighet.
              Det är inte tidtabellen i riksdagen som är det viktiga. Det viktiga
              är, som vi vet, att det handlar om människoliv. Det handlar om
              alkoholskador, om 200 000 barn som växer upp i missbrukarfamiljer
              och så vidare. Därför skäms jag inte ett ögonblick för att jag
              verkligen är otålig, och jag vill tro att också Morgan Johansson
              är otålig. Men låt oss då med gemensamma krafter se efter var
              bromsarna som gör att detta tar så lång tid ligger. Man blir nästan
              förtvivlad när man hör detta.
            </seg>
            <seg xml:id="i-92d774a77e713674-0">
              Nu har vi fått pressmeddelande om planen, och det är väl jättefint.
              I Storbritannien hade ett statsråd som skickar ett pressmeddelande
              innan det läggs fram en proposition för parlamentet möjligen fått
              lite bekymmer. Men om man som oppositionspolitiker vill kommentera
              det som regeringen gör vill man naturligtvis ha tillgång till
              en proposition innan regeringen går ut och slår sig för bröstet
              med att den är antagen. Fast vi lever ju inte i Storbritannien,
              och det kanske vi av andra skäl ska vara glada för. Men jag tycker
              inte att det är någon riktigt bra ordning som regeringen tillämpar.
            </seg>
            <seg xml:id="i-12c62b7d8b240a44-0">
              Detta är bagateller. Det viktiga är att ni uppvisar resultat.
            </seg>
          </u>
          <note type="speaker" xml:id="i-a0636c24e6c00e3d-0">
            Anf. 25 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-6">
            <seg xml:id="i-c5386881dbe52361-0">
              Fru talman! Det tycker jag nog att vi gör. Återigen: Vi utbildar
              nu fler poliser än vad man har gjort sedan polisen förstatligades
              för över 30 år sedan. Vi har nu fått upp utbildningstakten på
              ett sätt som man inte har sett tidigare. Vi riktar dessa insatser
              både mot alkoholrelaterad brottslighet och över huvud taget för
              att kunna möta en ökad kriminalitet.
            </seg>
            <seg xml:id="i-89c1521367c7a147-0">
              När det gäller narkotikasidan växer gatulangningsgrupperna, som
              lades ned i mitten och i slutet av 90-talet, upp igen. De har
              nu fått en renässans, och det är fler människor som jobbar med
              detta. Bland de åtgärder som jag redovisade bedrivs också riktade
              spaningar mot dem som för in alkohol på ett mer industriellt och
              kommersiellt sätt.
            </seg>
            <seg xml:id="i-844149cda87e7be7-0">
              Så jag tycker nog att det är lite orättvist när Gabriel Romanus
              säger att det inte händer någonting. Det har aldrig hänt så mycket
              med brottsbekämpningen som det har gjort under den här mandatperioden.
              Detta innefattar också de ökade resurserna till tullen som vi
              föreslår i årets budgetproposition. Vi har även infört straffskärpningar.
            </seg>
            <seg xml:id="i-2d16b5cc5345bbc8-0">
              Jag hoppas att Gabriel Romanus är glad över omfattningen av den
              satsning som vi nu gör. Det är ganska stora pengar som vi går
              in med, 250 miljoner för nästa år och 260 miljoner för 2007. Hade
              jag suttit i riksdagen nu hade jag nästan varit eld och lågor
              för att gripa mig an arbetet med att behandla den här propositionen
              så bra som möjligt och för att försöka att få avtryck för mina
              uppfattningar och åsikter.
            </seg>
            <seg xml:id="i-6a2af04e44dd88ec-0">
              Här finns ett grunddokument som ska leda oss från 2006 till 2010.
              Om vi hade lagt fram det för tre veckor sedan hade kanske förutsättningarna
              för riksdagen att arbeta varit lite bättre. Men å andra sidan
              hoppas jag att man kommer att kunna lösa det ändå. Precis som
              Gabriel Romanus säger är det oerhört angeläget att det blir gjort.
            </seg>
            <seg xml:id="i-53181c3f4c26a8d8-0">
              Vad består bromsklossarna i? Ja, det finns ju inga partipolitiska
              bromsklossar. Däremot står vi nu inför krafter som är svårare
              att hantera än vad de har varit tidigare.
            </seg>
            <seg xml:id="i-1b2ddb4bf2375c36-0">
              För några år sedan var det myrtrafiken som förekom mest. Det
              var 200300 människor som reste mellan Helsingborg och Helsingör
              varje dag och förde in alkohol. I dag har detta blivit mindre
              omfattande. I stället är det organiserade ligor som har tagit
              över och inför mycket mer alkohol. Man har systematiserat den
              här typen av kriminalitet på ett helt annat sätt än tidigare.
              Ena gången tar man in alkohol, gången efter tar man in narkotika
              och tredje gången smugglar man kanske in människor. Precis den
              utvecklingen sker nu, och det är någonting som har bitit sig fast.
            </seg>
            <seg xml:id="i-d55c688be62d8edd-0">
              Därför tycker jag inte att man ska säga som Gabriel Romanus gjorde,
              att vi först måste bekämpa brottsligheten och sedan diskutera
              skatten. Jag tror att vi måste föra dessa två diskussioner samtidigt.
              Skatteskillnaderna i sig driver fram en sådan här organiserad
              kriminalitet. I längden blir det svårt att klara av den så länge
              som skatten på exempelvis sprit är tre gånger så hög i Sverige
              som i Danmark och fyra gånger så hög som i Tyskland. Det är faktiskt
              också ett bekymmer.
            </seg>
          </u>
          <note type="speaker" xml:id="i-9266aaadf440f273-0">
            Anf. 26 GABRIEL ROMANUS (fp):
          </note>
          <u who="gabriel_romanus_dbb0c3" xml:id="i-4a835567111029f6-2">
            <seg xml:id="i-0b701c333c9a79f5-0">
              Fru talman! Jag är beredd att diskutera båda sakerna. Men det
              jag fortfarande tycker är bakvänt är att det har dröjt så länge
              att få fram dessa åtgärder. Vi visste ju i varje fall för fem
              år sedan att det skulle bli dessa mycket stora införselmöjligheter.
            </seg>
            <seg xml:id="i-178d80dbff40b4a5-0">
              Jag gläder mig åt att det utbildas fler poliser. Jag ska akta
              mig för att kommentera den nuvarande justitieministerns insatser,
              men jag kan inte undgå att påminna om att polisutbildningen ju
              drogs ned under den socialdemokratiska regeringen, även om det
              inte var Morgan Johansson som var ansvarig för det.
            </seg>
            <seg xml:id="i-11349603fa154a50-0">
              Er egen utredare Kent Härstedt har föreslagit att man skulle
              skapa en gemensam styrka för tull och polis. Men det vill ni inte
              att man ska lägga sig i, utan det ska myndigheterna sköta själva.
              Jag begär inte att statsrådet ska ta något operativt ansvar i
              det här fallet, men jag anser att riksdagen fortlöpande ska hållas
              underrättad om vad som sker ute i verkligheten så att vi kan öka
              trycket på att det vidtas åtgärder.
            </seg>
            <seg xml:id="i-a3a3c93a0e2d17e7-0">
              Om förseningen av planen har lett till att det blir mera pengar,
              om det var jobbigt att jobba med Finansdepartementet, får man
              väl acceptera det, men inte om det beror på bristande förutseende.
              Vi visste ju redan i våras att den här planen skulle presenteras.
              Då har jag lite svårt att acceptera tre veckor senare än den 27
              oktober, och sedan ska riksdagen expediera den snabbt som sjutton.
              Det tycker inte jag är en riktig ordning.
            </seg>
            <seg xml:id="i-b740d58b86de0810-0">
              Det är bra att man nu tar dessa problem på allvar och att man
              vill satsa resurser. Men jag kan försäkra statsrådet att jag tänker
              återkomma och begära redovisning av vad som händer i verkligheten,
              om det blir några beslag, om man tar fast några av dessa skurkar
              och om det informeras om det så att man avskräcker andra skurkar,
              för det här skapar stora sociala problem.
            </seg>
          </u>
          <note type="speaker" xml:id="i-dd3c057f4fb8794d-0">
            Anf. 27 Statsrådet MORGAN JOHANSSON (s):
          </note>
          <u who="mikael_johansson_ec52c2" xml:id="i-c22334fe7e139137-7">
            <seg xml:id="i-55695847c1973f71-0">
              Fru talman! Jag ser fram emot sådana debatter framöver. Precis
              som Gabriel Romanus är också jag angelägen om att detta inte bara
              blir stora ord och dokument utan att det också får avtryck i verkligheten.
            </seg>
            <seg xml:id="i-ae7e833cc04b30e4-0">
              Återigen: Det är svårare att jobba mot den här typen av brottslighet
              nu än vad det var för några år sedan. Den har redan tagit formen
              av organiserad kriminalitet, vilket också väcker skattefrågan.
            </seg>
            <seg xml:id="i-4dfdea857d359c50-0">
              Men den slutgiltiga bilden av brottsbekämpningen är ändå att
              vi aldrig tidigare har utbildat så många poliser som vi gör nu,
              i alla fall inte under de senaste 30 åren. Vi tillskjuter dessutom
              ökade resurser till tullen. Vi har precis fattat beslut om och
              genomfört hårdare strafflagstiftning för den här typen av kriminalitet.
              Samarbetet mellan tull och polis fungerar nu också bättre. Så
              jag tycker nog att vi är på väldigt god väg att ta oss an denna
              kriminalitet.
            </seg>
            <seg xml:id="i-99a550c798c38467-0">
              Jag ser fram emot att få redovisa ytterligare insatser vid kommande
              debatter med Gabriel Romanus.
            </seg>
          </u>
          <note xml:id="i-04901083f37c0a2f-2">
            Överläggningen var härmed avslutad.
          </note>
          <note xml:id="i-413838debc21d163-0">
            5 § Svar på interpellation 2005/06:50 om flyktingpolitik i ljuset
            av flyktingarna till spanska Melilla och Ceuta
          </note>
          <note type="speaker" xml:id="i-400d19427e3080ff-0">
            Anf. 28 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-0">
            <seg xml:id="i-aad9bdb062709e74-0">
              Fru talman! Carl B Hamilton har frågat mig vilka initiativ jag
              tar i EU och i de bilaterala kontakterna med Marocko och Spanien
              för att påverka den akuta situationen vid EU:s yttre gräns samt
              hur jag ser på, och kommer att agera för, ett snabbare genomförande
              av en gemensam asyl- och flyktingpolitik. Carl B Hamilton har
              också frågat mig vilka initiativ jag kommer att ta för att öppna
              EU för arbetskraftsinvandring.
            </seg>
            <seg xml:id="i-f74b44ac76e7e1f2-0">
              Fru talman! Händelserna på gränsen mellan Marocko och Spanien
              där personer har skadats och dödats är djupt tragiska och oacceptabla.
              Alla länder i EU har ett gemensamt ansvar för att minska riskerna
              för att detta upprepas. Det har också länderna i Nordafrika. Inte
              minst det regionala samarbetet i Afrika är viktigt.
            </seg>
            <seg xml:id="i-8d378e763e79fd0d-0">
              Kortsiktigt handlar det om att etablera ordning och reda så att
              människor inte riskerar sina liv i akuta situationer. Mottagandet
              av asylsökande och genomförandet av gränskontroller måste organiseras
              med full respekt för individens mänskliga rättigheter. Och där
              har EU bidragit med både tekniskt kunnande och finansiellt stöd.
            </seg>
            <seg xml:id="i-6241d3b69bd853c4-0">
              På lång sikt behövs breda insatser för att skapa varaktiga lösningar
              i ursprungsländerna. EU och Marocko samarbetar bland annat inom
              ramen för den så kallade Barcelonaprocessen, som har till mål
              att skapa ett område runt Medelhavet med fred och stabilitet,
              delat välstånd och förstärkt samarbete i sociala och kulturella
              frågor.
            </seg>
            <seg xml:id="i-d2dd682996f59a60-0">
              En konkret åtgärd inom migrationsområdet som EU behöver vidta
              är att ingå ett återtagandeavtal med Marocko så att migranter
              som inte är i behov av skydd kan återvända. Men detta är naturligtvis
              bara en del av lösningen.
            </seg>
            <seg xml:id="i-2f66c7eb297aad52-0">
              Samarbetet med Marocko och med andra transit- och ursprungsländer
              bör stärkas. Målsättningen måste vara att öka ländernas kapacitet
              att hantera migrationsströmmar, motverka människohandel, förbättra
              skyddet för flyktingar samt främja det positiva sambandet mellan
              migration och utveckling.
            </seg>
            <seg xml:id="i-c7c84d0cd3552865-0">
              Ett sådant arbete pågår redan i EU inom ramen för den föreslagna
              Afrikastrategin samt förslaget om regionala skyddsprogram. De
              regionala skyddsprogrammen innebär att EU, i nära samarbete med
              FN:s flyktingkommissarie, ska bidra till att stärka kapaciteten
              i tredjeländer när det gäller att erbjuda flyktingar skydd. En
              annan fråga som Sverige driver i EU gäller etablerandet på unionsnivå
              av en gemensam kvot för vidarebosättning.
            </seg>
            <seg xml:id="i-69e7a9f3bb229427-0">
              Det behövs också bättre information om de risker som är förknippade
              med illegal migration, men också om vilka möjligheter som finns
              att få uppehålls- och arbetstillstånd. Vi vill inte ha ett samhälle
              där människor lever illegalt och utan sociala skyddsnät och därför
              riskerar att exploateras. Migration måste ske i ordnade former.
            </seg>
            <seg xml:id="i-ee3e05da975abdb9-0">
              Fru talman! Jag delar Carl B Hamiltons åsikt att en för EU gemensam
              migrations- och asylpolitik är ett prioriterat mål i svensk migrationspolitik.
              Det första steget mot en sådan togs i april 2004 med beslut om
              miniminormer på en rad områden. Och det arbetet fortsätter. Målsättningen
              måste vara en ökad harmonisering och bättre samordning baserad
              på humanitet och solidaritet, asylrätten och internationella konventioner.
            </seg>
            <seg xml:id="i-4951ae5d301b11a5-0">
              Fru talman! När det gäller frågan om arbetskraftsinvandring förs
              det inom EU en diskussion om en gemensam syn på så kallad ekonomisk
              invandring. Kommissionen har presenterat en grönbok som lyfter
              fram viktiga frågeställningar och olika modeller för att skapa
              ett öppet och flexibelt system där såväl migranternas som ursprungs-
              och mottagarländernas intressen ska beaktas. Det är angeläget
              att skapa en gemensam hållning till migrationsfrågorna inom EU.
            </seg>
            <seg xml:id="i-38ba9407479cf568-0">
              Vi delar kommissionens åsikt att beslut om arbetskraftsinvandring
              främst är en nationell angelägenhet inom unionen, varför en europeisk
              reglering måste göras flexibel och lämna utrymme för enskilda
              medlemsstaters beslutanderätt.
            </seg>
            <seg xml:id="i-c42fee6d9ff7b9ca-0">
              I februari 2004 gav regeringen en parlamentarisk kommitté i uppdrag
              att se över regelverket för arbetskraftsinvandring. Syftet är
              att ta fram ett regelverk som medger ökad arbetskraftsinvandring
              från länder utanför EU/EES. Kommitténs förslag ska utgå från arbetsmarknadens
              behov av arbetskraft och syfta till ökad flexibilitet, förenklad
              administration och långsiktig hållbarhet.
            </seg>
            <seg xml:id="i-e543797b74112e32-0">
              Fru talman! Låt mig avslutningsvis nämna att jag kommer att träffa
              min kollega, den spanske ministern Jesús Caldera, för bilaterala
              överläggningar i Madrid den 22 november. Jag kommer då att få
              tillfälle att diskutera flera av de frågeställningar som jag har
              berört i mitt svar här i dag.
            </seg>
          </u>
          <note type="speaker" xml:id="i-8f0b010fb9411b27-0">
            Anf. 29 CARL B HAMILTON (fp):
          </note>
          <u who="carl_b_hamilton_f03c03" xml:id="i-a83f9b33668ddc59-0">
            <seg xml:id="i-062e5e34e1b2a91c-0">
              Fru talman! Låt mig börja med att tacka statsrådet för svaret.
            </seg>
            <seg xml:id="i-fcb3da472e5ed901-0">
              Jag tror att man kan dela in den här frågan i vad man ska göra
              inom Europeiska unionen, vad man ska göra utanför Europeiska unionen
              och vad man kan göra på kort sikt och på längre sikt.
            </seg>
            <seg xml:id="i-9fa5b3e00a28b87b-0">
              Ministern säger att en gemensam asyl- och invandringspolitik
              är ett prioriterat mål för regeringen. Då vill jag ta upp det
              som står i min interpellation, för det är också Folkpartiets hållning.
              Jag ska läsa upp det och be statsrådet tala om huruvida hon mer
              eller mindre instämmer i den beskrivning som vi har gjort: Man
              bör ha en gemensam flyktingpolitik, men den får inte vara så löslig
              och mellanstatlig att medlemsländerna i praktiken kan välja att
              vara snålare i fråga om flyktingmottagande och asyl än de är i
              dag. Alla EU-länder bör genom en gemensam politik förmås att vara
              med och ta ansvar för helheten i EU:s flykting- och asylpolitik
              inklusive den sammantagna nivån på flyktingmottagande och asyl.
              Den gemensamma politiken bör vara så bindande att det inte kan
              skapas en negativ spiral beträffande EU-ländernas samlade flyktingmottagande.
            </seg>
            <seg xml:id="i-19caf82d47f37673-0">
              Det är Folkpartiets hållning, och ministern har sagt att det
              är ett prioriterat mål för regeringens politik. Det är ganska
              viktigt att vi är överens på denna punkt, för jag tror att det
              är väldigt få i Sverige som har insikten och kunskapen om att
              det faktiskt finns en majoritet i Sveriges riksdag för en gemensam
              asyl- och flyktingpolitik i Europeiska unionen.
            </seg>
            <seg xml:id="i-70199c70bf8c751c-0">
              Sedan är då frågan hur regeringen försöker förverkliga detta
              inom unionen, och jag tycker att det är en ganska passiv formulering
              i svaret.
            </seg>
            <seg xml:id="i-942194495f7a20c8-0">
              Men jag ska gå vidare med en annan fråga, nämligen arbetskraftsinvandringen.
              Där är det möjligt att vi inte är lika överens, för jag ser det
              som att det finns en motsättning i regeringens hållning. Å ena
              sidan säger statsrådet i sitt svar att det är angeläget att skapa
              en gemensam hållning till migrationsfrågorna inom Europeiska unionen.
              Å andra sidan backar statsrådet i nästa stycke från detta, som
              jag ser det, och talar om att en reglering måste göras flexibel
              och lämna utrymme för enskilda medlemsstaters beslutanderätt.
            </seg>
            <seg xml:id="i-75cda031e645fa71-0">
              Den gemensamma hållningen är inte en gemensam lösning, utan den
              gemensamma hållningen förefaller vara att alla länder gör som
              de själva vill. Det är visserligen en gemensam hållning, men det
              är inte en gemensam lösning. Det är här som problemen uppstår,
              tycker jag. Både ministern och jag vet ju att man inte kan ha
              vattentäta skott mellan dem som söker asyl och dem som är arbetskraftsinvandrare.
              Då kan man inte heller ha helt olika politisk inställning till
              hur frågan ska hanteras inom Europeiska unionen och, som regeringen
              gör, säga att beträffande asyl och flyktingar ska EU ha en gemensam
              politik, medan beträffande arbetskraftsinvandring ska vi ha ett
              nationellt beslutsfattande. Det kommer inte att fungera. En politik
              uppdelad på det sättet blir en ren skrivbordsprodukt. Därför tror
              jag att det är viktigt att ministern klargör huruvida regeringen
              faktiskt också eftersträvar en gemensam politik och gemensamma
              lösningar och inte bara en allmän gemensam hållning att alla ska
              göra som de själva vill.
            </seg>
            <seg xml:id="i-64247b2024eae994-0">
              Nu har jag inte så mycket talartid kvar, men jag ska naturligtvis
              återkomma till frågan om Marocko och situationen i de nordafrikanska
              enklaverna och vad man ska göra på kort respektive lång sikt.
            </seg>
          </u>
          <note type="speaker" xml:id="i-a9a58966a1cf9131-0">
            Anf. 30 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-1">
            <seg xml:id="i-bbfe57ad862beaef-0">
              Fru talman! Först vill jag tacka för interpellationen, för den
              tar verkligen upp en oerhört aktuell fråga. Det är också en fråga
              som speglar ett aktuellt problem. Jag tycker att uppdelningen
              som Carl B Hamilton gjorde, att det handlar om vad vi ska göra
              inom EU, vad vi ska göra utanför EU, vad vi ska göra på kort sikt
              och på lång sikt, verkligen är ett bra sätt att strukturera. Det
              finns ingen enkel lösning på det här.
            </seg>
            <seg xml:id="i-6420d8fc678ec8d6-0">
              Jag tror att det i debatten ibland finns ett behov av att hitta
              en lösning, men jag tror inte att det går. Vi lever, som jag brukar
              säga, i en av världens rikaste världsdelar, och vi lever granne
              med världens fattigaste kontinent. Vi lever granne med en kontinent
              där det förekommer väpnade konflikter och har varit väldigt många
              väpnade konflikter och där människor befinner sig på flykt. Självklart
              uppstår här ett oerhört behov och ett tryck som vi måste hitta
              olika lösningar på. Men det finns ingen enkel lösning, utan det
              är väldigt mycket långsiktiga insatser som vi måste göra men naturligtvis
              också insatser på kort sikt.
            </seg>
            <seg xml:id="i-7e2ca7e40e502eaa-0">
              En gemensam asyl- och flyktingpolitik är verkligen ett prioriterat
              område för regeringen. Det är något som jag tar upp i stort sett
              i alla mina anföranden när vi träffas i EU, i rådet. Jag tror
              precis som Carl B Hamilton att det här är något som vi ska sträva
              efter, och det är för flyktingarnas bästa. Självklart är det bättre
              för flyktingar att 25 länder har en gemensam politik än att varje
              land har sin egen flyktingpolitik. Om varje land har sin egen
              flyktingpolitik kan det så att säga driva nedåt. Men om vi har
              ett gemensamt ansvar, sätter press på varandra och försöker hitta
              gemensamma nivåer på flyktingpolitiken blir det så att vi kommer
              att pressa flyktingpolitiken uppåt i stället för nedåt. Jag är
              alldeles övertygad om detta. Vi ser ju att det finns länder som
              står utanför det här samarbetet och som då, så att säga, kan lägga
              sig under.
            </seg>
            <seg xml:id="i-d08e521b832f9637-0">
              Vi har nu kommit fram till minimiregler på det här området, och
              jag tror att det är väldigt bra. Det är minimiregler som för svensk
              del är väldigt låga, kan man säga. Vi ligger betydligt högre.
              Men det är trots allt minimiregler som innebär att många länder
              måste höja sig. Nu har vi det golvet att stå på, och sedan ska
              vi gå vidare med att hitta en gemensam politik.
            </seg>
            <seg xml:id="i-3655e33d2ac48d50-0">
              Sedan menar jag också att det är för flyktingarnas bästa att
              många länder tar ett gemensamt ansvar. Det är också för flyktingarnas
              bästa att veta att när man kommer till ett EU-land får man samma
              behandling oavsett vilket land man kommer till. Den situation
              vi har haft, och som vi också har i dag, att människor åker från
              ett land till ett annat, är inte bra för människor. Därför måste
              vi fortsätta att jobba vidare på en gemensam flyktingpolitik.
              Jag menar att en gemensam politik är åtminstone en del av lösningen
              på de problem som vi ser i dag. Därför måste vi fortsätta arbeta,
              och arbetet måste gå väldigt snabbt.
            </seg>
          </u>
          <note type="speaker" xml:id="i-e2ae267b50a643df-0">
            Anf. 31 CARL B HAMILTON (fp):
          </note>
          <u who="carl_b_hamilton_f03c03" xml:id="i-a83f9b33668ddc59-1">
            <seg xml:id="i-d3e6bf04df19d89b-0">
              Fru talman! Jag tackar för det. Jag konstaterar att vi förefaller
              ha ganska likartad hållning beträffande önskvärdheten av en gemensam
              asyl- och flyktingpolitik inom Europeiska unionen. Jag tycker
              att det vore bra om vi i debatten i Sverige, när vi nu förhoppningsvis
              har löst de inrikespolitiska problemen på det här området, också
              mer kommer att diskutera vad Europeiska unionen ska driva för
              gemensam politik, vad den ska innehålla.
            </seg>
            <seg xml:id="i-a988a1a8ccae3ea6-0">
              Det jag var besviken över i svaret var att ministern inte tog
              upp frågan om arbetskraftsinvandring och att man omöjligen kan
              ha en gemensam politik beträffande asyl och flyktingar och nationell
              politik på de andra områdena av precis de skäl som ministern själv
              angav beträffande den nationella asyl- och flyktingpolitiken i
              de olika medlemsländerna. Där väntar jag fortfarande på svaret.
            </seg>
            <seg xml:id="i-dce479038380a700-0">
              Sedan går jag över till Nordafrika. Det är ju inte bara Marocko.
              Det är även Libyen, även om jag inte tog upp det i min interpellation.
              Det är samma problem där. Det är människor som kommer till Marocko
              och Libyen. De som flyr eller som försöker ta sig in i de här
              enklaverna är ju inte bara från Marocko, och de som lämnar Libyen
              är inte libyer i första hand, utan det är människor, som ministern
              också var inne på, från övriga delar av Afrika.
            </seg>
            <seg xml:id="i-a763bd5de1e51606-0">
              Lösningen är knappast högre stängsel och fler kontroller, utan
              det är andra saker. Det är skydd av flyktingar i regionen. Det
              är att öka möjligheterna för flyktingar att komma tillbaka till
              sina hemländer. I beskrivningen av vilka åtgärder som ska vidtas
              är vi kanske inte så oense, tror jag, men det som är viktigt är
              att ministern kan vara mer specifik beträffande Sveriges engagemang
              för att mobilisera Europeiska unionen som ett instrument för den
              svenska politiken i detta hänseende och vilka initiativ som Sverige
              tar.
            </seg>
            <seg xml:id="i-7bd05b46b96f3f47-0">
              Man kan ta sin utgångspunkt just i de akuta situationerna. Man
              kan lyfta upp dem och säga: Här har vi de akuta situationerna.
              Nu ska vi inom Europeiska unionen driva på för mer långsiktiga
              principiella lösningar på de här problemen. Jag upprepar detta:
              skydd av flyktingar i regionen, ökade möjligheter för flyktingar
              att komma tillbaka till sina hemländer.
            </seg>
            <seg xml:id="i-42bc4b9d5b299469-0">
              Och vad säger Sverige beträffande Malta, som nu har kommit i
              en mycket trängd situation på grund av närheten till Libyen och
              de flyktingar som kommer via Libyen till Malta? På vilket sätt
              kommer Sverige att mobilisera Europeiska unionen för att lösa
              det problemet? Eftersom ministern nämnde sin spanska kollega är
              man naturligtvis intresserad av om det är något särskilt som Sveriges
              regering kommer att ta upp i sina bilaterala diskussioner med
              Spanien.
            </seg>
            <seg xml:id="i-dbc5b124bc5d1347-0">
              Vad kommer Sverige att göra inför det toppmöte mellan EU och
              Afrika som snart kommer att äga rum? Kommer Sverige att använda
              det tillfället till att driva på i de här frågorna, för att lösa
              de här migrations- och flyktingfrågorna både på kort sikt och
              på längre sikt?
            </seg>
            <seg xml:id="i-0a5d730d718bf52b-0">
              På längre sikt är det ju så att det behövs bistånd, handel och
              demokratiutveckling i Afrika. Sverige kan göra vissa saker där
              men återigen: Sverige måste mobilisera Europeiska unionen, kanske
              inte bara dess biståndspolitik utan snarare dess förmåga att,
              liksom i Östeuropa, sprida demokrati, rättsstat och ekonomisk
              utveckling i de här delarna av Afrika, både norr om Sahara och
              söder om Sahara. Vad gör Sverige långsiktigt inom EU? Vad är Sveriges
              position?
            </seg>
          </u>
          <note type="speaker" xml:id="i-a350885aca7fc280-0">
            Anf. 32 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-2">
            <seg xml:id="i-09514fbe06c350b1-0">
              Fru talman! Det var väldigt många frågor. Jag vet inte om jag
              kommer att hinna svara på alla. Jag tror på det som Carl B Hamilton
              sade om en del av lösningen. Bistånd, handel och demokratiutveckling
              i Afrika där någonstans har vi en väldigt viktig del.
            </seg>
            <seg xml:id="i-d1d03d5996898330-0">
              Vad jag vill säga är att Sverige under hela tiden har drivit
              just de här frågorna i samband med migrationspolitiken. Jag sitter
              på UD, och i Sverige ser vi ju migrationspolitiken som en del
              av bistånds- och utrikespolitiken. Det gör man inte i väldigt
              många andra EU-länder utan det är inrikesministrar och justitieministrar
              som jag träffar i EU. I början, 1996, var det här perspektivet,
              att också göra något åt orsakerna till att människor flyr, ganska
              främmande. Däremot är det något som Sverige har drivit hela tiden.
              Nu tycker jag att vi ser resultatet. Nu diskuterar vi regionala
              skyddsprogram. Nu diskuterar vi: Vad kan EU göra? Hur kan vi samla?
              Hur kan vi få in biståndspolitiken i det som gäller utrikespolitiken,
              demokratiutbyggnaden och så vidare? Det tycker jag är något som
              Sverige har drivit och drivit framgångsrikt. Där tror jag att
              vi är helt överens.
            </seg>
            <seg xml:id="i-c9c3e5b04f2ed3b8-0">
              När det gäller de kortsiktiga insatserna med tanke på vad som
              händer har ju kommissionen varit i de spanska enklaverna. Man
              har anslagit 40 miljoner euro. Man har gett tekniskt stöd till
              Spanien. Vad vi har drivit från svensk sida är att UNHCR måste
              delta i det arbetet. Vad det här handlar om är precis det som
              Carl B Hamilton säger. Det handlar om väldigt många människor
              som försöker ta sig till Europa av olika skäl. En del av dem har
              skyddsbehov, och de måste få skydd i unionen. Det är en mänsklig
              rättighet att söka asyl, och det är en mänsklig rättighet att
              få asyl om man är förföljd. Det måste vi kunna leva upp till.
            </seg>
            <seg xml:id="i-96e10e24b5b402b7-0">
              Här menar jag att UNHCR har en oerhört viktig funktion. UNHCR
              har också varit på plats och är delaktigt i det här arbetet. Man
              räknar från UNHCR:s sida med att ungefär 10 % av dem som kommer
              har behov av skydd. Resten är naturligtvis människor som söker
              arbete, som vill komma in och få en bättre tillvaro eller få en
              tillvaro över huvud taget. Det är fattigdom det handlar om i grunden.
            </seg>
            <seg xml:id="i-1e7c26ec7524201c-0">
              Arbetskraftsinvandring är, menar jag, också en väldigt viktig
              fråga som vi nu börjar diskutera ordentligt i EU. Kommissionen
              har gett ut en grönbok. Vi har en väldigt bred diskussion om de
              här frågorna på EU-nivå.
            </seg>
            <seg xml:id="i-e6af63019f9cd9a5-0">
              Jag menar att EU behöver en strategi för de här frågorna. Vi
              ser att migrationen är en stor fråga globalt. Vi har 10 miljoner
              flyktingar det är ett väldigt stort problem men vi har 190 miljoner
              människor som rör sig av andra skäl, och vi måste hitta metoder
              för att hantera detta på bästa sätt, för människor och för samhället.
              Därför är migrationspolitiken, tror jag, något som det är oerhört
              viktigt att vi ägnar stor uppmärksamhet åt. Jag tror att vi behöver
              en gemensam strategi.
            </seg>
            <seg xml:id="i-e5d5401d42cda543-0">
              När det sedan gäller behovet av arbetskraftsinvandring kan det
              se olika ut i olika länder. Vi måste ju utgå från de behov som
              finns i varje land. Jag menar att hur det ska se ut, nivån, måste
              vara ett nationellt beslut.
            </seg>
          </u>
          <note type="speaker" xml:id="i-ec917a9c1ff18311-0">
            Anf. 33 CARL B HAMILTON (fp):
          </note>
          <u who="carl_b_hamilton_f03c03" xml:id="i-a83f9b33668ddc59-2">
            <seg xml:id="i-5dcc7b311bce98a1-0">
              Herr talman! Ministern säger att EU behöver en strategi beträffande
              arbetskraftsinvandring. Ju mer jag lyssnar på ministern, desto
              mer tycker jag att det är regeringen som behöver en strategi för
              detta. Det går inte, som jag tidigare har påpekat, att ha en hållning
              beträffande att man ska ha en gemensam asyl- och flyktingpolitik
              och en annan beträffande arbetskraftsinvandring. Jag är helt övertygad
              om att det blir en skrivbordsprodukt. En sådan politik kommer
              inte att fungera i praktiken.
            </seg>
            <seg xml:id="i-1a96380817c7bded-0">
              Därför tror jag till exempel att man ska sträva efter att ha
              gemensamma arbetstillstånd. En person som lyckas komma in i Europeiska
              unionen från tredjeland får ett arbetstillstånd och kan sedan
              välja var han eller hon vill arbeta. Det kommer att lösa frågan
              om nivån. Man får ju inte arbete där det är överskott på arbetskraft.
              Det tror jag är någonting som man ska eftersträva. Min avslutande
              fråga blir om ministern kan tänka sig att man har en sådan ordning
              att man har gemensamma arbetstillstånd i Europeiska unionen. Det
              handlar just om att binda ihop politiken på olika områden, som
              ministern tidigare sade om inrikes- och utrikespolitik.
            </seg>
            <seg xml:id="i-85aa6f470a58296e-0">
              Avslutningsvis: Vad tänker Sverige göra beträffande Afrika? Nu
              har vi ett ordförandeskap i Europeiska unionen, Storbritannien,
              som har satt Afrika som högsta prioritet, inte bara i EU utan
              också vid G 8-mötena och i G 8-samarbetet. Nu är det ett gyllene
              tillfälle. Hur tänker Sverige utnyttja detta gyllene tillfälle,
              till exempel i samband med EU:s toppmöte med Afrika?
            </seg>
          </u>
          <note type="speaker" xml:id="i-a5a5a82a56208c3a-0">
            Anf. 34 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-3">
            <seg xml:id="i-899dbe6c9610bcdf-0">
              Herr talman! Det känns som om jag skulle behöva ännu mera tid.
            </seg>
            <seg xml:id="i-728e1fcb7df4d5d3-0">
              Jag börjar med frågan om strategi. Ja, jag menar att vi behöver
              en strategi. Det är precis det vi nu håller på att diskutera:
              Vilken nivå ska man lägga sig på när det gäller harmonisering?
              Det är en svår fråga, och det är en svår fråga för alla länder,
              skulle jag vilja säga. Här pågår alltså en diskussion, och jag
              är alldeles övertygad om att vi kommer fram till en gemensam strategi.
              Vad den ska innehålla och hur den ska se ut får vi se.
            </seg>
            <seg xml:id="i-fafbf658afa923a9-0">
              Dessutom är det så att vi har en parlamentarisk kommitté som
              just tittar på behoven för svensk del och hur vi ska förändra
              den lagstiftning som vi har i dag, dels göra den enklare, dels
              att också öppna upp för arbetskraftsinvandring. Vi vet ju att
              vi kommer att hamna i en sådan situation att vi kommer att behöva
              arbetskraftsinvandring. Vi har en befolkning som blir äldre och
              äldre, och så ser det ut i hela Europa. Därför tror jag att diskussionen
              i EU just nu är oerhört viktig, därför att vi kommer också att
              hamna i en konkurrenssituation i förhållande till varandra så
              småningom. Det kommer att bli ont om arbetskraft, och därför tror
              jag att det är oerhört viktigt att vi även här hittar gemensamma
              riktlinjer.
            </seg>
            <seg xml:id="i-739f3c0c715ac6e6-0">
              Afrika är ju det viktigaste området för Sverige och har så varit
              under väldigt lång tid när det gäller samarbete för demokratiuppbyggnad
              och utveckling. Nu gäller det att också så att säga lägga migrationsaspekter
              på detta. Vad är det som behövs i de här länderna, där människor
              flyr av olika skäl? Hur kan man lösa problemen när det gäller
              utvecklingen, när det gäller utvecklingssamarbete, men också när
              det gäller demokratiuppbyggnad och mänskliga rättigheter?
            </seg>
          </u>
          <note xml:id="i-04901083f37c0a2f-3">
            Överläggningen var härmed avslutad.
          </note>
          <note xml:id="i-e60876d8380cf87a-0">
            6 § Svar på interpellationerna 2005/06:70 om splittring av asylsökande
            familjer och 72 om skydd mot hatbrott på Migrationsverkets förläggningar
          </note>
          <note type="speaker" xml:id="i-7973f667dbf80829-0">
            Anf. 35 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-4">
            <seg xml:id="i-af9e962d8ea8d9c3-0">
              Herr talman! Tasso Stafilidis har i två interpellationer frågat
              mig om behandlingen av asylsökande HBT-personer hos Migrationsverket.
              I den första interpellationen har han frågat vilka åtgärder jag
              avser att vidta för att dels asylsökande homosexuella familjer
              inte ska splittras under tiden deras ansökan om asyl prövas, dels
              stärka HBT-kompetensen på alla nivåer inom Migrationsverket. I
              den andra interpellationen har han frågat vilka åtgärder jag avser
              att vidta för att stärka skyddet för de flyktingar som utsätts
              eller riskerar att utsättas för hedersrelaterad brottslighet på
              grund av sin sexuella läggning eller könsidentitet. Interpellationerna
              besvaras i ett sammanhang.
            </seg>
            <seg xml:id="i-e4e39c0718ce6cf1-0">
              Personer som riskerar dödsstraff har rätt till skydd i vårt land.
              Detsamma gäller dem som riskerar förföljelse på grund av sin sexuella
              läggning. Detta följer av utlänningslagen som föreskriver ett
              absolut skydd mot återsändande för den som riskerar att straffas
              med döden eller med kroppsstraff eller att utsättas för tortyr
              eller förnedrande behandling eller bestraffning. Enligt den särskilda
              skyddsgrund, skyddsbehövande i övrigt, som infördes i utlänningslagen
              1997, har asylsökande vidare rätt att få stanna i Sverige om de
              känner välgrundad fruktan för förföljelse på grund av kön eller
              homosexualitet. I september 2005 beslutade regeringen om propositionen
              Flyktingskap och förföljelse på grund av kön eller sexuell läggning
              . I propositionen föreslås att personer som känner välgrundad
              fruktan för förföljelse på grund av kön eller sexuell läggning,
              och som enligt nuvarande bestämmelser ges skydd som skyddsbehövande
              i övrigt, i stället ska få skydd som flyktingar.
            </seg>
            <seg xml:id="i-e5593d2a222e2f9e-0">
              Migrationsverket har på uppdrag av regeringen och i samråd med
              bland annat HomO och RFSL utarbetat riktlinjer för handläggning
              och bedömning av asylärenden där förföljelse på grund av sexuell
              läggning åberopas. I dessa berörs även frågor kring boendet. Utgångspunkten
              när det gäller boende är att familjer ska hållas samman. Det gäller
              förstås oavsett de inblandades sexuella läggning. I det enskilda
              fall som tas upp i en av interpellationerna har Migrationsverkets
              utredning visat att nämnda riktlinjer inte följts. Självfallet
              ska så ske. Det är i sammanhanget av stor vikt att verkets anställda
              har nödvändiga kunskaper i frågor som rör homo-, bi- och transsexuella
              personer. Verket genomför i detta syfte verksgemensam utbildning.
            </seg>
            <seg xml:id="i-22b8f43e9232e2a0-0">
              Det är, enligt riktlinjerna, viktigt med ett bra samarbete både
              mellan olika handläggare och över enhetsgränserna vilket skapar
              goda förutsättningar för att homo-, bi- och transsexuella personers
              särskilda behov ska kunna uppmärksammas och tillgodoses under
              asylprocessen. Enligt verket är många av de homo-, bi- och transsexuella
              personer som kommer till Sverige och söker asyl i dålig psykisk
              kondition och kan därför behöva stöd och vård. Det är därför viktigt
              att dessa personer tidigt erbjuds ett hälsosamtal eller en hälsoundersökning
              av landstinget.
            </seg>
            <seg xml:id="i-6173f91aedc69bd4-0">
              Våld och hot mot homo-, bi- och transsexuella personer utgör
              brottsliga handlingar och ska beivras. Vid sidan av attitydpåverkande
              insatser är det för att förebygga sådan brottslighet också här
              nödvändigt med kunskap, inte minst om gällande lagstiftning.
            </seg>
            <seg xml:id="i-1ced934f4c4486af-0">
              Herr talman! Migrationsverket registrerar inte sexuell läggning,
              varför varje person med specifika behov måste stimuleras att själv
              uppmärksamma personalen inom det boende som verket anordnar för
              att få den hjälp och det stöd som han eller hon behöver. Öppenhet
              och förtroende i kontakten mellan anställda inom verket och berörda
              asylsökande är av grundläggande betydelse för att personalen ska
              kunna medverka till flexibla lösningar i nära samråd med den enskilde
              i till exempel boendefrågor. Detsamma gäller för verkets arbete
              för att undvika att dessa personer utsätts för trakasserier och
              våld på grund av sin sexuella läggning på verkets anläggningar.
            </seg>
          </u>
          <note type="speaker" xml:id="i-9bd8b0faf4840362-0">
            Anf. 36 TASSO STAFILIDIS (v):
          </note>
          <u who="tasso_stafilidis_d5b859" xml:id="i-f350b68f1c6e39f0-0">
            <seg xml:id="i-93cc0fdb487f0585-0">
              Herr talman! Migrationsministern! Vi förflyttar oss till Katrineholm.
              Där bor Sara. Sara kom från Iran för ett par år sedan. Hon föddes
              som pojke, men identifierar sig själv som flicka. Hon söker skydd
              i Sverige. Hon söker asyl på grund av sin könsidentitet. Hennes
              ärende handläggs av Migrationsverket. Tillsammans med sin mamma
              hamnar hon på en flyktingförläggning, och så småningom händer
              det.
            </seg>
            <seg xml:id="i-ee0373e266075b7f-0">
              Här i Sverige vill Sara kunna leva öppet. Hon vill kunna gå runt
              som kvinna. Hon vill kunna använda de attribut som hon inte kunde
              använda i, i det här fallet, Iran. Det hela leder till att Sara
              blir förföljd, trakasserad, hotad och slagen av de andra på flyktingförläggningen.
              I det boende där Sara bor finns många från Iran och andra Mellanösternländer
              samt från afrikanska länder vilka inte accepterar Saras identitet.
              Sara vågar inte gå ut. Hon vågar inte gå på sfi.
            </seg>
            <seg xml:id="i-1b99586ed6b7bc9a-0">
              Detta aktualiserar Sara gång på gång för sin handläggare på Migrationsverket.
              Gång på gång aktualiserar hon problemet också för den husvärd
              som finns där Sara bor, men det ger inte något resultat. Handläggaren
              på Migrationsverket avslår gång på gång hennes ansökan om att
              få byta boende.
            </seg>
            <seg xml:id="i-aaecbbf0efd4d6da-0">
              Herr talman! Det är positivt att Barbro Holmberg erkänner att
              det finns problem, men jag blir ledsen över att migrationsministern
              inte presenterar ett enda konkret förslag på vilka åtgärder hon
              tänker vidta. Snart ska till exempel regleringsbreven vara klara,
              och jag undrar om ministern tänker föra in några mer specifika
              uppdrag och krav i Migrationsverkets regleringsbrev när vi ser
              exempel efter exempel på att Migrationsverkets riktlinjer inte
              följs.
            </seg>
            <seg xml:id="i-8bf8b620bb763cf8-0">
              Herr talman! Jag tar specifikt upp transpersoners särskilda utsatthet
              i fråga om hatbrott och hedersrelaterade brott. Om detta säger
              migrationsministern ingenting, trots att vi vet att transpersoner
              inte skyddas av brottsbalkens bestämmelse om hatbrott eftersom
              kränkningar på grund av könsidentitet inte omfattas av den. Vi
              vet också att hatbrotten mot HBT-personer ökar. Det visar alla
              de undersökningar som gjorts, nu senast av Expo som presenterades
              häromdagen. Även Säpo kommer att presentera sin nya statistik.
            </seg>
            <seg xml:id="i-80eabccc18e74e3e-0">
              Flyktingar som flyr på grund av politiska skäl och tortyr kan
              räkna med ett skydd när de kommer till Migrationsverkets förläggningar.
              De kan räkna med att inte bli torterade på förläggningarna. Dessvärre
              är det inte så för HBT-personerna, migrationsministern. De känner
              inte det skyddet. De känner sig inte trygga. Så länge inte kraftfulla
              åtgärder vidtas från bland annat Migrationsverkets och regeringens
              sida legitimerar vi de brott som begås. Det är brott som oftast
              heller inte anmäls, för HBT-personerna vågar inte ha kontakt med
              polisen. De vågar inte bli polisfrågor utan accepterar att bli
              slagna och trakasserade. Så ska det inte vara.
            </seg>
            <seg xml:id="i-1df56d780c7e58d7-0">
              Så jag hoppas, migrationsministern, att jag kan få några konkreta
              svar i dag. Vi har regleringsbreven, där regeringen ger uppdrag
              till Migrationsverket. Jag tycker att det skulle vara utmärkt
              om man följde upp dessa riktlinjer och såg till att Migrationsverket
              följer dem.
            </seg>
          </u>
          <note type="speaker" xml:id="i-f442bce1004bdfc1-0">
            Anf. 37 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-5">
            <seg xml:id="i-9f9a686a9ec9ff71-0">
              Herr talman! Jag vill tacka för interpellationen, för det här
              är verkligen viktiga frågor. De berör utredningarna av människor
              som kommer hit och åberopar skäl som gäller deras sexuella läggning.
              Det handlar om vilka beslut som fattas, men det handlar också
              om boende och bemötande, om attityder och möjligheter att skydda
              människor på de boenden som Migrationsverket ordnar. I grunden
              handlar det naturligtvis om mänskliga rättigheter självklart.
            </seg>
            <seg xml:id="i-beca36ca2e195ce0-0">
              Det vi gjort från regeringens sida, vilket jag också sade i mitt
              inledande svar, det är att markera vikten av dessa frågor i den
              proposition som vi nu lämnat till riksdagen. Det handlar om att
              förföljelse på grund av kön och sexuell läggning ska vara flyktinggrundande.
              Det ska inte så att säga vara fråga om skyddsbehövande i övrigt
              utan det ska verkligen vara flyktinggrundande. Vi förstärker alltså
              skyddet för människor som söker på grund av sin sexuella läggning.
            </seg>
            <seg xml:id="i-e515a8f0f5fcd054-0">
              Sedan har regeringen redan tidigare uppmärksammat att det finns
              andra problem, att det finns andra saker som man måste göra. Det
              handlar om just bemötande, attityder, kunskaper och kompetens.
              Det var skälet till att regeringen gav Migrationsverket i uppdrag
              att utarbeta de här riktlinjerna.
            </seg>
            <seg xml:id="i-4c5bf152aad768c1-0">
              Det fall som Tasso Stafilidis tog upp i sin interpellation har
              lett till en utredning på Migrationsverket där Migrationsverket
              uppmärksammat att det fanns fel som var begångna utifrån de riktlinjer
              som Migrationsverket utarbetat när det gäller boende. Självklart
              ska familjer hållas samman. Det har i sin tur lett till att man
              nu genomför utbildningar på Migrationsverket. Det tror jag definitivt
              behövs, och det kommer sannolikt att behövas under lång tid framåt
              eftersom de här frågorna inte enbart kan lagregleras utan det
              handlar väldigt mycket om just bemötande och attityder.
            </seg>
            <seg xml:id="i-e68a2c4bc7581cf1-0">
              Jag vill uppmärksamma Tasso Stafilidis på att jag i svaret på
              interpellationen inte slutar med det som man brukar sluta med,
              nämligen att säga att jag anser att det inte behöver vidtas några
              andra åtgärder på det här området. Det finns ingen sådan formulering
              för jag vill gärna följa den här frågan väldigt noga och se om
              den utbildning som Migrationsverket nu genomför är tillräcklig
              eller om vi måste vidta andra åtgärder.
            </seg>
            <seg xml:id="i-d36f28c281ca44bf-0">
              Jag är övertygad om att vi måste vidta andra åtgärder eftersom
              jag tror att vi på just det här området inom mänskliga rättigheter
              har mycket kvar att göra. Men jag vill först följa det som nu
              görs på Migrationsverket. Det finns en medvetenhet om att de här
              frågorna är viktiga, och därför genomförs också utbildningen.
            </seg>
          </u>
          <note type="speaker" xml:id="i-d0b8d7b5879caac3-0">
            Anf. 38 TASSO STAFILIDIS (v):
          </note>
          <u who="tasso_stafilidis_d5b859" xml:id="i-f350b68f1c6e39f0-1">
            <seg xml:id="i-287af9086642f24c-0">
              Herr talman! Migrationsministern besvarar nu i sitt andra inlägg
              min andra fråga som handlar om familjesplittring, men det jag
              tog upp i min första frågeställning handlade om boendet för transpersoner,
              vilket inte aktualiserats tillräckligt i svaret.
            </seg>
            <seg xml:id="i-b44190898d5b1e40-0">
              Låt mig så gå över till det särskilda fallet som ju fått kritik
              även från JO. Även JO har alltså i det enskilda fallet kritiserat
              Migrationsverket vad gäller familjesplittringen och det faktum
              att Migrationsverket satte de två personerna på olika förläggningar.
              Konsekvensen av det var bland annat att de två personerna fick
              använda sin dagersättning, som var avsedd för mat, till tågresor
              för att kunna mötas.
            </seg>
            <seg xml:id="i-4de08a7a9a0b1fe6-0">
              Vi vet att dessa två personer i dag lever gömda. Vi vet också
              att Migrationsverket inte vidtagit en enda åtgärd för att deras
              asylskäl ska tas på allvar. De lever gömda. Migrationsverket har
              inte gjort något åt det. Migrationsverket har inte på något sätt
              rättat till de fel som begåtts mot de två personerna, utan det
              är fortfarande ett ärende där avvisning ligger till grund. Därför
              har de tvingats gömma sig. Detta är beklagligt, i synnerhet när
              förutom JO Migrationsverket självt riktar kritik mot sin egen
              handläggning. Jag förstår inte varför man inte kan reda ut de
              felaktigheter som begåtts och faktiskt hantera ärendet på nytt.
            </seg>
            <seg xml:id="i-a6cb0fb7425ec96a-0">
              Det Migrationsverket tar upp, och som är det enda övergripande
              för de två interpellationer som jag ställt, är just HBT-kompetensen.
              När det gäller den verksgemensamma utbildning som migrationsministern
              här tar upp undrar jag vad den kommer att innehålla. Vet migrationsministern
              det? Vilka kommer att delta? Gäller det på alla nivåer? Gäller
              det husvärdarna på förläggningarna? Gäller det verkligen alla?
            </seg>
            <seg xml:id="i-801e0c806c629057-0">
              De erfarenheter jag har av att ha träffat tjänstemän och handläggare
              på Migrationsverket är att det enbart är några stycken som deltar
              i utbildningarna och att de inte når ut till alla dem som måste
              få den kompetensen. Vi borde ställa samma krav där som på andra
              områden. Om man ska jobba inom Migrationsverket ska en förutsättning
              vara att det finns ett kryss i rutan för att man är HBT-kompetent.
              Annars ska man inte få jobba inom Migrationsverket.
            </seg>
            <seg xml:id="i-384e169ec223a24c-0">
              Det är väldigt enkelt. Ett sådant krav skulle också göra att
              Migrationsverket ser till att göra kraftfulla insatser för detta.
              I dag är det upp till de av Migrationsverkets anställda som är
              intresserade och eldsjälar att delta i utbildningarna. Det är
              olyckligt.
            </seg>
            <seg xml:id="i-7d565d366d4caa11-0">
              Vi ser det inom många andra områden i samhället. Vi ser det inom
              skolan, rättsväsendet och så vidare. Migrationsverket är inte
              den enda myndigheten som har brist på HBT-kompetens hos sin personal.
              Men det får andra allvarliga konsekvenser.
            </seg>
            <seg xml:id="i-4a7c3c17ebcac4f0-0">
              Det får konsekvenser för de människor som söker sig till Sverige
              därför att de har utsatts för förföljelse och brott i sina hemländer
              på grund av sin sexuella läggning eller könsidentitet. De ska
              inte behöva uppleva samma hat och samma trakasserier när de kommer
              till Sverige.
            </seg>
            <seg xml:id="i-92c358e180f5d0d7-0">
              Jag hoppas att migrationsministern ändå kommer att se över om
              det finns möjligheter att ändra i regeringens regleringsbrev till
              Migrationsverket.
            </seg>
          </u>
          <note type="speaker" xml:id="i-355141259c1864df-0">
            Anf. 39 Statsrådet BARBRO HOLMBERG (s):
          </note>
          <u who="ulf_holm_a45651" xml:id="i-3d00b02eaf2ef248-6">
            <seg xml:id="i-b60d613fb3083a5f-0">
              Herr talman! Först till det specifika fall som Tasso Stafilidis
              tar upp i interpellationen om familjesplittring. Den utredning
              som JO gjorde, utifrån den information jag har fått, och likaså
              den utredning som Migrationsverket gjorde handlar om själva boendet.
              Var det riktigt att placera människor på två olika ställen? Nej,
              svarar man. Det var inte riktigt. Familjer ska naturligtvis hållas
              samman när det gäller boende.
            </seg>
            <seg xml:id="i-b47f1d9edc661771-0">
              Däremot är själva besluten i asylfrågan någonting annat. Det
              kan inte vare sig jag eller JO uttala oss om. Det är någonting
              som Migrationsverket fattar beslut om som en oberoende myndighet.
              Det finns också en möjlighet att överklaga och få det beslutet
              prövat av en överinstans.
            </seg>
            <seg xml:id="i-0e5376196c327638-0">
              När det sedan gäller utbildningen bad jag att få kursprogrammet.
              Det kallas för Migrationsprogrammet. Det riktar sig till handläggare
              och beslutsfattare som arbetar inom asylprocessen. Det är de som
              arbetar med asylprövning, de som arbetar med mottagande av asylsökande,
              det vill säga boendehandläggare, och också människor som arbetar
              inom förvaren.
            </seg>
            <seg xml:id="i-1dc00ce9a3f1ccf9-0">
              Det är likaså de som arbetar med besöks- och bosättningsdelarna.
              Det är inte bara fråga om asyl, utan det handlar också om besök
              och bosättning. Det är de som deltar i utbildningen. Självklart
              deltar inte hela Migrationsverkets personal i utbildningen samtidigt.
              Man betar av viktiga nyckelpersoner på de olika ställena. Utbildningen
              ska naturligtvis nå dem som arbetar inom Migrationsverket.
            </seg>
            <seg xml:id="i-1ec9af4c5fe34acc-0">
              Jag är inte beredd att säga att jag inte kommer att vidta några
              åtgärder. Som jag tidigare sade tror jag att vi kommer att behöva
              vidta åtgärder. Men jag vill gärna följa detta noga och se vad
              det får för genomslag. Helt klart är det så att utbildningen behövs,
              som också Tasso Stafilidis pekar på.
            </seg>
            <seg xml:id="i-af2e981f7e1c6e26-0">
              När det sedan gäller frågan om mänskliga rättigheter för homo-,
              bi- och transsexuella är det förmodligen det område inom mänskliga
              rättigheter där vi kanske har mest kvar att göra. Samtidigt är
              det en oerhört viktig fråga för regeringen. Vi arbetar på en rad
              olika områden. Jag ska bara nämna några sådana områden.
            </seg>
            <seg xml:id="i-3e667ebd1e102ca4-0">
              Skolverket har fått i uppgift att se över läroböckerna i grundskola
              och gymnasieskola. Sida har fått i uppdrag att göra en översyn
              av hur den svenska utvecklingspolitiken bidrar till att stärka
              homo- och bisexuellas rättigheter och möjligheter. Brottsoffermyndigheten
              har fått i uppdrag att prioritera bidrag till projekt om brott
              med bland annat homofobiska inslag. Statens folkhälsoinstitut
              har också fått ett uppdrag.
            </seg>
            <seg xml:id="i-ac7833b70b6fa4cd-0">
              Vi har en rad olika insatser som är på gång inom olika områden.
              Men, återigen, jag tror att det är något som vi måste följa väldigt
              noga, och vidta ytterligare åtgärder vid behov.
            </seg>
          </u>
          <note type="speaker" xml:id="i-481a346e28ee0b17-0">
            Anf. 40 TASSO STAFILIDIS (v):
          </note>
          <u who="tasso_stafilidis_d5b859" xml:id="i-f350b68f1c6e39f0-2">
            <seg xml:id="i-7df57d2e9d22a92e-0">
              Herr talman! Jag är givetvis glad över att migrationsministern
              här talar om att hon aktivt kommer att följa området för att se
              på vilket sätt hon ska kunna agera kraftfullast. Det är alldeles
              utmärkt. Migrationsministern är också välkommen att tillsammans
              med till exempel riksdagens tvärpolitiska HBT-grupp sätta sig
              ned och diskutera, titta på frågorna, följa upp och se vad det
              är som händer ute i samhället.
            </seg>
            <seg xml:id="i-1633e1ba00aae6f8-0">
              Migrationsministern tar även upp den förändring i flyktinglagen
              som kommer att ske. Det är alldeles utmärkt. Något som inte aktualiseras
              och inte har aktualiserats särskilt mycket i debatterna är just
              när det är två personer som kommer, två personer som flyr.
            </seg>
            <seg xml:id="i-29727ac9f2ff9ffe-0">
              Vi har oftast i debatter och diskussioner talat om enskilda homosexuella,
              transpersoner eller HBT-personer över huvud taget som flyr till
              Sverige och söker hjälp och skydd. Vi vet att två öppet homosexuella
              personer inte kan leva fritt i till exempel Syrien eller något
              av de andra aktuella länderna. Det är Syrien i det enskilda konkreta
              exemplet som vi har diskuterat med de statslösa palestinierna.
            </seg>
            <seg xml:id="i-99ac696871e6e8c6-0">
              Det är också viktigt att vi tittar på det. När det kommer par
              och familjer som är HBT-familjer på ett eller annat sätt måste
              man också vidga sina vyer och se att asylskälen ser annorlunda
              ut än när det är en enskild person som kommer hit. Vi har inte
              aktualiserat par och familjer inom HBT-området på något sätt alls
              tidigare.
            </seg>
            <seg xml:id="i-8dcfa43d63e32137-0">
              Det hoppas jag att migrationsministern kommer att ta till sig
              och se till i det aktiva arbetet. Jag skulle bli glad för det.
              Jag är självfallet också glad för de åtgärder som vidtas. Jag
              hoppas att vi kan fortsätta att arbeta tillsammans för att förbättra
              inom området HBT- och migrationspolitik.
            </seg>
          </u>
          <note type="speaker" xml:id="i-2df202a6dfeb00e4-0">
            Anf. 41 Statsrådet BARBRO HOLMBERG (s):
          </note>
          <u who="ulf_holm_a45651" next="cont" xml:id="i-f2656442c791fe3b-0">
            <seg xml:id="i-79fcd57b92770074-0">
              Herr talman! Det hoppas jag också. Jag träffar gärna riksdagens
              tvärpolitiska HBT-grupp och diskuterar de här frågorna. Det är
              viktigt. När det gäller Genèvekonventionen brukar jag säga att
              den skrevs av män för män. Den skrevs också i en tid när man inte
              hade särskilt mycket kunskap. Man hade inte särskilt mycket kompetens
              vare sig vad gäller kvinnors asylskäl eller vad gäller människor
              som är homo-, bi- eller transsexuella.
            </seg>
            <seg xml:id="i-7067d2ddd5cdec7c-0">
              Därför är jag också väldigt glad för att vi nu har fått fram
              den här propositionen som verkligen markerar att det inte är några
              andra typer av skyddsskäl utan flyktingskäl. Man måste se det
              utifrån de enskilda individernas perspektiv. Jag är övertygad
              om att vi har stärkt och nu stärker skyddet för homo-, bi- och
              transsexuella.
            </seg>
            <seg xml:id="i-547684268ec69f83-0">
              Men lagstiftning räcker inte. Vad som krävs är också en ökad
              kompetens, en ökad medvetenhet och en öppenhet att se problemen
              på ett annat sätt. Det handlar om utbildning och attityder. Jag
              tror att vi kommer att behöva samarbeta mer kring de frågorna.
              Vi kommer att behöva diskutera frågorna mer i framtiden.
            </seg>
          </u>
          <note xml:id="i-04901083f37c0a2f-4">
            Överläggningen var härmed avslutad.
          </note>
          <note xml:id="i-706a6fda37c10bbb-0">
            7 § Hänvisning av ärenden till utskott
          </note>
          <note xml:id="i-e220fc0d48ac3685-0">
            Föredrogs och hänvisades
          </note>
          <note xml:id="i-4c11e1b1fb8eeab6-0">
            8 § Bordläggning
          </note>
          <note xml:id="i-7a00ad83278b35c7-0">
            Anmäldes och bordlades
          </note>
          <note xml:id="i-dc708747459cc1a0-0">
            9 § Anmälan om interpellation
          </note>
          <note xml:id="i-835ca789d21c6328-0">
            Anmäldes att följande interpellation framställts
          </note>
          <note xml:id="i-b571425e5b10df9a-0">
            den 11 november
          </note>
          <note xml:id="i-4ab0562ad8ed0333-0">
            Gunilla Tjernberg
          </note>
          <note xml:id="i-320b021a84d3cfa8-0">
            Interpellationen redovisas i bilaga som fogats till riksdagens
            snabbprotokoll tisdagen den 15 november.
          </note>
          <note xml:id="i-903136405f504a2a-0">
            10 § Anmälan om frågor för skriftliga svar
          </note>
          <note xml:id="i-1757ad017779497d-0">
            Anmäldes att följande frågor för skriftliga svar framställts
          </note>
          <note xml:id="i-16271fdbb60e301d-0">
            den 10 november
          </note>
          <note xml:id="i-6953852f1c3be260-0">
            Johnny Gylling
          </note>
          <note xml:id="i-b8b990c7bb0ca144-0">
            Tina Acketoft
          </note>
          <note xml:id="i-b8b990c7bb0ca144-1">
            Tina Acketoft
          </note>
          <note xml:id="i-f995a9cf89464bbc-0">
            Anita Jönsson
          </note>
          <note xml:id="i-4ab0562ad8ed0333-1">
            Gunilla Tjernberg
          </note>
          <note xml:id="i-f9fcefa432dc647e-0">
            Ewa Thalén Finné
          </note>
          <note xml:id="i-f9fcefa432dc647e-1">
            Ewa Thalén Finné
          </note>
          <note xml:id="i-f9fcefa432dc647e-2">
            Ewa Thalén Finné
          </note>
          <note xml:id="i-60b507f30e7eb36f-0">
            Cristina Husmark Pehrsson
          </note>
          <note xml:id="i-69fc8021919e3888-0">
            Sermin Özürküt
          </note>
          <note xml:id="i-69fc8021919e3888-1">
            Sermin Özürküt
          </note>
          <note xml:id="i-b571425e5b10df9a-1">
            den 11 november
          </note>
          <u who="ulf_holm_a45651" prev="cont" xml:id="i-1c2633e7d1e6c76f-0">
            <seg xml:id="i-a787756d46d23196-0">
              Torsten Lindström
            </seg>
            <seg xml:id="i-a787756d46d23196-1">
              Torsten Lindström
            </seg>
          </u>
          <note xml:id="i-0aaf832db236d4d9-0">
            Göran Persson
          </note>
          <note xml:id="i-2b41403c9becd0b0-0">
            Jan Lindholm
          </note>
          <note xml:id="i-45375131208619c4-0">
            Anne-Marie Ekström
          </note>
          <note xml:id="i-cb66390b3ed68677-0">
            Frågorna redovisas i bilaga som fogats till riksdagens snabbprotokoll
            tisdagen den 15 november.
          </note>
          <note xml:id="i-baabf9c1a6861f0f-0">
            11 § Anmälan om skriftligt svar på fråga
          </note>
          <note xml:id="i-22ec9b8aaf4ba691-0">
            Anmäldes att skriftligt svar på följande fråga inkommit
          </note>
          <note xml:id="i-16271fdbb60e301d-1">
            den 10 november
          </note>
          <note xml:id="i-8d6ec9d2ecb6d13a-0">
            Henrik von Sydow
          </note>
          <note xml:id="i-8515e9a05d8d1a6e-0">
            Svaret redovisas i bilaga som fogats till riksdagens snabbprotokoll
            tisdagen den15 november.
          </note>
          <note xml:id="i-e75c1a5e01d81128-0">
            12 § Kammaren åtskildes kl. 11.29.
          </note>
          <note xml:id="i-e8f0be44a52430af-0">
            Förhandlingarna leddes
          </note>
          <note xml:id="i-3e81a90284e7c81c-0">
            /Monica Gustafson
          </note>
        </div>
      </body>
    </text>
  </TEI>
</teiCorpus>
