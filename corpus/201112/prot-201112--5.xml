<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--5</head>
          <docDate when="2011-09-21">2011-09-21</docDate>
        </div>
      </front>
      <body>
        <div>
          <note xml:id="i-8ff7b7212b62c8ff-0">
            ﻿
          </note>
          <note xml:id="i-f380d8902a00f5aa-0">
            Riksdagens protokoll
          </note>
          <note xml:id="i-c2cfad796cd940d6-0">
            2011/12:5
          </note>
          <note xml:id="i-57f2a595e026fc4b-0" type="date">
            Onsdagen den 21 september
          </note>
          <note xml:id="i-f6d906f4d8d68f60-0">
            Kl. 09:00 - 16:04
          </note>
          <note xml:id="i-7039699427f85b03-0">
            1 § Justering av protokoll
          </note>
          <note xml:id="i-a31c44fbab7fec0c-0">
            Justerades protokollen för den 15 september.
          </note>
          <note xml:id="i-25201d77560e4427-0">
            2 § Anmälan om kompletteringsval
          </note>
          <note xml:id="i-01b97a6fc5b788f5-0">
            Talmannen meddelade
          </note>
          <note xml:id="i-246870e423c1e167-0">
            att Miljöpartiets riksdagsgrupp på grund av uppkommen vakans
            anmält Helena Leander som suppleant i EU-nämnden,
          </note>
          <note xml:id="i-231bd56df0ea305d-0">
            att Centerpartiets riksdagsgrupp på grund av uppkomna vakanser
            anmält Inger Fredriksson som suppleant i finansutskottet, miljö-
            och jordbruksutskottet och EU-nämnden under Roger Tiefensees ledighet
            samt
          </note>
          <note xml:id="i-a5837302b1a502c7-0">
            att Moderata samlingspartiets riksdagsgrupp på grund av uppkomna
            vakanser anmält Edip Noyan som suppleant i justitieutskottet och
            trafikutskottet under Eliza Roszkowska Öbergs ledighet.
          </note>
          <note xml:id="i-f7427ca7dc0803e6-0">
            Talmannen förklarade vald till
          </note>
          <note xml:id="i-fd57276f069f1421-0">
            suppleant i EU-nämnden
          </note>
          <note xml:id="i-ccc14ab5b7257d3c-0">
            Talmannen förklarade vald under tiden den 3 oktober4 december
            till
          </note>
          <note xml:id="i-68150e4c5b790c1c-0">
            suppleant i finansutskottet
          </note>
          <note xml:id="i-f3f11f97e7cc6731-0">
            suppleant i miljö- och jordbruksutskottet
          </note>
          <note xml:id="i-fd57276f069f1421-1">
            suppleant i EU-nämnden
          </note>
          <note xml:id="i-9d2de779cc026ffc-0">
            Talmannen förklarade vald under tiden den 10 oktober 201130 april
            2012 till
          </note>
          <note xml:id="i-210a9c7ac18abf44-0">
            suppleant i justitieutskottet
          </note>
          <note xml:id="i-057d49a4c682fb67-0">
            suppleant i trafikutskottet
          </note>
          <note xml:id="i-d7f534bb133fdc8e-0">
            3 § Anmälan om sammansatt utrikes- och försvarsutskott
          </note>
          <note xml:id="i-2a6f95b762dd5c72-0">
            Från sammansatta utrikes- och försvarsutskottet hade följande
            promemoria inkommit:
          </note>
          <note xml:id="i-6e88a30228511531-0">
            Sammansatt utrikes- och försvarsutskott
          </note>
          <note xml:id="i-ec56dabc18d6cb85-0">
            Utrikesutskottet och försvarsutskottet har jämlikt riksdagsordningen
            4 kap. 8 § i separata beslut den 20 september 2011 överenskommit
            att genom deputerade i sammansatt utskott gemensamt bereda propositionen
            2011/12:5 Fortsatt svenskt deltagande i den internationella militära
            insatsen i Libyen.
          </note>
          <note xml:id="i-32b17e86ef8e3f96-0">
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note xml:id="i-594d15d9e3e8fecc-0">
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            20 september 2011 utsett följande presidium:
          </note>
          <note xml:id="i-1f62d1edb166e8d4-0">
            Urban Ahlin (S), ordförande
          </note>
          <note xml:id="i-25f876d54365a5d3-0">
            Cecilia Widegren (M), vice ordförande
          </note>
          <note xml:id="i-10de984c7892b26a-0">
            Martin Brothén
          </note>
          <note xml:id="i-323dede1c88371d1-0">
            Ingemar Wahlberg
          </note>
          <note xml:id="i-67564f5ad2c4f561-0">
            Bilagan hade följande lydelse:
          </note>
          <note xml:id="i-328d9e1d4ea06a5c-0">
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note xml:id="i-dbe87a8dce28e7c1-0">
            Ledamöter
          </note>
          <note xml:id="i-7f21d495ce06f45f-0">
            Suppleanter
          </note>
          <note xml:id="i-dbe87a8dce28e7c1-1">
            Ledamöter
          </note>
          <note xml:id="i-7f21d495ce06f45f-1">
            Suppleanter
          </note>
          <note xml:id="i-b831381883de0988-0">
            Promemorian lades till handlingarna.
          </note>
          <note xml:id="i-64de31b717ff1c2d-0">
            4 § Anmälan om fördröjt svar på interpellation
          </note>
          <note xml:id="i-ac39a3f5a417dcf0-0">
            Till riksdagen hade inkommit följande skrivelse:
          </note>
          <note xml:id="i-002c070c1d26255f-0">
            Interpellation 2011/12:11
          </note>
          <note xml:id="i-5fd6e4fbfdff54e0-0">
            Interpellation 2011/12:11 Regeringens ståndpunkt i fråga om svaveldirektivet
          </note>
          <note xml:id="i-5ce431b155a06a08-0">
            Interpellationen kommer att besvaras tisdagen den 25 oktober
            2011. Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-05b3db3e08b246ae-0">
            Lena Ingvarsson
          </note>
          <note xml:id="i-5cf48e5047b0c613-0">
            5 § Hänvisning av ärenden till utskott
          </note>
          <note xml:id="i-0303064f0e5d9d37-0">
            Föredrogs och hänvisades
          </note>
          <note xml:id="i-5e5a926092690177-0">
            6 § Rättelser i vissa lagar
          </note>
          <note xml:id="i-cafe5bf9891604e7-0">
            Föredrogs
          </note>
          <note xml:id="i-fc6f25bf9a2b064c-0">
            Talmannen konstaterade att ingen talare var anmäld.
          </note>
          <note xml:id="i-8b4f511e94745628-0">
            7 § Fortsatt svenskt deltagande i den internationella militära
            insatsen i Libyen
          </note>
          <note xml:id="i-cafe5bf9891604e7-1">
            Föredrogs
          </note>
          <note xml:id="i-614d5d77a77bb17c-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" xml:id="i-774eab6346f9c105-0">
            Anf. 1 BODIL CEBALLOS (MP):
          </note>
          <u who="bodil_ceballos_02855b" xml:id="i-6a0e40f288198009-0">
            <seg xml:id="i-9d26b014735f752e-0">
              Herr talman! I dag är det den internationella fredsdagen. Här
              ute på Mynttorget fick jag, när jag kom, ett vykort och ett fredsmärke
              och en uppmaning att skriva på ett upprop om ett demokratikriterium
              i vapenexporten. Det gjorde jag redan för flera månader sedan.
              Jag vet inte om man kan göra det två gånger. Annars skulle jag
              naturligtvis göra det.
            </seg>
            <seg xml:id="i-b24e1ffdf7df7fe7-0">
              Hur som helst handlar den internationella fredsdagen om att man
              ska försöka få till en 24-timmars vapenvila, åtminstone den 21
              september. Frågan är om man kommer att respektera den vapenvilan
              i Libyen, om den syriska regimen kommer att respektera vapenvilan
              eller alla andra regimer som nu är på krigsstigen mot sin egen
              befolkning.
            </seg>
            <seg xml:id="i-219abf8a52a468e0-0">
              Herr talman! Jag ska nu gå till det vi ska diskutera i dag. Det
              här är nu tredje gången gillt. Sanningen att säga skulle jag hellre
              debattera det nya Libyens framtida utveckling än att ännu en gång
              diskutera att sända svensk trupp till Libyen.
            </seg>
            <seg xml:id="i-e80cb9c347ed9e14-0">
              Jag vill börja med att säga att det är glädjande att insatsen
              nu går mot sitt slut. Även om Gaddafitrogna styrkor inte helt
              och hållet släppt taget är det inte långt borta.
            </seg>
            <seg xml:id="i-2998d33f93cd68b6-0">
              Miljöpartiet arbetade tillsammans med systerpartier i Europa
              aktivt för att FN skulle upprätta en flygförbudszon. När FN:s
              säkerhetsråd sedan i elfte timmen inför en stundande massaker
              antog Förenta nationernas säkerhetsråds resolution 1973, som slog
              fast att situationen i Libyen krävde ett omedelbart eldupphör
              och att våldet mot civila skulle upphöra, blev vi både lättade
              och glada.
            </seg>
            <seg xml:id="i-810942c6b6464832-0">
              I syfte att skydda civila bemyndigade säkerhetsrådet FN:s medlemsstater
              att vidta alla nödvändiga åtgärder och att upprätta en flygförbudszon
              över Libyen. Alla medlemsstater uppmanades att bistå när det gällde
              att genomföra flygförbudszonen och införandet av ett vapenembargo,
              enligt resolution 1970. Miljöpartiet, som är en stark anhängare
              av FN, ställde sig med grund i resolutionerna bakom den svenska
              insatsen.
            </seg>
            <seg xml:id="i-59146336633b99df-0">
              Regeringen, Socialdemokraterna, Vänsterpartiet och Miljöpartiet
              gjorde alla var för sig bedömningen att Sverige skulle svara på
              FN:s uppmaning att bidra till den internationella militära insatsen
              i Libyen för att upprätthålla flygförbudszonen över Libyen och
              för att skydda civila.
            </seg>
            <seg xml:id="i-87087d7e68afd663-0">
              Tre av oss ställde sig sedan även bakom den kommande förlängningen
              i tre månader, trots att flygförbudszonen i princip redan införts.
              Orsakerna till att godkänna förlängningen varierade dock. Socialdemokraterna
              ville ha en bordningsstyrka för att upprätthålla vapenembargot,
              och Miljöpartiet ville ha ökat fokus på humanitära insatser.
            </seg>
            <seg xml:id="i-633ad3fd581f6ffa-0">
              Herr talman! Situationen för civila var då fortfarande mycket
              allvarlig, inte minst för alla de flyktingar som tvingades ut
              på havet och som ingen brydde sig om. FN:s flyktingkommissariat
              var mycket bekymrat över situationen och behövde draghjälp för
              att förmå Nato att också intressera sig för och bistå de tusentals
              människor som drev omkring på Medelhavet. Under sommaren klagade
              även Italien på Nato för att de inte åtog sig spaning över hav
              i syfte att bistå flyktingar i sjönöd.
            </seg>
            <seg xml:id="i-ef713806b1747011-0">
              Miljöpartiet lyfte vid den förra förlängningen frågan om flyktingarna
              i diskussionerna med regeringen och Socialdemokraterna och fick
              gehör för den då. Svårare var det sedan att nå fram till Försvarsmakten,
              som hänvisade till att deras arbete utgår från det Nato ger dem
              i uppdrag att göra. I efterhand har det visat sig att det inte
              finns information om de utfört någon spaning alls över havsområden.
            </seg>
            <seg xml:id="i-10fad36f5276cc79-0">
              Herr talman! Det finns länder som enligt vår bedömning har agerat
              utanför FN-mandatet, som ju handlar om att skydda civila på båda
              sidor i konflikten och inte om att jaga Gaddafi och hans anhängare.
              Inte minst verkar general Sarkozy ha deltagit med liv och lust
              i planeringen av detta krig.
            </seg>
            <seg xml:id="i-12eae2aa303b0174-0">
              Miljöpartiet ser med stor oro på att länder tänjer FN-mandatet
              på det sätt som sker, eftersom det i förlängningen leder till
              att det blir ännu svårare att i framtida konflikter nå enighet
              i säkerhetsrådet om att tillämpa principen om skyldighet att skydda.
              För att vinna ett krig kommer vi kanske att förlora många andra.
            </seg>
            <seg xml:id="i-ae4f1f3350933d9f-0">
              Enligt Försvarsmakten har de svenska planen stått för en mycket
              stor del av den spaning som sedan lett till direkta operationer.
              Även om de svenska planen rapporterar till Nato, som påstår att
              de som organisation inte går utanför mandatet, är det svårt att
              tro att informationen aldrig hamnar fel och används i de operationer
              som tänjer eller går utanför mandatet.
            </seg>
            <seg xml:id="i-803dfecbaf120aa0-0">
              Herr talman! Nato vill nu förlänga insatsen i tre månader. Regeringen
              och Socialdemokraterna bedömer att det räcker med 30 dagar. Vår
              bedömning är däremot att den militära insatsen i huvudsak redan
              uppfyllt sitt syfte. Situationen i Libyen är radikalt annorlunda
              nu när Gaddafi tvingats från makten och hotet mot civila därmed
              har minskat betydligt.
            </seg>
            <seg xml:id="i-652f797fda0d77fb-0">
              Enligt Natos bedömning råder en relativt god säkerhetssituation
              i många städer och mindre samhällen, även om Gaddafitrogna styrkor
              är aktiva i vissa områden. Den internationella insatsen går otvetydigt
              mot sitt slut.
            </seg>
            <seg xml:id="i-4b9801f45257a589-0">
              En så stor militär insats som tidigare kan därför inte längre
              anses skälig när så gott som hela Libyen nu är i rebellernas händer.
              Det har lett till att till exempel Norge tagit hem sina stridsflygplan.
              Miljöpartiets bedömning är att vi kan göra detsamma utan att det
              får större konsekvenser för den fortsatta insatsen. Det är inte
              heller ovanligt med rotation efter sex månader. Något annat lands
              spaningsplan skulle alltså kunna ta över de uppgifter som de svenska
              planen utför i dag.
            </seg>
            <seg xml:id="i-2c35c2b6769fa9ca-0">
              Miljöpartiet ställer sig därför inte bakom en fortsatt förlängning.
              För Miljöpartiet räcker det inte med att Nato ber om fortsatt
              svenskt deltagande för att vi ska säga ja och amen till en förlängning,
              även om den är kort. Vi anser att Sverige ska göra en självständig
              bedömning av insatsens olika komponenter, hur väl den överensstämmer
              med FN-mandatet och för den svenska truppens del hur innehållet
              i vår insats överensstämmer inte bara med de uppdrag som Nato
              ger utan också med de beslut vi tidigare fattat här i Sveriges
              riksdag.
            </seg>
            <seg xml:id="i-712cd4a6cb919f5b-0">
              Herr talman! Vi menar vidare att det inte är uppenbart att Sverige
              bäst bistår det libyska folket genom att fortsätta att ställa
              svenska stridsflygplan till insatsens förfogande. Vår uppfattning
              är precis som tidigare att det Libyen har allra mest behov av
              är humanitära insatser, medicin, livsmedel, vatten och sanitet
              och inte minst hjälp till flyktingar och alla migrantarbetare
              som inte har någonstans att ta vägen, och det i det korta perspektivet.
            </seg>
            <seg xml:id="i-0bd7cd31d1698ef7-0">
              I det långa och medellånga perspektivet kommer det att behövas
              stöd för bland annat demokratiuppbyggnad och återuppbyggnad av
              hela städer och samhällen i ruiner. Sverige är av tradition en
              supermakt på humanitärt bistånd men en relativt liten spelare
              i militära sammanhang. Låt oss bygga på det för framtiden.
            </seg>
            <seg xml:id="i-653bab033526bb98-0">
              Enligt regeringens redovisning har Sverige hittills bidragit
              med ca 200 miljoner kronor. Medlen har främst gått till Rödakorsrörelsen,
              FN-organ och andra humanitära organs arbete för att bistå med
              skydd, livsmedel, vatten och sanitet, sjukvård och humanitär evakuering.
              Vi menar att Sverige nu i stället för militära insatser ska satsa
              på både humanitärt och långsiktigt bistånd, till exempel på stöd
              till uppbyggnaden av libyska institutioner och myndigheter.
            </seg>
            <seg xml:id="i-5ddbf74f12b2760e-0">
              Jag yrkar avslag på propositionen.
            </seg>
          </u>
          <note type="speaker" xml:id="i-9a5259b9bf32ef76-0">
            Anf. 2 MIKAEL JANSSON (SD):
          </note>
          <u who="mikael_jansson_78d74b" next="cont" xml:id="i-aa6b4e94daf9c0bf-0"/>
          <note xml:id="i-160544c83b8705a3-0">
            Herr talman! Jag yrkar bifall till Sverigedemokraternas reservation.
          </note>
          <u who="mikael_jansson_78d74b" prev="cont" xml:id="i-a023b72adf3bc569-0">
            <seg xml:id="i-05c78cfd56d5368b-0">
              Natos operation Unified Protector har som syfte att upprätthålla
              vapenembargot och flygförbudszonen över Libyen samt att skydda
              civila enligt säkerhetsrådets resolutioner 1970 och 1973.
            </seg>
            <seg xml:id="i-971ae089e9109006-0">
              Sverige har deltagit i operationen, och det har ingen betydelse
              politiskt vilken roll vi utgjort. Vi har att ta ställning till
              operationens mål, taktik och utfall i sin helhet även om vi är
              en mindre del av operationen.
            </seg>
            <seg xml:id="i-64d4c7c2e0945d65-0">
              Kritiken som har riktats mot Natooperationen handlar naturligtvis
              inte om omsorg om Gaddafi utan om tvivel på att taktik och medel
              är optimala för att spara så många människoliv som möjligt. Människoliv
              kan förslösas i det korta perspektivet, i krigsfasen, men ett
              inbördeskrig kan även skapa fortsatt lidande genom de sår och
              hämndbegär som skapats. Kriget mot Gaddafi varade i sex månader.
            </seg>
            <seg xml:id="i-234dd582fbd0d3fb-0">
              Det är en operation med flera deltagande länder, men det är ett
              gemensamt ansvar.
            </seg>
            <seg xml:id="i-1ed5d06aa796de41-0">
              Min bild av svenska internationella militära insatser är att
              de alltid genomförs med positiv ambition. Politiken bakom är positiv,
              och de svenska soldater som tjänstgör i insatserna gör allt de
              kan för att hjälpa lokalbefolkningarna i de drabbade länderna.
            </seg>
            <seg xml:id="i-364a58a649268314-0">
              Natos insatser, och inte minst de amerikanska militära insatserna,
              har ibland andra bevekelsegrunder än de svenska. Det kan finnas
              egenintressen som vi i Sverige aldrig skulle grunda oss på.
            </seg>
            <seg xml:id="i-7600d4a7e99cf5ea-0">
              Bestämdes Natos taktik av ett ej uttalat mål att störta Gaddafi,
              eller var målet verkligen att optimalt skydda civila? Krigsinsatsen
              mot Gaddafi på det sätt den utfördes var något som inte fanns
              på den svenska agendan ens som en tanke innan Nato kom med frågan.
              Och till en början framstod det som att Sveriges utrikesminister
              inte tyckte att man skulle ta ställning mellan den ena och den
              andra sidan.
            </seg>
            <seg xml:id="i-df84f6d9ec2bec65-0">
              Sedan gick det väldigt snabbt. Regeringen tog ställning för ett
              svenskt engagemang i operationen. Kompromissen var att inte skjuta
              mot markmål. Men som jag sagt tidigare: Operationen och ansvaret
              för den är odelbart oavsett vilken del man utför. Spaning och
              fastställande av geografiska data är dessutom centralt och ingår
              i själva drivlinan för offensiv krigföring.
            </seg>
            <seg xml:id="i-18d52078e4141a68-0">
              Inte oväntat har de svenska förbanden gjort bra ifrån sig. Svenska
              piloter och svensk stödpersonal producerar vad som förväntas i
              kvalitet till den grad att det efterfrågas kvantiteter vi inte
              kan leverera med tanke på vår styrkas numerär. Vårt eget stridsflyg
              JAS 39 Gripen gör insatsen till en annons för de länder som behöver
              köpa ett högpresterande stridsflyg till ett bra pris.
            </seg>
            <seg xml:id="i-7e1df63ca3d383b6-0">
              Sveriges militära insats är stark och imponerande. Även om Sveriges
              försvar är nedbantat är den användbara och tillgängliga delen
              levererande.
            </seg>
            <seg xml:id="i-0657e754aead53b4-0">
              Herr talman! De svenska internationella insatserna över lag får
              bra betyg. Icke desto mindre måste vi överväga till vilka kampanjer
              vi ska överlämna vår militära resurs.
            </seg>
            <seg xml:id="i-d0d669eea43d02d6-0">
              Med detta sagt vill jag i ödmjukhet, som alla partier i kammaren,
              ge mitt erkännande till de svenskar där ute som tar de verkliga
              riskerna för att vi ska få en fredligare och tryggare värld.
            </seg>
            <seg xml:id="i-0cc75da4f6a8576e-0">
              Vi politiker vistas i en tryggare miljö, men det åligger oss
              att göra rätt utrikes lägesbedömningar. Det är svårt och allvarsamt
              när det kommer till beslut om krig och fred. Det tycks som att
              många gjort den felbedömningen att Gaddafi var svag i sitt eget
              läger och i Tripoli. Att regimen höll ut sex månader i ett inbördeskrig,
              där dess fiende hade totalt luftherravälde och med modernaste
              teknik kunde slå mot varje rörelse och mot ledningscentraler,
              visar att regimen hade betydande stöd i sitt eget läger bland
              Tripoliborna.
            </seg>
            <seg xml:id="i-ecbb98561a3df04a-0">
              Herr talman! Detta har överraskat den svenska regeringen som
              räknade med ett snabbt slut på Gaddafiregimen. Det är lätt att
              kritisera, som jag nu gör; svårare är att resa ett alternativ.
              Vad fanns det då för alternativ? Skulle Gaddafi ostört ha tillåtits
              slå ned rebellupproret? Skulle vi bara ha sett på? Hur många hade
              då dött?
            </seg>
            <seg xml:id="i-0ccbdb2f0d52e447-0">
              Naturligtvis är det inte acceptabelt. Överallt där folkrätten
              inte följs och där regimer förfaller till mord och förföljelse
              av civilbefolkning bör internationella insatser av olika slag
              sättas in.
            </seg>
            <seg xml:id="i-09222053069b568e-0">
              Tyvärr finns det inte alltid resurser till detta, och globalt
              har en del regimers övergrepp fått fortgå. I fallet Libyen har
              det internationella samfundet reagerat. Vad vi vänder oss emot
              är inte att det sker en insats, utan hur den genomförs.
            </seg>
            <seg xml:id="i-cc8e602746d7d265-0">
              Natos insats går utöver FN-mandaten. Natos insats utgår ifrån
              att rebellrörelsen är demokratisk och kommer att ta ett folkrättsligt
              ansvar. Natos insats utgår ifrån att Libyen är en naturlig enhetlig
              nation där det går att bygga demokrati direkt.
            </seg>
            <seg xml:id="i-df146e5ef14fdb83-0">
              I själva verket påminner situationen i Libyen mycket om situationen
              som den utvecklat sig i Afghanistan och Irak, där länderna lider
              av starka inre spänningar och där demokratin inte får fotfäste.
            </seg>
            <seg xml:id="i-557da5622f6af720-0">
              Utfallet för Unified Protector är tiotusentals döda och tiotusentals
              skadade, enligt rebellerna.
            </seg>
            <seg xml:id="i-cca741348a92bd5a-0">
              Utfallet för Unified Protector är en kvardröjande osäkerhet om
              vilka rebellerna är. Cyrenaica har en hög koncentration av muslimska
              terrorister, och öppna konflikter finns mellan delar av rebellrörelsen.
            </seg>
            <seg xml:id="i-51653ab588c01a04-0">
              Utfallet för Unified Protector är en bristande trygghet för de
              Tripolibor som inte sympatiserar med rebellrörelsen. Omfattande
              övergrepp av rebellrörelsen omtalas av Amnesty.
            </seg>
            <seg xml:id="i-ee38db7e4e10280c-0">
              Natos taktik är ensidig och fredsskapande genom att slå ut ena
              sidan. Vi hade hellre sett en neutral fredsbevarande taktik. Vi
              tror att detta skulle ha sparat människoliv, ett försök att hålla
              de stridande isär.
            </seg>
            <seg xml:id="i-ad07fe8236c00799-0">
              En neutral zon mellan de stridande parterna med sanktioner för
              dem som överträder militärt kunde ha stoppat kriget i sin linda.
              Möjligen hade då Libyen fallit isär i två olika nationer, men
              möjligen hade detta varit naturligt och en grund för utvecklande
              av naturlig demokrati. Inget sådant övervägdes.
            </seg>
            <seg xml:id="i-0f91fa4a1ec01641-0">
              Ställt inför denna ensidiga Natotaktik borde Sverige ha ställt
              sig utanför den militära insatsen och i stället hjälpt till humanitärt.
            </seg>
            <seg xml:id="i-227a14156da1df67-0">
              Man frågar sig: Finns det över huvud taget en svensk utrikespolitisk
              linje kvar? Vi bantar ned vårt försvar så att det har svårt att
              lösa mer omfattande uppgifter. Vi skyddar inte vår försvarsmaterielindustri,
              och vi gör oss beroende på alla sätt. Men värre än allt detta
              är att vi verkar ställa vår resurs okritiskt till förfogande för
              EU och Nato.
            </seg>
            <seg xml:id="i-b5c0bff06d1248e7-0">
              En sådan politik rimmar med den överstatlighet flera av kammarens
              partier ansluter sig till. Men en sådan politik rimmar inte med
              den sverigedemokratiska linjen, varför vi vädjar till er andra:
              Låt oss inte falla in i den godtycklighet som andra aktörer uppvisar
              på världsscenen. Vi tillhör inte Nato. Försvarsfrågorna inom EU
              är mellanstatliga, inte överstatliga.
            </seg>
            <seg xml:id="i-e3d451150a03619e-0">
              Avslutningsvis, herr talman, vill jag vända våra tankar till
              Libyen med en förhoppning att läget som det är stabiliseras och
              att en läkningsprocess kan ta vid.
            </seg>
          </u>
          <note xml:id="i-9ff31f65a8270381-0">
            Sverigedemokraterna yrkade avslag redan i slutet av mars på propositionen
            om deltagande i operationen. Vid första beslutet om förlängning
            yrkade även Vänsterpartiet avslag, och nu vid beslut om en andra
            förlängning är det med Miljöpartiet tre partier som yrkar avslag.
          </note>
          <note xml:id="i-1eb6072210795935-0">
            I detta anförande instämde Björn Söder och Tony Wiklander (båda
            SD).
          </note>
          <note type="speaker" xml:id="i-867c5f459957a636-0">
            Anf. 3 HANS LINDE (V):
          </note>
          <u who="hans_linde_857e1f" xml:id="i-79cffbd9b1b1d99f-0">
            <seg xml:id="i-fe7176f34bdbc62c-0">
              Herr talman! Vänsterpartiets utgångspunkt i denna debatt är vår
              solidaritet med det libyska folket, precis som det har varit under
              de tidigare debatter om utvecklingen i landet som vi har haft
              under det gångna året i denna kammare. Vår utgångspunkt är hur
              Sverige bäst kan bidra till att understödja det libyska folkets
              berättigade krav på demokrati, mänskliga rättigheter och social
              rättvisa.
            </seg>
            <seg xml:id="i-7df11b622650c9e0-0">
              Därför var det en självklarhet för oss i Vänsterpartiet att ge
              vårt stöd till de folkliga protester som bröt ut i Benghazi den
              15 februari efter det att människorättsaktivisten Fathi Terbil
              hade fängslats. Därför krävde vi att världen skulle reagera och
              agera när regimen i Tripoli vände vapnen mot sin egen befolkning
              och attackerade fredliga demonstrationer med attackhelikoptrar
              och stridsvagnar. Vi kritiserade Carl Bildt när han gjorde sitt
              numera historiska uttalande Nu handlar det inte om att stödja
              den ena eller den andra. Det handlar om att försöka få till stabilitet
              och en rimlig utveckling. Samtidigt dog människor på gatorna i
              Benghazi, Misrata och Tripoli.
            </seg>
            <seg xml:id="i-be05fd1ac44943a4-0">
              Vi har konsekvent kritiserat hur Sverige och EU gång på gång
              har satt sina egna intressen av oljekällor, av flyktingmurar vid
              Medelhavets södra strand och av lojala allierade i det så kallade
              kriget mot terrorismen före det libyska folkets rätt till mänskliga
              rättigheter, frihet och demokrati. Vänsterpartiet var ett av de
              partier som tydligt och konsekvent kritiserade att Sveriges handelsminister
              Ewa Björling åkte till Libyen för att kränga svenska övervakningssystem.
            </seg>
            <seg xml:id="i-9fd8633e0af942cb-0">
              Herr talman! Just därför att solidariteten är Vänsterpartiets
              utgångspunkt inte bara när det gäller Libyen utan också i vår
              utrikespolitik valde vi att ge vårt stöd till FN-resolutionerna
              1970 och 1973. Vi valde också att den 1 april stödja det svenska
              deltagandet i upprätthållandet av flygförbudszonen över landet.
              När Gaddafi använde sitt flygvapen för att attackera sin egen
              befolkning trots omvärldens tydliga fördömanden, uppmaning till
              eldupphör och sanktioner såg vi få alternativ till att upprätta
              en flygförbudszon för att förhindra dessa attacker. Vi vet självfallet
              inte i dag vad som skulle ha skett om vi inte hade upprättat flygförbudszonen,
              men det är vår övertygelse att Sverige genom deltagande inledningsvis
              i upprätthållandet av flygförbudszonen kunde bidra till att rädda
              livet på tusentals libyer.
            </seg>
            <seg xml:id="i-d41c193d1c835c70-0">
              Men Sveriges bidrag till flygförbudszonen är sedan länge avslutat.
              Den internationella insatsen har tydligt riktats om under de senaste
              månaderna från att skydda civila till att bedriva ett öppet krig
              i Libyen med det tydliga syftet att avsätta Gaddafi och få till
              stånd ett regimskifte. Därför är det lika självklart för Vänsterpartiet
              i dag att med utgångspunkt i vår solidaritet med det libyska folket
              säga nej till en förlängning av den svenska insatsen i Libyen.
              Vi anser att de 21 miljoner som nu avsätts i regeringens proposition
              i stället borde användas till humanitära insatser i Libyen.
            </seg>
            <seg xml:id="i-b5341a5601fdab71-0">
              Herr talman! Den 17 juni höll riksdagen sin senaste debatt om
              insatsen i Libyen. Som Vänsterpartiets företrädare i den debatten
              lyfte jag fram vår oro över hur insatsen utvecklades från att
              skydda civila genom att upprätta en flygförbudszon till att alltmer
              tydligt ta ställning för den ena parten i denna konflikt och alltmer
              tydligt försöka få till stånd ett regimskifte.
            </seg>
            <seg xml:id="i-4d46ab319d79b530-0">
              Vi kan i dag konstatera att den oro som jag gav uttryck för i
              den debatten har kommit att besannas. Det är uppenbart att den
              Natoledda insatsen på flera punkter har överträtt det FN-mandat
              som fanns och därigenom också brutit mot folkrätten och frångått
              sitt folkrättsliga stöd. Detta gäller inte minst i samband med
              striderna inne i Tripoli, där vi vet att ett flertal länder som
              i dag deltar i den Natoledda insatsen aktivt deltog på rebellernas
              sida för att få till stånd ett regimskifte.
            </seg>
            <seg xml:id="i-05600f9088d008e6-0">
              Att den Natoledda insatsen så uppenbart har ignorerat FN-mandatets
              gränser undergräver självfallet FN:s ställning i världen men också
              respekten för folkrätten. Därför känner jag en oro över att den
              utveckling vi har sett i Libyen de senaste månaderna kommer att
              få konsekvenser inte bara i Libyen utan i hela världen.
            </seg>
            <seg xml:id="i-b81f14557ab80651-0">
              Samtidigt kan vi konstatera att insatsens egentliga uppdrag att
              skydda civila alltmer verkar ha glömts bort. För på vilket sätt
              har den Natoledda insatsen under de senaste månaderna bidragit
              till att stödja och skydda de civila som i skrangliga båtar och
              med risk för sina liv försöker korsa Medelhavet? Och på vilket
              sätt har insatsen agerat för att skydda de civila libyer som utsätts
              för angrepp, attacker och övergrepp från rebellernas sida?
            </seg>
            <seg xml:id="i-91a36cf8864056aa-0">
              Samtidigt som Gaddafis regim föll i slutet av augusti kom allt
              fler rapporter om övergrepp mot civila inte bara från regimen
              utan också från rebellsidan. Rapporterna kommer från ett flertal
              människorättsorganisationer, bland andra Amnesty, men även från
              FN:s flyktingfond UNHCR. Lise Bergh, generalsekreterare i Svenska
              Amnesty, skrev om ett av dessa fall den 26 augusti: En ung pojke
              som frivilligt ställt sig på Khadaffis sida under de senaste månadernas
              strider berättade för Amnesty hur han, liggande på knä och med
              armarna i luften, blev skjuten i knäna efter att ha lagt ner sitt
              vapen och överlämnat sig till rebellerna.
            </seg>
            <seg xml:id="i-678ef6d35e63afbd-0">
              Vi vet i dag att i synnerhet migrantarbetare från länder som
              Tchad, Niger och Sudan har drabbats oerhört hårt av övergrepp
              även från rebellernas sida. Det har handlat om våld och övergrepp
              i vissa fall även våldtäkter. Man har tvingats lämna sina hem,
              och man har förlorat sina arbeten. Men från de länder som säger
              sig delta i en internationell insats i Libyen för att skydda de
              civila har alla dessa rapporter bemötts med tystnad.
            </seg>
            <seg xml:id="i-1a89f3b231190d23-0">
              Det finns en hel del att säga om hur frågan om den svenska insatsen
              i Libyen har hanterats också i svensk politik. Det skulle inte
              vara några problem att fylla ut talartiden med att ironisera över
              hur olika partier i denna kammare har bytt åsikt i Libyenfrågan
              nästan oftare än vi andra byter underkläder höll jag på att säga.
              Det hade inte heller varit speciellt svårt att ironisera över
              hur vissa partier stod i denna kammare för bara några månader
              sedan och beskrev hur ett svenskt deltagande i en marin bordningsstyrka
              var helt avgörande för insatsen en marin bordningsstyrka som sedan
              aldrig genomfördes eftersom ingen egentligen efterfrågade den.
            </seg>
            <seg xml:id="i-042a6e1835d353e9-0">
              Jag skulle ändå vilja lägga fokus under de minuter jag har kvar
              av min talartid på att tala om någonting som är betydligt mer
              centralt och viktigt än det politiska spel om Libyeninsatsen som
              har pågått i Sverige de senaste månaderna. Jag vill nämligen tala
              om Libyens framtid och om hur Sverige bör agera nu framöver.
            </seg>
            <seg xml:id="i-d5bb581e59c91a9e-0">
              Herr talman! Jag kan erkänna att Vänsterpartiet är och har varit
              kritiskt till hur insatsen har genomförts, i synnerhet under de
              senaste månaderna, på en rad punkter. Men ingen vän av demokrati,
              mänskliga rättigheter och frihet kunde känna någon som helst sorg
              när Muammar Gaddafi störtades. När vi den 21 augusti fick rapporterna
              om att folket firade på gatorna i Tripoli var jag en av dem som
              satte på sin dator och gick in på al-Jazira för att följa utvecklingen
              direkt på plats. Jag kände en stor glädje över att vi kunde se
              ytterligare en huvudstad i Nordafrika och Mellanöstern där människor
              gick ut på gatorna för att fira att man hade störtat sin regim
              och att man nu kunde bana vägen för frihet, demokrati och mänskliga
              rättigheter.
            </seg>
            <seg xml:id="i-9fd8db38099a9044-0">
              En värld där Muammar Gaddafi inte styr ett land är en friare
              värld. Nu finns det verkliga möjligheter för Libyen att för första
              gången i landets historia ta verkliga steg mot demokratisering.
              För första gången finns det en möjlighet för det libyska folket
              att få sina grundläggande mänskliga rättigheter respekterade.
            </seg>
            <seg xml:id="i-d4690ae4bc898a1f-0">
              Men Libyens framtid är självklart inte redan bestämd. Omvärldens
              agerande kommer att vara centralt om vi ska se hur Libyen utvecklas.
              Det finns säkert människor nu runt om i västvärlden kanske till
              och med här i Sveriges riksdag som hoppas att en ny regim i Tripoli
              lojalt kommer att sälja ut landets oljekällor till lägstbjudande
              och stoppa flyktingar på deras väg mot EU. Det finns säkert de
              som hoppas att regimen kommer att bli en lojal allierad i det
              övergreppskantade så kallade kriget mot terrorismen. Det finns
              säkert också de som kommer att vara beredda att agera för att
              en sådan regim ska ta makten i Tripoli.
            </seg>
            <seg xml:id="i-352245ef6f690ae5-0">
              Men om vi vill se en verklig demokratisering av Libyen är det
              avgörande att väst i sina relationer till de nya ledarna för en
              gångs skull låter det libyska folkets önskan av demokrati, frihet,
              social rättvisa och mänskliga rättigheter väga så mycket tyngre
              än EU:s intressen av olja och flyktingmurar. Nu måste det libyska
              folket få möjlighet att återuppbygga sitt land och bygga sin demokrati
              på sina egna villkor. Det är ett arbete som vi från Sverige och
              omvärlden aktivt måste stödja. Men vi måste samtidigt vara noggranna
              med att aldrig låta EU, Nato eller multinationella oljebolag diktera
              utvecklingen i Libyen. Vi måste helt enkelt lära av de stora misstag
              som Sverige och EU har begått under de senaste decennierna i sina
              relationer till Libyen, där man alltför ofta har satt sina egenintressen
              före det libyska folkets grundläggande rätt att leva i frihet
              och demokrati.
            </seg>
            <seg xml:id="i-af42a33fb048e207-0">
              Herr talman! Vänsterpartiets utgångspunkt är solidariteten med
              det libyska folket. Därför vill jag också avslutningsvis betona
              vikten av stora satsningar på humanitär hjälp och återuppbyggnad
              i Libyen. Vi vet att hundratusentals människor under denna konflikt
              har flytt sina hem, ett fåtal av dem till Europa. De flesta lever
              i grannländerna under svåra humanitära förhållanden, och vi vet
              att ett flertal lever som internflyktingar. Det råder fortfarande
              akut brist på mat, mediciner och rent vatten i stora delar av
              Libyen.
            </seg>
            <seg xml:id="i-512ad10458ffd089-0">
              Nu är det helt avgörande att omvärlden agerar för att möjliggöra
              för de människor som lever på flykt att få drägliga omständigheter
              att leva under men också möjliggöra för de flyktingar som finns
              i och utanför Libyen att återvända till sina egna hem. Därför
              är det nu viktigt att vi gör en ordentlig satsning på humanitär
              hjälp och återuppbyggnad. En början till det skulle vara att använda
              de 21 miljoner som nu avsätts i regeringens proposition för att
              förlänga den militära insatsen till humanitär hjälp i stället.
              Det är också något som Vänsterpartiet föreslår.
            </seg>
            <seg xml:id="i-a66feb2127e417bb-0">
              Därför vill jag avslutningsvis yrka bifall till reservation 3.
            </seg>
          </u>
          <note type="speaker" xml:id="i-39d853dd59e2f996-0">
            Anf. 4 ÅSA LINDESTAM (S):
          </note>
          <u who="asa_lindestam_726066" xml:id="i-e36e5e97e27f1ae7-0">
            <seg xml:id="i-da7432b19516ef50-0">
              Herr talman! Jag vill börja med att yrka bifall till förslaget
              i utskottets betänkande och avslag på motionerna.
            </seg>
            <seg xml:id="i-8331cb71e28f04de-0">
              Vi har nu följt Libyen väldigt intensivt under några månader.
              FN:s säkerhetsråd antog i våras, som vi alla har hört här, resolution
              1970 som betyder att man ska skydda de civila som finns i landet
              och strax efter 1973 som säger att det finns ett hot mot den internationella
              freden och säkerheten i landet.
            </seg>
            <seg xml:id="i-1f6fc08a185801f8-0">
              Från början var det några få länder som ställde upp akut och
              hjälpte till i Libyen för att skydda de civila. Men den 27 mars
              tog Nato över, och det var på FN:s uppmaning som man tog över
              dessa resolutioner och försökte genomföra detta. Sveriges bidrag
              i detta var flygövervakning. I dagsläget har vi fem JAS Gripen
              där nere och stödresurser som betyder att vi har både flygspaning
              och flygtankning och informationsoperationer.
            </seg>
            <seg xml:id="i-a49e9e81e2ba05ca-0">
              I de papper vi har framför oss med det beslut vi nu ska fatta
              står det att vi ska skicka ned högst 250 personer. Det betyder
              att vi kommer att ha ett antal på plats där nere, och det är då
              140. Men om vi behöver evakuera, om det händer någonting så att
              vi behöver förstärka, måste vi ha en möjlighet att skicka ned
              andra militärer som hjälper till.
            </seg>
            <seg xml:id="i-6b4422162175a2da-0">
              Hela detta beslut bygger på att Nato fattar beslut om en förlängning.
              Natos förlängning ligger på 90 dagar, men det vi pratar om här
              för Sveriges del är 30 dagar, alltså bara en tredjedel.
            </seg>
            <seg xml:id="i-84195543855fb5b1-0">
              FN:s råd för mänskliga rättigheter, MR-rådet, inrättade en oberoende
              internationell undersökningskommission som företog en resa i landet,
              och i deras preliminära rapport har vi kunnat läsa att det under
              Gaddafiregeringen förekom summariska avrättningar, förtryck av
              befolkningen och försvinnanden. Även från FN:s högkommissarie
              för mänskliga rättigheter har vi kunnat läsa om våld mot civila
              och systematisk användning av sexuellt våld mot kvinnor. Det är
              fruktansvärda saker som har hänt i detta land, så det är klart
              att vi måste göra någonting.
            </seg>
            <seg xml:id="i-be448388020461c0-0">
              När det gäller det humanitära stödet har vi hittills lagt 200
              miljoner kronor. Jag vill verkligen poängtera hittills, för jag
              tror att vi måste göra betydligt mer där också.
            </seg>
            <seg xml:id="i-72733b39722cff9d-0">
              Just nu leds landet av ett övergångsråd, National Transitional
              Council, NTC, och de har till sitt stöd en FN-mission, UN Support
              Mission in Libya, Unsmil, som hjälper till och försöker få landet
              på rätt väg. Målet är alltså en enad demokratisk rättsstat, och
              övergångsrådet har lagt upp en oerhört hög plan för hur man ska
              komma dit. Det är både en hård och en tuff planering. Nyval är
              alltså planerat att hållas. Men hur gör man det i ett land som
              har detta kaos i sig? Ja, det återstår att se.
            </seg>
            <seg xml:id="i-5109564173189de6-0">
              Övergångsrådet hade en konferens i Paris den 1 september. Det
              var en internationell konferens där man bad Sverige om fortsatt
              militärt stöd. De vill ha fortsatt stöd, och därför tycker jag
              att vi måste ställa upp. Vi har också sett att ICC, Internationella
              brottmålsdomstolen, har gjort förundersökningar och nu har utfäst
              arresteringsorder på Gaddafi och några till.
            </seg>
            <seg xml:id="i-c7c2f1eac2c4a8c6-0">
              Det är ett skört land. Hur gör man för att ett land i kaos ska
              kunna nå ett socialt bra samhälle? Ja, de är i behov av ett stort
              stöd, inte bara nu utan lång tid framöver. Man måste bygga ett
              land inte bara med militär makt utan i stället med det civila
              starka samhället utan korruption, i form av poliser som fungerar,
              i form av fängelser och domstolar som fungerar och som man kan
              lita på. Men det är väldigt mycket mer.
            </seg>
            <seg xml:id="i-34c950f49d21a7b5-0">
              Vi i försvarsutskottet hade möjlighet att åka ned till Sigonellabasen
              på Sicilien och träffa våra militärer där, våra killar och tjejer
              som jobbar. Jag tror att jag för oss alla kan skriva under på
              att vi var imponerade. De gör en berömvärd insats. När vi träffade
              dem träffade vi också personer från andra länder, och vi kunde
              höra att fler länder verkligen berömmer Sveriges insats.
            </seg>
            <seg xml:id="i-0e074872c43a33cb-0">
              Jag vill instämma med Bodil Ceballos i att framtiden är väldigt
              viktig. Norge har dragit tillbaka sina plan, men de har inte haft
              samma uppgift som vi. Det har inte varit bara JAS Gripen, inte
              varit bara flygspaning och inte varit bara analys av bilderna,
              utan det är det man sätter ihop tillsammans. Sammantaget har vi
              kunnat leverera en unik förmåga av bilder där vi kan se var det
              händer saker i landet. Vi kan inte bara se Gaddafitrogna och inte
              bara se de andra, men vi ser att det händer saker och kan lägga
              vårt bidrag dit.
            </seg>
            <seg xml:id="i-fcfee7d801262516-0">
              Jag skulle också vilja önska alla er som är där nere just nu
              lycka till våra militärer som får kämpa på en månad till. Jag
              vet att ni gör en värdefull insats där nere, och jag vill verkligen
              från oss alla önska er lycka till.
            </seg>
          </u>
          <note xml:id="i-8a6b6520ca6cf2d6-0">
            I detta anförande instämde Clas-Göran Carlsson, Peter Jeppsson
            och Anna-Lena Sörenson (alla S).
          </note>
          <note type="speaker" xml:id="i-8ce39f05cab85f59-0">
            Anf. 5 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-1">
            <seg xml:id="i-7d77a7eb0d2804f6-0">
              Herr talman! Jag vill börja med att yrka bifall till vår egen
              reservation. Jag glömde bort det i mitt förra inlägg och sade
              bara att jag yrkade avslag på propositionen.
            </seg>
            <seg xml:id="i-495da7c8094edd5a-0">
              Den fråga jag vill ställa till Åsa är: Hur har ni tänkt efter
              de 30 dagarna? I den förra överenskommelsen var vi tillsammans
              med regeringen, och vi hade i de diskussionerna fört fram två
              skilda frågor som var viktiga för våra två partier. Inget av det
              har egentligen uppfyllts under de tre månader som har gått.
            </seg>
            <seg xml:id="i-74759ddbb83f136c-0">
              Nu har ni gått med på en förlängning med 30 dagar, och jag vet
              inte riktigt vilka diskussioner ni har fört eller vad ni har fått
              in i de förhandlingarna. Men 30 dagar är en kort tid, och jag
              utgår från att ni har någonting mer. Vad kommer sedan?
            </seg>
            <seg xml:id="i-fd398cb12a843975-0">
              Det som jag är oroad över och som jag undrar om inte Åsa också
              är oroad över är att i och med att länder går utanför mandatet
              det är rätt tydligt att så är fallet riskerar vi den situationen
              att vi i senare krig eller konflikter inte kan få en enighet i
              FN:s säkerhetsråd och att vi en annan gång inte kan få till principen
              skyldighet att skydda när det faktiskt behövs. I och med att flera
              länder i säkerhetsrådet tycker att vi har gått utöver vårt mandat
              vill de inte stötta en sådan här fråga i framtiden.
            </seg>
            <seg xml:id="i-c6283fdec6863c01-0">
              Jag skulle vilja ha dina reflexioner på det.
            </seg>
          </u>
          <note type="speaker" xml:id="i-f9505db653797499-0">
            Anf. 6 ÅSA LINDESTAM (S) replik:
          </note>
          <u who="asa_lindestam_726066" xml:id="i-e36e5e97e27f1ae7-1">
            <seg xml:id="i-3e4442f0868575ff-0">
              Herr talman! Jag delar Bodil Ceballos oro för det här landet.
              Jag tror att vi behöver göra många insatser av många olika slag
              i framtiden och att vi behöver stötta. Att bygga upp ett samhälle
              som skulle kunna fungera tar tid. När man har levt i denna envåldshärskares
              händer hela tiden och någon annan har tagit besluten tar det tid
              att få ett demokratiskt tänk för alla i landet. Dessutom innebär
              den analfabetism som finns och det hot och det kaos man har levt
              under att det här kommer att ta lång tid.
            </seg>
            <seg xml:id="i-e8f1ca410b7aa198-0">
              Vi är hela tiden beroende av bilder av vad som händer, av besluten
              i FN men också i landet och av vad övergångsregeringen kommer
              att göra. Det betyder att vi hela tiden måste hämta hem den informationen.
              Utifrån det vi får veta kommer vi att fatta beslut om vilka åtgärder
              vi kan vidta. Vi är också beroende av vad vi kommer att bli ombedda
              av FN att bidra med och vad som händer där. Så långt vad jag vet.
            </seg>
            <seg xml:id="i-3cf9cd96df71e46f-0">
              Enigheten i FN är svår. När ordningen är sådan att man kan blockera
              beslut är det ibland väldigt svårt att nå fram. Vi får jobba hårt.
              Jag tycker att FN har den viktigaste rollen här.
            </seg>
          </u>
          <note type="speaker" xml:id="i-b25b327b53e2a07c-0">
            Anf. 7 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-2">
            <seg xml:id="i-619ced91478dbd85-0">
              Herr talman! Jag kanske var väldigt otydlig. Vi har pratat mycket
              om humanitära insatser till exempel, där vi måste tänka dels på
              kort sikt, dels på längre sikt. Därför funderade jag på om ni
              har haft några sådana tankar med i diskussionen med regeringen.
            </seg>
            <seg xml:id="i-d4ff81e54d029004-0">
              Nu ska vi gå vidare i en ny fas. Förhoppningsvis faller regimen
              fullständigt inom bara några veckor och det ska aldrig ens bli
              tal om att länder ska vara kvar längre än 30 dagar till med den
              militära insatsen. Vad har ni för tankar där? Kan det vara fredsbevarande
              styrkor till exempel eller ska vi bara jobba med annat? Lite grann
              efterfrågar jag era idéer, vad ni har tänkt er.
            </seg>
            <seg xml:id="i-916beaecc67513b0-0">
              Om vi återgår till FN-systemet kan vi se att det egentligen redan
              den första dagen efter att vi hade fått säkerhetsrådets resolution
              utbröt en konflikt mellan Rysslands två starke män om det här
              verkligen var rätt eller fel. Vi har ju ett jätteproblem. Om vi
              ska kunna övertyga Ryssland i framtida konflikter att faktiskt
              ställa sig bakom eller lägga ned sin röst har vi ett väldigt stort
              arbete att göra. Då gäller det att vi som nation, med våra spaningsuppdrag,
              inte hjälper andra att gå utöver mandatet. Det är det som jag
              är väldigt orolig för att vi faktiskt gör och som jag kanske tolkar
              att vi också gör. Vi har en viktig roll att spela för att verkligen
              upprätthålla det här mandatet.
            </seg>
          </u>
          <note type="speaker" xml:id="i-52836edb8b689f23-0">
            Anf. 8 ÅSA LINDESTAM (S) replik:
          </note>
          <u who="asa_lindestam_726066" xml:id="i-e36e5e97e27f1ae7-2">
            <seg xml:id="i-d685779bc57ca41b-0">
              Herr talman! Jag håller fortfarande med. De humanitära insatser
              som jag trodde att jag berättade om är nödvändiga. De kommer också
              att behövas under väldigt lång tid i landet. Jag är övertygad
              om att vi från Sveriges sida kommer att ställa upp i de humanitära
              insatserna, men jag skulle också önska att vi ställde upp i fredsbevarande
              syfte i det här landet. Jag tror att de skulle behöva vårt stöd
              också.
            </seg>
            <seg xml:id="i-88db3c6565cc1c51-0">
              Vi får se lite vad som händer och när det är dags, men det är
              oro i landet just nu och jag känner en oro för den framtid som
              vi står inför. Vi vet ju i dag, som Bodil Ceballos nämnde i sitt
              anförande, att Röda Korset och några till finns där. De ska absolut
              ha allt vårt stöd.
            </seg>
            <seg xml:id="i-f815fc68be6c2d3a-0">
              När det gäller FN är frågan hur man gör för att andra länder
              inte ska gå över sitt mandat. Jag tror att vi måste utveckla vårt
              samarbete med många andra länder på olika nivåer. Jag skulle välkomna
              att fler människor fick studera i vårt land så att vi också kunde
              ha diskussioner på fler nivåer än bara inom Försvarsmakten eller
              inom utrikespolitiken. Vi behöver ha många samtal med många personer
              från andra länder för att kunna visa på hur viktigt det här är
              och hur viktigt det är med ett öppet samhälle där man också får
              kritisera och fundera över om man gör rätt saker.
            </seg>
          </u>
          <note type="speaker" xml:id="i-8c2f81a67f0dcb1b-0">
            Anf. 9 CECILIA WIDEGREN (M):
          </note>
          <u who="cecilia_widegren_1c7149" next="cont" xml:id="i-ebfe5df196315b6f-0">
            <seg xml:id="i-b3eb3351b42db054-0">
              Herr talman! Moderaterna och alliansregeringen välkomnar den
              breda uppslutning som finns i Sveriges riksdag kring förlängningen
              av det svenska bidraget till Libyen och insatsen för att skydda
              civila, kvinnor och barn. Det ger en särskilt stor legitimitet
              men också en otroligt viktig signal till de män och kvinnor som
              är på plats där nere för att utföra uppdraget, en signal som kommer
              från oss via det mandat som vi har från svenska folket.
            </seg>
          </u>
          <note xml:id="i-498e5a72b12f14c6-0">
            Herr talman! Jag yrkar bifall till propositionen och till sammansatta
            utskottets förslag i betänkandet i dess helhet detta under förutsättning
            att Nato fattar beslut om en förlängning.
          </note>
          <u who="cecilia_widegren_1c7149" prev="cont" xml:id="i-48468297f175a066-0">
            <seg xml:id="i-1544329a0dbbd294-0">
              Stor är friheten. Den är så stor att människor är villiga att
              offra sina liv för att få uppleva den. Så inledde Sveriges statsminister
              regeringsdeklarationen i förra veckan. Det är det vi har sett
              och det är det vi fortsatt ser i Nordafrika och Mellanöstern som
              exempel. Den arabiska våren är ett fantastiskt uttryck för människans
              frihetslidelse. Människans kamp för frihet, demokrati och rättfärdighet
              är en kamp som Sverige ger sitt stöd till och som vi fortsatt
              kommer att ge vårt stöd till.
            </seg>
            <seg xml:id="i-400cabaab006fc85-0">
              Herr talman! I somras, under Italiens heta solsken, var alla
              riksdagspartier på plats på flygbasen på Sicilien och mötte de
              människor som med flyginsatsen gör ett eftertryck i historien
              av svenskt bidrag. Vi samtalade med kvinnor och män som faktiskt
              valt att delvis också riskera sina liv för att säkra andras fred
              och säkerhet. Hotbilden där nere för den svenska personalen varierar.
              Försvarsmakten har ett tydligt uppdrag att göra en hot- och riskbedömning
              över de insatser, inte minst flygspaningsinsatser, som görs varje
              dag över Libyen.
            </seg>
            <seg xml:id="i-31fc4e104dcb3f77-0">
              I personalens ögon betyder den breda politiska uppgörelse som
              ändå träffas här i Sveriges riksdag otroligt mycket, inte bara
              för dem utan också för deras familjer, deras anhöriga och de samhällen
              som de kommer ifrån.
            </seg>
            <seg xml:id="i-b5ba9c3baa0d37e7-0">
              Herr talman! En trygg framtid kan endast byggas i gemenskap och
              samverkan med andra. Sverige ska vara en stark röst för fred,
              frihet och försoning i Europa och i världen. Demokratin, folkrätten
              och de mänskliga rättigheterna ska utgöra hörnstenar i vår utrikespolitik.
              Säkerhetsläget är alltjämt skört i Libyen. Sverige vill aktivt
              vara med och bidra och genomföra de FN-mandaterade resolutionerna
              1970 och 1973 i internationell solidaritet.
            </seg>
            <seg xml:id="i-39cc332dd330a27a-0">
              Vi vill se ett demokratiskt pluralistiskt Libyen. Nu handlar
              det om att bygga det nya Libyen, om en tydlig plan för politisk
              övergång, för uppbyggande av landets framtida institutioner, rättsstat,
              endräkt och försoningstecken.
            </seg>
            <seg xml:id="i-ac067a2e5c23dc65-0">
              Herr talman! Övergångsrådet i Libyen, som flera har talat om,
              ser att det finns ett fortsatt behov av militärt stöd, förutom
              det enorma sug efter humanitärt stöd som finns, för att man ännu
              inte känner att man har kontroll över hela landet. Sveriges bidrag
              är därför också efterfrågat. Svenska JAS Gripen med personal har
              kapacitet och förmåga till spaning som möter stor uppskattning.
              Därför föreslår vi en förlängning om högst 30 dagar ytterligare.
            </seg>
            <seg xml:id="i-b8e6c4fb1017f32a-0">
              Herr talman! Friheten är för oss i Sverige en vardag, men för
              andra en dröm. Utvecklingen i Libyen visar på vikten av att det
              internationella samfundet snabbt kan samla sig till skydd för
              civilbefolkning som hotas av en brutal regim. Sverige kommer därför
              att fortsätta utveckla sin förmåga att medverka i freds- och stabiliseringsoperationer.
              Vi är inte där kortsiktigt. Vi är där långsiktigt.
            </seg>
            <seg xml:id="i-aed11370e7ea1e68-0">
              I länder som nu kastar förtryckets bojor finns stora utmaningar.
              Dem ska vi tillsammans jobba hårt med, inte minst inom EU men
              självklart framför allt genom FN. Jag vill också betona att vi
              i dag är här på FN:s internationella fredsdag med det fokus som
              vi har i den här debatten.
            </seg>
            <seg xml:id="i-0f7c8115e3d54661-0">
              Riksdagen har i dag att fatta beslut om en förlängning av insatsen.
              Svenska kvinnor och män som är med och främjar fred och säkerhet
              för att skydda medmänniskor som har utsatts för våld och övergrepp
              är ett av de kanske mest betydelsefulla beslut vi tar i riksdagen
              men faktiskt också ett av de tuffaste.
            </seg>
            <seg xml:id="i-6f2b77028416c5a6-0">
              Jag vill med detta understryka vår uppskattning av alla de svenska
              soldater och officerare samt civila som finns på plats, inte bara
              i Libyen utan också i Afghanistan, i Kosovo och på andra platser
              på vår jord. Vi här hemma ska känna stolthet över detta.
            </seg>
            <seg xml:id="i-174b3e674ed778a8-0">
              Herr talman! Sverige har ett ansvar för att bidra till fred och
              säkerhet i vår omvärld. Sverige har också ett ansvar för att skydda
              människor som hotas. När FN beslutar att ingripa och vi har förmåga
              ska vi vara med och göra skillnad.
            </seg>
            <seg xml:id="i-4ce19f0d556712ca-0">
              Herr talman! Sverige är inte neutralt. Vi är för demokrati och
              vi är emot diktatur. Vi är för mänskliga rättigheter och vi är
              emot förtryck.
            </seg>
            <seg xml:id="i-954a29abcb8b9a9b-0">
              Sverige tar genom detta beslut ett ansvar för Libyen i det här
              känsliga läget. Vi ska vara fortsatt solidariska, och vi ska fortsatt
              medverka. Nato har uppgett ett behov, men framför allt har övergångsrådet
              bett om fortsatt stöd tills de har ett mer stabilt läge.
            </seg>
            <seg xml:id="i-03df994b9e2da2ea-0">
              Bedömningen är just nu att de flygspaningsinsatser som Sverige
              bidrar med utgör 37 procent av det dagliga informationsbehov som
              Nato har att ta ställning till för att kunna fatta beslut. Det
              är klart att det är en betydande del som den svenska insatsen
              innebär.
            </seg>
            <seg xml:id="i-5363806ebebc4a90-0">
              I en tysk undersökning från förra veckan fick vi klart för oss
              att 65 procent av svenska folket är positiva till den insats som
              vi gör nu i Libyen. Vi toppar därmed bland flera av de europeiska
              länder som också är med och bidrar när det gäller det otroligt
              starka förtroende som vi har för den här insatsen.
            </seg>
            <seg xml:id="i-5db6a52ec0a9366c-0">
              Herr talman! Den militära insatsen har varit lyckosam och bidragit
              till att skydda civila. Det ska vi också vara noga med att betona.
              Nu pågår en återuppbyggnad av landet. Men vi närmar oss också
              ett slut, och det håller jag med Bodil Ceballos om. Det libyska
              övergångsrådet har bett om en förlängning så länge läget på marken
              gör det nödvändigt.
            </seg>
            <seg xml:id="i-962521b9f2853aef-0">
              Herr talman! Det är också enormt stora behov av bistånd och stöd
              för att återupprätta säkerheten, återuppbygga ekonomin och utveckla
              demokrati. De svenska humanitära insatserna är stora. 200 miljoner
              satsas redan nu om vi räknar samman dessa, och de går via Rödakorsrörelsen
              och FN-organ. Det är alltifrån skydd, livsmedel, vatten och sanitet
              till sjukvård och även evakuering. Därutöver är Sverige en av
              de största bidragsgivarna i FN:s ordinarie bidragssystem, vilket
              gör att vi är på plats också på flera andra sätt med den långsiktiga
              finansiering vi har via FN-systemen. Sverige är en humanitär stormakt,
              och ska så vara.
            </seg>
            <seg xml:id="i-890ebe835e4d1514-0">
              Avslutningsvis, herr talman: Insatsen är möjlig tack vare Gripen,
              ett väl kvalificerat flygplan som också nu fullt ut är Natointeroperabelt
              och kan verka tillsammans med andra. Det breda politiska stöd
              i riksdagen som vi hoppas på vid voteringen senare i dag är helt
              avgörande för förlängningen av insatsen. Gripen och personalen
              kommer nu att fortsätta insatsen för ett nytt Libyen, för ett
              pluralistiskt Libyen, men också för ett öppet och mer fritt Libyen.
              Vi har påbörjat en resa för att hjälpa det libyska folket; vi
              är i början på den resan.
            </seg>
          </u>
          <note xml:id="i-eaf7ed8dbd36fcb5-0">
            I detta anförande instämde Stefan Caplan, Annicka Engblom, Anders
            Hansson och Abdirizak Waberi (alla M).
          </note>
          <note type="speaker" xml:id="i-9e2061f2633fedba-0">
            Anf. 10 HANS LINDE (V) replik:
          </note>
          <u who="hans_linde_857e1f" xml:id="i-79cffbd9b1b1d99f-1">
            <seg xml:id="i-94fd877f20e85350-0">
              Herr talman! Cecilia Widegren pratar om att Sverige inte ska
              vara neutralt i valet mellan demokrati och diktatur, och jag önskar
              att det alltid hade varit så i den borgerliga regeringens utrikespolitik
              gentemot Libyen. Det finns väl tämligen många exempel under de
              fem åren då den borgerliga regeringen suttit vid makten på att
              detta ställningstagande inte varit helt glasklart. Men vi kan
              väl hoppas nu i Sveriges framtida relationer till Libyen att detta
              ställningstagande ska vara klart, att Sverige konsekvent ska stå
              på demokratins sida i våra relationer till Libyen.
            </seg>
            <seg xml:id="i-4cbd0954eec8f35e-0">
              Jag begärde egentligen ordet och repliken för en annan sak. Inför
              det första beslutet vi fattade här i riksdagen var Anders Fogh
              Rasmussen här och träffade både utrikes- och försvarsutskottet
              vid ett möte. Han var då väldigt tydlig i sitt budskap till Sveriges
              riksdag. Han sade att den enda insats som Nato skulle leda inte
              hade i uppdrag att bidra till ett regimskifte. Man skulle skydda
              civila, oavsett vilken sida som valde att begå övergrepp mot civilbefolkningen.
              På den punkten var Anders Fogh Rasmussen oerhört tydlig.
            </seg>
            <seg xml:id="i-26cec3e4509ae59d-0">
              Vi kan nog konstatera i dag att riktigt så blev det inte. Precis
              som jag sade i mitt inledningsanförande har vi fått omfattande
              rapporter om övergrepp mot civila, inte bara från Gaddafis sida
              utan tyvärr också från rebellsidan, inte minst från Amnesty International
              och andra välrenommerade människorättsorganisationer. Men tyvärr
              kan vi nu konstatera att vi hittills inte har fått se ett enda
              konkret exempel där den Natoledda insatsen har agerat för att
              stoppa övergreppen mot civila när de har begåtts av rebellsidan.
            </seg>
            <seg xml:id="i-9db9da43c123e889-0">
              Jag skulle därför vilja fråga Cecilia Widegren: Anser Cecilia
              Widegren att man har uppfyllt det uppdrag man fick av FN, att
              skydda civila? Och är Cecilia Widegren i dag nöjd med hur de truppbidragande
              länderna har agerat för att stoppa rebellsidans övergrepp mot
              civilbefolkningen?
            </seg>
          </u>
          <note type="speaker" xml:id="i-b3e5df38f76c49ab-0">
            Anf. 11 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-f0c142abad0fd654-0">
            <seg xml:id="i-b591b3abb598ae97-0">
              Herr talman! Alla brott mot folkrätten är avskyvärda, oavsett
              vem som begår dem.
            </seg>
            <seg xml:id="i-42e6a33caa0c89d3-0">
              Sveriges insats och den svenska styrkan har att följa ett FN-mandat
              som jag inte uppfattar som otydligt och som omvärlden inte uppfattar
              som otydligt. Vi förutsätter självklart att också andra länder
              agerar inom det FN-mandat som är sanktionerat.
            </seg>
          </u>
          <note type="speaker" xml:id="i-41c093dd32b90be2-0">
            Anf. 12 HANS LINDE (V) replik:
          </note>
          <u who="hans_linde_857e1f" xml:id="i-79cffbd9b1b1d99f-2">
            <seg xml:id="i-a0722927a3f13378-0">
              Herr talman! Ja, FN-mandatet är oerhört tydligt på den punkten.
              Det finns ingenting i FN-mandatet som ger mandat eller folkrättslig
              grund för att den Natoledda insatsen ska bidra till att försöka
              störta regimen i landet eller ta ställning i den konflikt som
              finns. Däremot är FN-mandatet oerhört tydligt, att uppdraget är
              att skydda civilbefolkningen. Det var just därför jag ställde
              en konkret fråga till Cecilia Widegren som jag nog inte kan säga
              att jag fick ett så fullödigt svar på.
            </seg>
            <seg xml:id="i-258f4aef4cca374f-0">
              Vi har under de senaste månaderna sett rapport efter rapport
              om hur rebellsidan har begått övergrepp mot civilbefolkningen,
              inte minst mot många av de afrikanska gästarbetare som befinner
              sig i Libyen. Jag vill inte på något sätt i det här sammanhanget
              tona ned allvaret i de många och grova övergrepp som har begåtts
              från Gaddafis sida. Men där är vi nog ganska överens om vikten
              av att man har agerat mot dem. Däremot tycker jag att det finns
              ett problem när det gäller rebellsidans övergrepp, att de har
              kunnat passera utan tydliga fördömanden, utan att man egentligen
              på något sätt har kunnat visa att man har agerat.
            </seg>
            <seg xml:id="i-20d91dd4652c188c-0">
              Jag tycker att det är rimligt i dag när Libyen står i situationen
              att det fortfarande begås brott mot de mänskliga rättigheterna
              vi ser fortfarande hur stridigheter i vissa delar av landet pågår
              att vi gör tydligt och klart att den svenska insatsen och den
              insats som vi ska delta i är glasklar när det gäller FN-mandatet,
              att vi ska bidra till att stoppa övergrepp mot civilbefolkningen
              oavsett vilken sida som begår dem. Här får jag tyvärr inga konkreta
              svar från Cecilia Widegren. Därför upprepar jag mina två konkreta
              frågor:
            </seg>
            <seg xml:id="i-d180c35b069a1538-0">
              Anser Cecilia Widegren att den Natoledda insatsen har uppfyllt
              sitt FN-mandat, nämligen att skydda civilbefolkningen oavsett
              vilken sida som attackerar eller begår övergrepp? Och är Cecilia
              Widegren nöjd med hur de truppbidragande länderna, inklusive Sverige,
              har svarat på och bemött de övergrepp som har begåtts av rebellsidan
              mot civila människor i Libyen?
            </seg>
          </u>
          <note type="speaker" xml:id="i-69fa30e1795f760a-0">
            Anf. 13 CECILIA WIDEGREN (M) replik:
          </note>
          <u who="cecilia_widegren_1c7149" xml:id="i-f0c142abad0fd654-1">
            <seg xml:id="i-c696dc3fb481e48b-0">
              Herr talman! Jag väljer att upprepa mitt svar som jag tycker
              är väldigt tydligt: Alla brott mot folkrätten är avskyvärda, oavsett
              vem som begår dem. Lika självklart och viktigt som att den internationella
              brottmålsdomstolen och även MR-rådet och andra nu har börjat agera
              och påbörjat sitt arbete är det att alla ställs till svars för
              de brott man eventuellt begår mot folkrätten.
            </seg>
            <seg xml:id="i-1d2394df97b16ca5-0">
              Att här stå och spekulera i hur andra länder har agerat kopplat
              till det tydliga FN-mandat som finns anser jag inte är min roll
              som riksdagsledamot. Jag har att svara upp inför den svenska insatsen.
              Och det är på det här sättet som vi har tolkat mandatet, och det
              är oerhört tydligt.
            </seg>
            <seg xml:id="i-cb5c6caf5cd4c0bb-0">
              Vi fick också i möten på plats på Sigonellabasen diskutera just
              insatsregler och annat och hur de används, så vi vet att det svenska
              bidraget väl har levt upp till det FN-mandat som är sanktionerat.
              Det är vår roll och det är vår uppgift att tolka det. Därutöver
              kommer de rättsliga processerna att fortgå nu när förändringen
              är på gång i Libyen.
            </seg>
          </u>
          <note type="speaker" xml:id="i-afec3e58da76e82b-0">
            Anf. 14 FREDRIK MALM (FP):
          </note>
          <u who="unknown" xml:id="i-e79ca834770d62f1-0">
            <seg xml:id="i-845284c4b4e3a81e-0">
              Herr talman! Vi har i dag att behandla det sammansatta utrikes-
              och försvarsutskottets första betänkande under det här riksmötet.
              Och det lär bli fler, inte i just denna fråga dock men möjligen
              om Afghanistan. Det rör regeringens proposition Fortsatt svenskt
              deltagande i den internationella militära insatsen i Libyen .
              Jag vill börja med att yrka bifall till utskottets förslag till
              beslut och avslag på reservationerna.
            </seg>
            <seg xml:id="i-4bac66dc4ebb7ff8-0">
              Herr talman! I dag är Muammar Gaddafis 42 år långa diktatur i
              Libyen över. Muammar Gaddafi tog makten efter en militärkupp 1969.
              Då var för övrigt Tage Erlander statsminister i Sverige. Nu har
              Gaddafi drivits bort från makten, 42 år och tio svenska statsministerperioder
              senare ett intressant perspektiv.
            </seg>
            <seg xml:id="i-b2648bf302a346f4-0">
              Nu börjar en ny tid för Libyen med en lång vandring mot att bygga
              upp ett nytt samhälle.
            </seg>
            <seg xml:id="i-fa12af31d9e950f1-0">
              Det kommer att krävas stora uppoffringar och många hjälpande
              händer från omvärlden. Vi kommer att se framsteg men också bakslag.
              Ingen vet med bestämdhet hur denna resa kommer att sluta, men
              den libyska befolkningen har för första gången chansen att på
              allvar bygga upp ett anständigt och demokratiskt samhälle.
            </seg>
            <seg xml:id="i-8ae88adaca77fc0d-0">
              Låt oss blicka tillbaka till i våras. När den arabiska våren
              tog fart i Tunisien och Egypten startade också protester i Libyen.
              Redan från första stund var det klart och tydligt att regimen
              i Tripoli inte var beredd att acceptera några som helst avsteg
              från den linje Muammar Gaddafi slagit fast sedan decennier tillbaka.
              Med skoningslös brutalitet slog den libyska regimen och Gaddafilojala
              till mot dem som protesterade och sedermera mot dem som tog till
              vapen för att bekämpa diktaturen. Gaddafis styrkor iscensatte
              blodbad, besköt städer och dödade civila i stor skala.
            </seg>
            <seg xml:id="i-2e3c841c8e21f7e1-0">
              När Förenta nationernas säkerhetsråd först antog resolution 1970
              och kort därefter resolution 1973 innebar det ett mandat för en
              internationell insats som sedan leddes av Nato och genomfördes.
              Syftet var att upprätta en flygförbudszon över Libyen, att skydda
              civila och att upprätthålla vapenembargo mot Libyen.
            </seg>
            <seg xml:id="i-5e1a5650c44f2dda-0">
              För oss i Folkpartiet var det en självklarhet att också Sverige
              skulle ställa upp i insatsen för att genomföra FN:s säkerhetsrådsresolution
              1973. Alliansen tillsammans med Socialdemokraterna förhandlade
              fram en uppgörelse som även Vänsterpartiet och Miljöpartiet stod
              bakom. Det fanns därmed en bred enighet i riksdagen. Därefter
              förnyades mandatet under sommaren.
            </seg>
            <seg xml:id="i-7070d501095c8a2b-0">
              Nu ligger på riksdagens bord ett förslag om att förlänga mandatet
              med ytterligare 30 dagar. Läget på marken tillåter inte att Natoinsatsen
              avslutas i dag. Även om säkerhetsläget är avsevärt bättre än för
              några månader sedan pågår fortfarande strider i vissa områden.
              Det finns ett fortsatt hot mot civila.
            </seg>
            <seg xml:id="i-a63350b63ed1ca3d-0">
              Nato har meddelat att behovet av flygspaning, som den svenska
              insatsen tillhandahåller, är fortsatt stort i denna osäkra situation.
              Därtill har det libyska övergångsrådet NTC signalerat att det
              vill se en förlängning av insatsen givet situationen på marken.
            </seg>
            <seg xml:id="i-afb06a0011fb5f8f-0">
              Det är glädjande att en överenskommelse har nåtts ännu en gång
              mellan regeringen och Socialdemokraterna så att Sverige på ett
              ansvarsfullt sätt ska avsluta sitt bidrag för att uppfylla FN:s
              resolution 1973.
            </seg>
            <seg xml:id="i-705ac271888fba8d-0">
              Herr talman! Låt mig beröra ytterligare två aspekter som i ett
              vidare perspektiv är vikiga att ha med sig i diskussionen om den
              arabiska våren i allmänhet och Libyen i synnerhet.
            </seg>
            <seg xml:id="i-3c951ba2da161799-0">
              Revolterna i arabstaterna visar på den frustration över korruption
              och förtryck som finns i breda folklager. Detta manar dock till
              eftertanke om den politik som inte minst Europeiska unionen har
              fört gentemot dessa odemokratiska regimer.
            </seg>
            <seg xml:id="i-1419901ed54084c0-0">
              EU:s relationer med Libyen har i grund och botten innehållit
              två element. Europeiska unionen har varit intresserad av att få
              olja från Libyen men inte flyktingar. När revolterna tar fart
              oroar sig människor för att det ska bli precis tvärtom, nämligen
              att det inte kommer någon olja men många flyktingar.
            </seg>
            <seg xml:id="i-c312b91231459da7-0">
              Problemet med en sådan relation med en regim som Muammar Gaddafis
              är att det som borde vara själva subjektet i sammanhanget, nämligen
              Libyens över 6 miljoner invånare, är helt bortreducerade från
              denna ekvation och inte en del av den.
            </seg>
            <seg xml:id="i-72de22ac898587d5-0">
              Samma förhållande har rått med flera andra stater. Europa har
              byggt relationer med korrupta eliter men inte i tillräcklig utsträckning
              engagerat sig för att dessa länder ska bli demokratiska. En sådan
              politik är i längden inte hållbar.
            </seg>
            <seg xml:id="i-109510e84812fff7-0">
              Herr talman! Vad som krävs är ett nytt och bredare förhållningssätt
              till Mellanöstern med en ny diplomati och ett mer kritiskt öga
              till människorättsövergrepp och korrupta regimer.
            </seg>
            <seg xml:id="i-6d058897e89fd946-0">
              I andra sammanhang talar vi ofta om vikten av att politiken är
              långsiktigt hållbar. Vi talar om en långsiktigt hållbar miljöpolitik
              som ska förbättra villkoren för kommande generationer. Vi talar
              om en långsiktigt hållbar ekonomisk politik för att inte lämpa
              över skuldberg på kommande generationer.
            </seg>
            <seg xml:id="i-78cb5f02b9e8442d-0">
              Men hur långsiktig har västvärldens politik varit gentemot Mellanöstern
              när man har förlitat sig på ledare som Zayn al-Abidin Ben Ali
              i Tunisien, Hosni Mubarak i Egypten och Muammar Gaddafi i Libyen?
              Hur långsiktigt hållbar är en sådan grannskapspolitik och utrikespolitik?
            </seg>
            <seg xml:id="i-e72aff2c0fa2c397-0">
              Herr talman! En annan viktig aspekt sist men inte minst är att
              den internationella rätten i och med besluten i FN:s säkerhetsråd
              delvis har förstärkts. De visar att FN kan spela en mer aktiv
              och konstruktiv roll. För bara ett halvår sedan var Libyen medlem
              i FN:s råd för mänskliga rättigheter, FN:s MR-råd. I dag är Gaddafi
              störtad av sitt eget folk, delvis efter en FN-mandaterad Natoinsats
              och ett vapenembargo.
            </seg>
            <seg xml:id="i-0845177aa2234a34-0">
              Det betyder att det har skett förändringar inom Förenta nationerna
              också. Eftersom vi är varma anhängare av FN men samtidigt måste
              vara kritiska till det som fungerar mindre bra i världssamfundet
              är det viktigt att notera att om FN klarar av att reformeras på
              detta sätt kommer också legitimiteten för organisationen att förstärkas,
              vilket är viktigt. Den tiden måste vara förbi när en diktator
              kan hänvisa till inre angelägenheter som förevändning för rätten
              att slå ihjäl sin egen befolkning.
            </seg>
          </u>
          <note type="speaker" xml:id="i-ea0508381d320db3-0">
            Anf. 15 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-3">
            <seg xml:id="i-429d57f3e522f3db-0">
              Herr talman! Fredrik Malm säger att Nato fortfarande behöver
              befinna sig i området eftersom situationen inte är så bra som
              den borde vara. Men frågan är om vi verkligen behöver vara lika
              många. Rebellstyrkan har tagit över så gott som hela landet. Endast
              i små enklaver har Gaddafitrogna fortfarande makten. Behöver Natostyrkan
              vara lika stor?
            </seg>
            <seg xml:id="i-a43b57bad387b9a0-0">
              Fredrik Malm tog upp en viktig sak. Det gäller den politik vi
              har fört gentemot dessa olika länder under många års tid. Vi kan
              inte bara säga att EU gör si och världssamfundet gör så; vi har
              ett eget ansvar.
            </seg>
            <seg xml:id="i-93c8c4f1864efbd0-0">
              Vi har en politik för global utveckling som ska genomsyra alla
              politikområden. Den ska genomsyra handelspolitiken, migrationspolitiken
              och försvars- och säkerhetspolitiken. På vilket sätt har vi använt
              politiken för global utveckling i våra relationer och i våra möjligheter
              att påverka EU att förändra sina relationer till dessa länder?
            </seg>
            <seg xml:id="i-39ecf5e1b6b32b8e-0">
              Som Fredrik Malm mycket riktigt säger har vi stöttat dessa diktatorer
              under många år. Det är i strid med vår politik för global utveckling
              och med svensk politik i övrigt.
            </seg>
            <seg xml:id="i-a25eae1e827d5a62-0">
              Fredrik Malm! Du sitter i ett regeringsparti och har mer makt
              att påverka den svenska politiken än vad vi i oppositionen har.
              Vad har du gjort för att förändra denna situation?
            </seg>
          </u>
          <note type="speaker" xml:id="i-fcde137c89c4d7d2-0">
            Anf. 16 FREDRIK MALM (FP) replik:
          </note>
          <u who="unknown" xml:id="i-e79ca834770d62f1-1">
            <seg xml:id="i-9506cb04ba62603d-0">
              Herr talman! Det är angelägna frågeställningar Bodil för fram.
              Exakt hur många soldater andra länder bidrar med till denna insats
              är en fråga av operativ karaktär som jag inte kan svara på. Den
              svenska delen av insatsen är bedömd utifrån det behov som finns.
              Vi har våra fem JAS 39 Gripen och vår personal på plats. Vad gäller
              det operativa genomförandet därutöver och det exakta antalet är
              jag inte rätt person att resonera med om jag får vara så frank.
            </seg>
            <seg xml:id="i-09fd33393ce522fd-0">
              När det gäller den andra frågan var Folkpartiet ensamt i kammaren
              och tidigt ute. Jag undertecknade själv en artikel den 28 april
              i Svenska Dagbladet där vi i Folkpartiet slog fast att vi anser
              att man borde erkänna NTC som legitim representant för Libyen.
              Vi tyckte då att vi var sent ute. Jag noterade att när det enda
              som återstod av Gaddafis regim var en bunker var Folkpartiet fortfarande
              ensamt om denna uppfattning.
            </seg>
            <seg xml:id="i-defb63ec1f85e765-0">
              När omvärlden är tydlig med att Gaddafis regim inte är legitim
              är det viktigt att det finns en legitim aktör för att styra Libyen.
            </seg>
            <seg xml:id="i-9cd6997d5f7e9d5d-0">
              Hade Sverige erkänt NTC, precis som många andra länder gjort,
              hade vi kunnat påverka övergångsrådet mer långsiktigt. Jag tror
              att vi hade kunnat spela en starkare roll då. Jag tror att det
              är viktigt med den legitimiteten för att kunna trycka på så att
              detta inte utvecklas i en riktning som vi inte vill se.
            </seg>
            <seg xml:id="i-08328d17bf43911d-0">
              I den övergripande frågan om politik gentemot Mellanöstern tror
              jag att Bodil och jag är tämligen överens när det till exempel
              gäller att skärpa vapenexportregelverket och att stötta demokratiska
              krafter och kvinnorättsgrupper.
            </seg>
          </u>
          <note type="speaker" xml:id="i-7fecdd2074278409-0">
            Anf. 17 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-4">
            <seg xml:id="i-d4848185ec1d8654-0">
              Herr talman! Jag vet att jag och du, Fredrik Malm, är tämligen
              överens i många frågor som gäller utrikespolitiken, men du ska
              ju ha med dig ditt parti och tre andra partier i de här frågorna.
              Du och jag är nog mer överens än vad du är med många i Alliansen
              när det gäller de här frågorna. Min fråga var: Vad gör du i din
              position för att förändra dina kollegers inställning? Det är kanske
              det allra viktigaste.
            </seg>
            <seg xml:id="i-650840f3d7fb7793-0">
              När det gäller frågan om hur länge vi ska vara där och hur många
              som ska vara där är det inte ovanligt att man har någon form av
              rotation efter en viss tid. De personer som ingår i de trupper
              som nu är på plats på Sicilien har förväntat sig att åka hem efter
              en viss tid. Nu blir det förlängt. Det kanske inte är så roligt
              för alla att behöva stanna en månad till. Det är också en aspekt
              att ta med.
            </seg>
            <seg xml:id="i-31ae9cf3ebbaa887-0">
              Du talar om att erkänna rebellrörelsen redan på ett tidigt stadium.
              Jag tycker att vi gjorde rätt som inte erkände den så tidigt.
              Man ska inte köpa grisen i säcken. Man måste ju ta reda på vilka
              personer det är och vad det är för organisation man har att göra
              med innan man säger ja. Jag tycker att vi har gjort rätt i att
              vänta och få mer kunskap om vad som händer.
            </seg>
            <seg xml:id="i-c387e928b8859715-0">
              Vi vet att det har skett övergrepp från båda sidor. Det var uppe
              i det förra replikskiftet. Det är oerhört viktigt att alla är
              lika inför lagen både nationell lag och folkrätt. Den som begår
              brott mot folkrätten ska också ställas till svars. Det är vi nog
              alla överens om.
            </seg>
            <seg xml:id="i-6a79ad5b7c178c22-0">
              Vad kan du personligen göra för att få med dig dina kolleger?
            </seg>
          </u>
          <note type="speaker" xml:id="i-85677cec64948d43-0">
            Anf. 18 FREDRIK MALM (FP) replik:
          </note>
          <u who="unknown" xml:id="i-e79ca834770d62f1-2">
            <seg xml:id="i-7946282f0f3bbc8f-0">
              Herr talman! Det är viktigt att betona att övergångsrådet inte
              nödvändigtvis är några samvetsömma progressiva socialliberaler
              à la Folkpartiet liberalerna, Miljöpartiet de gröna eller Centerpartiet.
              Men det är viktigt att det finns någon som har legitimitet att
              styra Libyen. Det är viktigt att det finns möjlighet att från
              omvärldens sida gå in och stödja och ställa krav inför den återuppbyggnad
              som nu ska ske.
            </seg>
            <seg xml:id="i-e385b0e1fa439602-0">
              Jag har inte hört om de svenska piloterna i insatsen har klagat
              över att insatsen förlängs. De som jag har talat med inom Försvarsmakten
              tycker att det här är en viktig insats och ställer upp på detta.
              Jag är tämligen övertygad om att det finns stöd för den här förlängningen
              inom Försvarsmakten.
            </seg>
            <seg xml:id="i-491a86e68846914f-0">
              Bodil Ceballos frågar vad man gör. Vi är ju politiker. Vi representerar
              partier. Vi skriver, debatterar, talar, påverkar, förhandlar och
              så vidare. Det är ju en del av det politiska arbetet. Det gör
              vi varje dag. Det gör vi i Folkpartiet, precis som man gör i alla
              andra partier och precis som Bodil och Miljöpartiet gör.
            </seg>
          </u>
          <note type="speaker" xml:id="i-6f962f2994e63c64-0">
            Anf. 19 KERSTIN LUNDGREN (C):
          </note>
          <u who="kerstin_lundgren_c334e3" xml:id="i-4161521b2b0018a1-0">
            <seg xml:id="i-7717f2fda1893d62-0">
              Herr talman! Den 17 juni hade vi här i kammaren den senaste debatten
              om Libyeninsatsen. Då hade vi den arabiska våren i färskt minne.
              Det var en vår som väckte drömmar om frihet och demokrati över
              hela regionen. Det var en vår som också släckte mångas drömmar
              och mångas liv. Det var en vår som fick FN:s säkerhetsråd att
              handla, först och främst genom det mandat, 1970, som lyfte fram
              insatser som vapenembargo, sanktioner, reseförbud, frysning av
              tillgångar och så vidare. Man gav i uppdrag åt ICC att granska
              vad som hände på alla sidor efter den 26 februari. Om det förekom
              övergrepp skulle det registreras.
            </seg>
            <seg xml:id="i-30f37a1d200fd892-0">
              Det var ett viktigt uppdrag. Det gav Gaddafi chansen att välja
              en annan väg än våldets väg. Gaddafi gjorde inte det; han valde
              våldets väg. När han talade om att driva ut råttorna ur Benghazi,
              marscherade upp med tanks och använde sitt flyg mot sitt folk
              vaknade FN:s säkerhetsråd ännu en gång och fattade det exemplariska
              och så här långt unika beslutet att ge ett mandat, 1973, där alla
              nödvändiga åtgärder fick vidtas för att säkra skydd av civila,
              dock inte trupper på marken.
            </seg>
            <seg xml:id="i-24b0ddabfb6afb27-0">
              Herr talman! När FN:s säkerhetsråd kallar sina medlemsländer
              är det avgörande att FN:s medlemsländer hörsammar begäran, annars
              är FN tandlöst. Därför har Sverige en god tradition att ställa
              upp när frågor kommer från säkerhetsrådet så också den här gången.
            </seg>
            <seg xml:id="i-45bf4c482fd18a08-0">
              Sverige har deltagit för att säkra flygförbudszonen. Vi har bidragit
              till den samlade insatsen för att skydda civila och för att säkra
              en fredligare och fri värld med respekt, tolerans och ansvarstagande.
              För Centerpartiet fanns det ingen tvekan den 1 april och den 17
              juni och det finns inte heller någon tvekan i dag om att vi ska
              besluta om att bidra med det vi kan bistå med, det som efterfrågas.
              Det handlar i det här fallet om fem Gripenplan som vi ställer
              upp med för att spana och övervaka.
            </seg>
            <seg xml:id="i-84400b20323c7b8c-0">
              Herr talman! Det har under diskussionen funnits antydningar som
              det finns skäl att kommentera. Ingen ska tveka om vår hållning
              ingen diktator och ingen förtryckare var de än befinner sig. Vi
              står alltid upp för människors frihet och demokrati. Människor
              som kämpar för frihet och demokrati har vårt stöd. Misstolka inte
              att vi talar med dig om du är ledare någonstans. Tolka inte det
              som att vi stöder dig, för så är det inte. När folket reser sig
              det kommer man att göra i fler länder finns vi där till stöd.
            </seg>
            <seg xml:id="i-62ccbcf95fbf3df3-0">
              Det finns diktatorer som hotar sitt folk och talar om dem som
              råttor som Gaddafi gjorde. Så sent som för någon vecka sedan manade
              han sitt folk till strid och kamp för att driva ut förtryckarna
              och terroristerna. Är det någon som tror att människorna i Tripoli
              skulle ha fått fira sin seger ute på gatorna om inte vi den 17
              juni hade fattat beslut om att bistå och om världssamfundet hade
              dragit sig tillbaka och sagt att det är lugnt och fint och att
              man hade klarat sitt uppdrag? Om vi tycker att det är bra att
              människorna får fira på gatorna i Tripoli, precis som man får
              göra på gatorna i andra länder, måste vi vara beredda att ställa
              upp för att göra det möjligt, annars är vi i praktiken stöttare
              av diktaturer.
            </seg>
            <seg xml:id="i-c504c890763c847b-0">
              Herr talman! Att Gaddafi inte var beredd att möta de krav som
              det libyska folket reste gjorde att världssamfundet måste handla.
              Hur världssamfundet handlat finns det många som diskuterar. Jag
              har också hört ryska företrädare tala om att detta har överskridit
              mandatet. Men jag är inte beredd att här i kammaren ge de ryska
              företrädarna, oavsett om det är Putin, Medvedev eller någon annan,
              vetorätt i tolkningen.
            </seg>
            <seg xml:id="i-7f32aaeeb2d8c6e1-0">
              Jag tycker att det är viktigt att vi får rapportering eftersom
              det tydligt framgick i uppdraget att det skulle rapporteras och
              ske i samråd med generalsekreteraren Ban Ki Moon. Det ska också
              avrapporteras till säkerhetsrådet för bedömning. Där kommer vi
              att få ett underlag för att pröva.
            </seg>
            <seg xml:id="i-e189743ef78c96bc-0">
              Herr talman! I detta sammanhang är det också viktigt att markera
              att detta arbete inte får leda till att vi på något sätt glider
              undan när det gäller straffrihetsfrågan eftersom straffrihet inte
              får råda. Det är viktigt att ICC fullföljer mandatet oavsett om
              det nu visar sig att det är nya ledare i Libyen som har begått
              övergrepp. Det är därför viktigt att man fullföljer detta mandat.
            </seg>
            <seg xml:id="i-a987dfa2e7ec9c58-0">
              Även här är det uppenbart att Sverige och vår insats kan spela
              roll och göra skillnad. Inte minst genom den information som har
              samlats in genom vår övervakning kan det vara möjligt att medverka
              i prövningen av eventuella övergrepp mot människor i Libyen. Det
              är en prövning som ICC ska göra.
            </seg>
            <seg xml:id="i-68a9f6b857bbd865-0">
              I fråga om det långsiktiga perspektivet gäller responsibility
              to protect, skyldighet att skydda, både före, under och efter.
              Det är klart att vi också har ett ansvar att finnas där efter
              detta och att stötta en demokratisk utveckling, val och en konstitution
              i vardande. Men det är naturligtvis libyerna och Libyen Libyen
              är ett rikt land som har styråran. Detta är inget enkelt uppdrag.
              Det är ingen snabb resa. Vi får säkert uppleva nya vårar, somrar,
              höstar och vintrar innan vi, både libyerna själva och vi övriga,
              verkligen kan utvärdera vad som har hänt och ställa frågan: Har
              vi nått målet?
            </seg>
            <seg xml:id="i-1d0a0af9b5765f56-0">
              Där ska Sverige delta på olika sätt med EU:s grannskapspolitik,
              med Europarådet, med partnerskap för demokrati som erbjuds och
              med Venedigkommissionen för att bygga en konstitution. Vårt stöd
              ska finnas. Vi ska delta och göra så att libyerna får möjlighet
              att fira verklig demokrati och verklig frihet i en tid som kommer.
            </seg>
          </u>
          <note xml:id="i-07edad1ac6176803-0">
            Herr talman! Jag yrkar bifall till utskottets förslag med anledning
            av resolutionen och avslag på reservationerna.
          </note>
          <note type="speaker" xml:id="i-1ca29967e01ec3c8-0">
            Anf. 20 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-5">
            <seg xml:id="i-a93e559f62087c81-0">
              Herr talman! Kerstin Lundgren säger att ingen diktator ska tveka
              om att vi alltid står upp på de förtrycktas sida och för mänskliga
              rättigheter och att vi alltid är mot diktaturer etcetera. Men
              då undrar jag: Hur kunde vi då faktiskt stötta Gaddafi, Ben Ali
              och alla de andra diktatorerna runt Medelhavets stränder?
            </seg>
            <seg xml:id="i-119af13f108d3182-0">
              Jag kan bara nämna att vi skickade vår handelsminister till Libyen
              för att sälja övervakningsutrustning, eller för att hjälpa till
              att sälja övervakningsutrustning, för att stoppa de flyktingar
              som försökte ta sig från Libyen och in på europeiskt vatten.
            </seg>
            <seg xml:id="i-d69bbd7e11c2fe22-0">
              Det blir någon form av dubbelmoral när vi nu i efterhand säger
              att vi alltid står på de förtrycktas sida och att vi är emot diktaturerna
              när vi faktiskt tillsammans med EU har stöttat dessa herrar nere
              i Nordafrika.
            </seg>
            <seg xml:id="i-2b02eb6d6b525455-0">
              Det är mycket svårt för mig att lyssna på det du säger, Kerstin
              Lundgren, när jag vet att vi har alla dessa avtal, partnerskap
              etcetera med dessa länder och alla klausuler som talar om att
              de är skyldiga att ta emot de flyktingar som vi skickar tillbaka.
              Inte minst i Libyens fall vet vi hur Gaddafi har hanterat människor,
              inte bara den egna befolkningen utan också många andra. Likadant
              ser det ut i många av de andra länderna.
            </seg>
            <seg xml:id="i-acc606fd83a7d473-0">
              Jag skulle därför vilja att vi lite grann har någon form av självreflexion
              och tänker på hur vi tidigare har agerat och att vi inte ska göra
              det igen i stället för att bara säga att vi alltid står upp för
              dessa människor eftersom vi faktiskt inte har gjort det.
            </seg>
          </u>
          <note type="speaker" xml:id="i-2ae2ea38d0cb0f86-0">
            Anf. 21 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-4161521b2b0018a1-1">
            <seg xml:id="i-4462d81c1f716657-0">
              Herr talman! Jag tycker att det är viktigt att göra skillnad.
              Vi försöker att samtala med ledare i Kina och med aktörer på andra
              ställen. Vi försöker också påverka genom att handla för att öppna
              upp och göra det möjligt för människor att vara med och förändra
              därför att det ytterst är människor på plats, precis som i Libyen,
              som förändrar verkligheten och som avsätter ledare. Det är så
              det händer. Det är inte genom att stänga in och isolera människor
              som förändring åstadkoms.
            </seg>
            <seg xml:id="i-ab98e48d151af8b6-0">
              Att vi samtalar med en ledare för ett land, som på något sätt
              ändå accepteras av befolkningen eftersom man inte har avsatt ledaren,
              innebär inte att vi stöttar. Det är viktigt.
            </seg>
            <seg xml:id="i-26a5be407d489864-0">
              Det kan säkert finnas saker i historien som ska diskuteras. Det
              kan finnas handlingar och avtal som man har all anledning att
              fundera på. Det är bra att man till exempel i grannskapspolitiken
              har gjort ett omtag för att försöka lära av historien. Det är
              klart att vi inte har gjort allting rätt.
            </seg>
            <seg xml:id="i-a1d82f5f50e1c59d-0">
              Detta visar också att vi måste förhålla oss till verkligheten
              såsom den ser ut. Men det faktum att vi samtalar med och hälsar
              på diktatorer innebär inte ett stöd för dem, utan det innebär
              att vi alltid, om folket reser sig, som i fallet med Tripoli i
              Libyen och i fallet med Syrien, ska stå på människors sida när
              de kräver demokrati och frihet från förtryck och diktatur.
            </seg>
          </u>
          <note type="speaker" xml:id="i-26932788e00baf32-0">
            Anf. 22 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-6">
            <seg xml:id="i-966f2d38a6817ac7-0">
              Herr talman! Jag tycker också att man ska stå på människors sida
              när de reser sig. Men jag tycker att man allra helst ska stå på
              deras sida redan innan de reser sig, men det har vi inte gjort.
            </seg>
            <seg xml:id="i-a06ef25c6beb09b3-0">
              Vi har absolut inte stått på migranternas eller flyktingarnas
              sida när de har försökt ta sig till oss. Det är människor som
              har flytt från diktaturer och förtryck.
            </seg>
            <seg xml:id="i-4e9f48154efe1442-0">
              Man kan i och för sig säga att vi när det gäller vissa länder
              uppmanar, uppmuntrar och ger bistånd till demokratiutveckling
              och till människorättsorganisationer etcetera. Men när de människor
              som då följer vår uppmaning och kämpar för sina rättigheter flyr
              säger vi: Nej, vi vill inte ta emot er här. Ni har inte rätt att
              komma hit därför att ni kan bo i era hemländer. Ni behöver till
              exempel inte tala om att ni tycker en viss sak.
            </seg>
            <seg xml:id="i-159a7c7d8b5c402e-0">
              Det har alltså varit en oerhörd dubbelmoral i våra relationer
              till många av dessa länder.
            </seg>
            <seg xml:id="i-f903518620a44c77-0">
              När man talar med parlamentariker från Afrika i Awepa träffar
              vi många gånger parlamentariker från Afrika och frågar dem vilka
              samtal som förs med den svenska regeringen handlar det oerhört
              mycket om kravet från oss att de ska ta tillbaka de flyktingar
              som vi inte vill ha här. De samtal som har förts har alltså handlat
              så mycket mer om vårt egenintresse än vad som är bra för båda
              parter.
            </seg>
            <seg xml:id="i-621fcd6ec33e1ab6-0">
              Vi ska lära av historien, precis som du säger, Kerstin Lundgren.
              Vi måste blicka tillbaka och se att vi har gjort dundertabbar,
              både här i Sverige och gemensamt med de andra EU-länderna när
              det gäller relationerna till Nordafrika. Vi måste lära av dessa
              dundertabbar och se till att det aldrig någonsin mer upprepas
              eftersom det inte är värdigt att stå och säga en sak och sedan
              göra en helt annan.
            </seg>
          </u>
          <note type="speaker" xml:id="i-e3066f6c384bd734-0">
            Anf. 23 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-4161521b2b0018a1-2">
            <seg xml:id="i-b651ebea622addf7-0">
              Herr talman! Jag tror att vi från svensk sida ändå kan vara hyfsat
              stolta över vårt sätt att jobba. Vi jobbar på olika sätt för att
              försöka öka människors möjligheter att komma till Sverige och
              för att ha en generös flyktingpolitik vilket vi är överens om
              i syfte att göra det möjligt för människor att komma hit, samt
              med att titta på möjligheterna när det gäller visum och legalisering
              och möjligheterna för utsatta människor att få skydd om det är
              politisk förföljelse eller om man agerat så att man riskerar att
              drabbas av tortyr, fängelse eller omänsklig behandling.
            </seg>
            <seg xml:id="i-9ff21f145fa2877c-0">
              Det här är naturligtvis en viktig del. Men sedan är inte alla
              länder eniga om hur vi ska jobba. Det är också en verklighet som
              vi har. Vår röst måste finnas där, och vår röst finns och är med
              när det gäller att försöka påverka och förändra. Det må gälla
              Vitryssland eller södra Medelhavet. Vi har alltså skäl att finnas
              där och stötta människor.
            </seg>
            <seg xml:id="i-365516c3eef69095-0">
              Vi måste också vara beredda att tala med personer som vi inte
              gillar just för att försöka påverka och försöka förändra. Men
              detta innebär inte att vi gillar deras politik eller att vi stöttar
              dem som regim. Det är det, herr talman, som jag vill göra tydligt.
            </seg>
          </u>
          <note type="speaker" xml:id="i-330891150b75029d-0">
            Anf. 24 HANS LINDE (V) replik:
          </note>
          <u who="hans_linde_857e1f" xml:id="i-79cffbd9b1b1d99f-3">
            <seg xml:id="i-cacb9b380a0adb0a-0">
              Herr talman! Jag får börja med att tacka Kerstin Lundgren för
              ett väldigt ärligt anförande. Det är länge sedan vi i denna kammare
              hört ett sådant brandtal mot folkrätten och mot FN-systemet och
              för en världsordning där den rike, mäktige och starke ska kunna
              ta sig rätten att med vapenmakt avsätta regimer som ogillas och
              att Sverige ska spela rollen som hejaklack till en sådan världsordning.
            </seg>
            <seg xml:id="i-628e570444fc68d4-0">
              Det är väl ganska logiskt att man håller ett sådant brandtal
              när man nu kommer att rösta för att Sverige ska delta i en fortsatt
              insats som uppenbarligen frångått sitt FN-mandat och därigenom
              också sitt folkrättsliga stöd.
            </seg>
            <seg xml:id="i-2baab0e810884c0e-0">
              Frågan till Kerstin Lundgren är egentligen: Om man nu tror att
              man med vapenmakt kan bygga demokrati i Mellanöstern och Nordafrika,
              vilka fler stater är det då som Kerstin Lundgren vill se att vi
              deltar i militärt vid olika regimskiften?
            </seg>
            <seg xml:id="i-7e7ef1ab5706fea1-0">
              En sak som jag också tydligt reagerade på i ett tidigare replikskifte
              var att Kerstin Lundgren sade: Vi ska samtala men inte ge vårt
              stöd till auktoritära regimer och diktaturer.
            </seg>
            <seg xml:id="i-faa5ad9be6506e45-0">
              Därför undrar jag: Var var Kerstin Lundgren när Ewa Björling
              åkte till Libyen för att sälja radarsystem?
            </seg>
            <seg xml:id="i-4b6f8dbfe8dbfbec-0">
              Och var var Kerstin Lundgren när Tobias Billström som Alliansens
              migrationsminister skickade brev till den libyska regimen och
              uppmanade den att fördjupa det migrationspolitiska samarbetet
              med EU?
            </seg>
            <seg xml:id="i-87c653c34618a852-0">
              Var var Kerstin Lundgrens röst när Cecilia Malmström som EU-kommissionär
              tidigare i år träffade den libyske inrikesministern och lovade
              honom 60 miljoner euro i utbyte mot att EU skulle fördjupa sitt
              flyktingsamarbete med Libyen?
            </seg>
            <seg xml:id="i-a2d2c21f300deb69-0">
              Var var Kerstin Lundgrens kritiska stämma när det svenska bolaget
              Lundin Oil beslutade sig för att låna pengar från två statliga
              libyska banker för att investera i libyska oljekällor?
            </seg>
            <seg xml:id="i-b1fbc55749ee21a6-0">
              Nej, Kerstin Lundgren, den högstämda retoriken som vi hör här
              i dag har inte mycket täckning i verkligheten liksom den politik
              som den borgerliga regeringen de senaste fem åren fört gentemot
              Libyen!
            </seg>
          </u>
          <note type="speaker" xml:id="i-0f1d8cf5f4a8be41-0">
            Anf. 25 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-4161521b2b0018a1-3">
            <seg xml:id="i-7c18dd2e597af1be-0">
              Herr talman! Ja, visst är det spännande att vi helt plötsligt
              förpassat oss till FN:s säkerhetsråd med Hans Linde som dess högste
              uttolkare. På annat sätt kan jag inte, herr talman, bedöma Hans
              Lindes inlägg.
            </seg>
            <seg xml:id="i-eb369f326bf5db42-0">
              Vad jag har försökt säga är att vi handlar på de tydliga säkerhetsrådsmandaten
              samt att avrapportering ska ske tillbaka till säkerhetsrådet,
              till Ban Ki Moon. Den nya resolution som kommer i säkerhetsrådet
              med anledning av den avrapporteringen kommer att döma av. Jag
              är ödmjuk inför den avdömningen och inför den resolution som kommer.
            </seg>
            <seg xml:id="i-403ccb467c70fe86-0">
              Vad jag i hela mitt inlägg, vilket Hans Linde uppenbarligen inte
              hörde, försökte hävda var just att det är fråga om ett folkrättsligt
              stöd. Ingen har uttalat någonting annat utom Hans Linde och måhända
              en och annan till. Men det finns ingen folkrättsavdömning som
              kan säga att detta är att gå utöver mandat.
            </seg>
            <seg xml:id="i-e3c035b4c101691b-0">
              När det gäller detta med att vi skulle ha pläderat för att avsätta
              Gaddafi: Nej, vad jag sade var att när Hans Linde gläds åt att
              människorna i Tripoli får fira frihet eller får fira att Gaddafi
              lämnat borde Hans Linde också tänka på vad det är som har skapat
              förutsättningarna för det, nämligen det libyska folkets resning.
              Förutsättningarna för detta var faktiskt också att man inte slogs
              ut av Gaddafis flyg och marktrupper som ju var vida överlägsna.
            </seg>
          </u>
          <note type="speaker" xml:id="i-1a2e172da9093045-0">
            Anf. 26 HANS LINDE (V) replik:
          </note>
          <u who="hans_linde_857e1f" xml:id="i-79cffbd9b1b1d99f-4">
            <seg xml:id="i-5739aa48ccd7973e-0">
              Herr talman! Jag försöker inte tolka ett FN-mandat. Jag skulle
              kunna läsa innantill hur FN-mandatet ser ut. I dag är det alldeles
              glasklart: Insatsen har ett mandat att skydda civila punkt slut.
              Man har inte ett mandat för att bidra till ett regimskifte.
            </seg>
            <seg xml:id="i-b77a73b38b3cd0b6-0">
              Är då dessa två punkter uppfyllda? Agerar man i dag utifrån dessa
              punkter?
            </seg>
            <seg xml:id="i-c119f2f567a73751-0">
              Svaret är ganska uppenbart om man följer utvecklingen i Libyen:
              Nej, för på vilket sätt skyddar man civilbefolkningen från attacker
              från rebellsidan? Ingen har i dagens debatt här kunnat peka på
              ett enda exempel på när den Natoledda insatsen agerat för att
              skydda civilbefolkningen från attacker från rebellsidan.
            </seg>
            <seg xml:id="i-dc1d4e5ae4edfe20-0">
              Inte heller när det gäller detta med regimskifte har man efterföljt
              FN-mandatet; det är alldeles uppenbart. Vi har fått en lång rad
              rapporter om hur man i den här insatsen oerhört aktivt i slutskedet
              av striderna inne i Tripoli bidrog och tog ställning på rebellernas
              sida. Har Kerstin Lundgren missat den nyhetsrapporteringen?
            </seg>
            <seg xml:id="i-28d2315e1ec67d1c-0">
              En ganska märklig bild målas här upp av de folkliga revolterna
              i Nordafrika. Jag har också förut hört det. Man målar upp en bild
              av att det som sker i Nordafrika sker tack vare omvärldens stöd.
              Nej, det är precis tvärtom! De folkliga revolterna i Nordafrika
              och Mellanöstern under det senaste halvåret sker trots att omvärlden
              i åratal har stött diktaturerna och regimerna i fråga. Här inkluderas
              också Kerstin Lundgrens alliansregering.
            </seg>
            <seg xml:id="i-b8eb4d79dd8863a9-0">
              Jag märker att Kerstin Lundgren inte vill diskutera sin egen
              cv i den borgerliga regeringen när det gäller relationerna till
              Libyen. Man vill inte diskutera det faktum att man i åratal har
              fördjupat samarbetet med Gaddafis regim när det gäller migrationsfrågor,
              ekonomiskt utbyte och handelsrelationer. Man skruvar upp retoriken
              här i dag i talarstolen för att få människor att glömma det man
              egentligen i åratal gjort.
            </seg>
            <seg xml:id="i-5e2f4d3380dc63de-0">
              Kerstin Lundgren, jag kan säga så här: De oljefläckar från de
              libyska oljekällorna som de borgerliga företrädarna i den här
              debatten har på sina kavajer går inte att tvätta bort!
            </seg>
          </u>
          <note type="speaker" xml:id="i-bca2612f35b1e6f8-0">
            Anf. 27 KERSTIN LUNDGREN (C) replik:
          </note>
          <u who="kerstin_lundgren_c334e3" xml:id="i-4161521b2b0018a1-4">
            <seg xml:id="i-8b928dd6d1e3d8ad-0">
              Herr talman! Som sagt: När det gäller Hans Linde som uttolkare
              av folkrätten må det vara hans frihet att försöka sig på det.
              Jag förbehåller mig, herr talman, rätten att konstatera att någon
              sådan auktoritativ uttolkning inte är gjord. FN:s säkerhetsråd
              har ännu inte fått en rapport.
            </seg>
            <seg xml:id="i-03ce8a3e5926e027-0">
              Vi kommer att få en prövning i ICC av detta med brott mot mänskligheten
              från båda sidor också det var jag tydlig om och det är viktigt
              att detta kommer till stånd. Det är på det sättet jag tycker att
              vi måste försöka jobba.
            </seg>
            <seg xml:id="i-e2cdf769a8d92011-0">
              Men, herr talman, det skorrar falskt i mina öron när Hans Linde
              ena stunden talar om sin glädje och om hur han följde människorna
              på torget i Tripoli och andra stunden säger att vi skulle ha stoppat
              att detta hände. Det skulle ju i princip betyda att det är status
              quo som Hans Linde efterfrågar från vår sida. Jag tycker inte,
              herr talman, att det låter så himla ärofyllt. Måhända har också
              Hans Linde en liten droppe olja på sin kavaj.
            </seg>
          </u>
          <note type="speaker" xml:id="i-46471a91bc1a3bec-0">
            Anf. 28 DÉSIRÉE PETHRUS (KD):
          </note>
          <u who="desiree_pethrus_7187d8" xml:id="i-30bbdcddccab228b-0">
            <seg xml:id="i-2ef7295aa1296334-0">
              Herr talman! En kommentar till Miljöpartiets representant här:
              Miljöpartiet säger att man vill ha fred och att insatsen går mot
              sitt slut.
            </seg>
            <seg xml:id="i-ee27acf0ba000632-0">
              Miljöpartiet var med vid starten beträffande beslut om insatserna
              i Libyen under våren. Det är synd att man bara ville vara med
              vid starten och inte vill vara med och gå i mål med stöd till
              civilbefolkningen i Libyen detta för att fullt ut få en demokrati.
            </seg>
            <seg xml:id="i-922f385bd268115b-0">
              Miljöpartiet slår in öppna dörrar också när man talar om behovet
              av stöd till en återuppbyggnad av Libyen och om humanitära insatser.
              Det är väl alldeles självklart att vi ska stödja det, och det
              gör vi redan. Men samtidigt behövs det internationella stödet
              för att ha ett säkerhetsläge som möjliggör just detta. Där behövs
              den svenska insatsen, och jag tycker att det är oerhört bra om
              det är demokratiska länder som är involverade i att stödja Libyens
              uppbyggnad i stället för att man behöver vända sig till länder
              som inte står upp för mänskliga rättigheter.
            </seg>
            <seg xml:id="i-e87f32f67a0540c3-0">
              I dag ska vi debattera och ta ställning till en förlängning av
              den svenska insatsen. Det handlar om en månads ytterligare insats.
              Vi vet alla vilken situation som rådde när vi under våren tog
              beslut om den första insatsen. Den arabiska våren spred sig från
              Tunisien och Egypten vidare till Libyen. I Libyen hade människor
              gått ut på gator och torg, precis som i de andra länderna, och
              krävt sina basala mänskliga rättigheter men mötts av våld och
              dödande. Vi kommer ihåg hur folket i Benghazi stod inför hotet
              om en massaker.
            </seg>
            <seg xml:id="i-3cfce3a2d685db2a-0">
              Vi kunde inte stå vid sidan om och titta på. FN kunde inte heller
              återigen vara med om det som hänt i andra länder, där civilbefolkningen
              lämnats åt sitt öde med galna ledare med vapen i hand, beredda
              att slakta sina egna.
            </seg>
            <seg xml:id="i-a39c8e4ef80435cb-0">
              Den insats vi i dag ska fatta beslut om är alltså en förlängning
              av det vi redan påbörjat under våren. Det är en insats som har
              sin grund i FN-resolutionerna 1970 och 1973. Resolution 1973 antogs
              den 17 mars i säkerhetsrådet, med 15 länder som röstade för och
              5 som lade ned sina röster. Ingen lade in sitt veto, vilket var
              fantastiskt för att verkligen kunna göra en insats.
            </seg>
            <seg xml:id="i-44af22c0df5829b4-0">
              Därmed fanns ett beslut från FN om att skydda civilbefolkningen
              med alla tillgängliga medel. I resolutionen välkomnade man också
              FN:s medlemsstater att delta i insatsen efter förmåga, och man
              välkomnade upprättandet av en flygförbudszon över Libyen. FN:s
              beslut innebar att Gaddafis angrepp på civilbefolkningen kunde
              anses som brott mot mänskligheten, och man ansåg att situationen
              i Libyen utgjorde ett hot mot internationell fred och säkerhet.
            </seg>
            <seg xml:id="i-e32e5c1a25e2fcdd-0">
              För första gången togs ett beslut som innebar att vi fick använda
              principen om rätten att skydda. Det handlar om rätten att skydda
              civilbefolkningen mot sina egna ledare, att man faktiskt kan lägga
              sig i ett lands inre angelägenheter om ledningen hotar och dödar
              sin egen befolkning på det sätt som pågick i Libyen. Nu är Gaddafi
              efterlyst av den internationella brottmålsdomstolen, och han bör
              ställas till svars för sina gärningar.
            </seg>
            <seg xml:id="i-8b6c5664baadb704-0">
              Sveriges grund för att delta i Libyeninsatsen har alltså sin
              rättsliga grund i FN-resolutionen. När Nato den 27 mars tog över
              operationen fick vi förfrågan om att delta och blev efter riksdagsbeslut
              en del i operationen. Den svenska styrkan får med beslut i dag
              fortsatt kapacitet med fem flygplan och maximalt 250 personer
              till insatsen. Beslutet gäller bara för en månad, då vi hoppas
              på en snar lösning på säkerhetsläget i landet.
            </seg>
            <seg xml:id="i-2cdbb46f158f5a61-0">
              Den svenska insatsen har mottagits väl och betytt mycket för
              resultatet. I dag ser vi, trots att situationen inte på något
              sätt är lugn och stabil i Libyen, att vi har kommit en bra bit
              på väg mot en ny demokratisk stat i Libyen. Vi hoppas att Sveriges
              insatser har gjort skillnad för en hel befolkning.
            </seg>
            <seg xml:id="i-a9be4ad52c673e5c-0">
              Svenska folket stöder också insatsen. En internationell undersökning
              som nyligen presenterades i medierna visar att svenska folket
              är mer positiva till militära insatser i Libyen än andra länders
              befolkning. Det är viktigt att vi har svenska folkets stöd för
              denna insats.
            </seg>
            <seg xml:id="i-a0832e1d4d28b7c6-0">
              Miljöpartiet, Vänsterpartiet och Sverigedemokraterna motsätter
              sig en svensk insats. De har lite olika bevekelsegrunder, men
              när man menar att vi ska satsa på humanitära insatser i stället
              för det vi nu gör, med flygövervakning och information, menar
              jag att man inte kan ställa det ena mot det andra. Båda insatserna
              behövs. Sverige har också redan bidragit med stora humanitära
              insatser i Libyen, inte bara direkt med över 200 miljoner kronor
              utan också via FN-organisationer och Röda Korset för att ge skydd,
              livsmedel, vatten och sanitet samt sjukvård och humanitär evakuering.
            </seg>
            <seg xml:id="i-2d13e99937242e6e-0">
              Att då som Vänsterpartiet ta upp de 21 miljoner som den svenska
              insatsen kostar faller platt till marken. Vi har nämligen resurser
              även till humanitära insatser. Vänsterpartiet betonar också sin
              solidaritet med det libyska folket, säger man. Men om det libyska
              folket nu säger att de behöver vårt fortsatta stöd och skydd,
              varför ska vi neka civilbefolkningen det? Ska vi stå vid sidan
              om allt det andra som också behöver göras?
            </seg>
            <seg xml:id="i-dc121c1aaa3c875c-0">
              Jag tycker att det är viktigt precis som det står i betänkandet:
              Natos bedömning är att insatsen bör fortsätta till dess att Gaddafiregimens
              kvarvarande styrkor inte längre kan utgöra ett hot mot civila,
              NTC har kontroll över landet och inte längre ser ett behov av
              Natos insats, att humanitär hjälp kan nå behövande utan hinder,
              och att det finns brett regionalt och internationellt stöd för
              att avsluta insatsen.
            </seg>
            <seg xml:id="i-f0e5c4054afd4ece-0">
              Detta är det viktiga. Vi har flera olika punkter vi behöver få
              klart innan vi kan lämna denna insats. Vi måste gå i mål med att
              vara med och bidra till att civila skyddas och att Gaddafis olika
              grupperingar inte kan gå till angrepp.
            </seg>
            <seg xml:id="i-51241ee113dc48bd-0">
              Vad kommer nu att hända i Libyen, och vad behöver hända? Övergångsrådet
              National Transitional Council, NTC har nu kontroll över nästan
              hela landet. Det är inte hela landet, men man har huvudstaden
              Tripoli. Säkerhetsläget är alltså skört än så länge, och därför
              behöver vi fortsätta att ge stöd tills läget stabiliseras. På
              det internationella toppmötet i Paris den 1 september konstaterade
              NTC att man hade fortsatt behov av militärt stöd. Varför ska vi
              inte lyssna på det behov man från Libyen uppger att man har?
            </seg>
            <seg xml:id="i-0505cf99f04788a7-0">
              Det råder en stor internationell enighet om att FN ska vara ledande
              i postkonfliktplaneringen och dess genomförande. Den 16 september,
              alltså i förra veckan, antog FN:s säkerhetsråd en resolution som
              går ut på att upprätta en civil FN-mission till stöd för Libyen.
              Missionen ska fortsätta planeringsprocessen och dialogen med NTC
              och det civila samhället kring stödet för det nya Libyen. Det
              finns alltså en planering och en tanke om hur vi nu ska jobba
              för en övergångslösning.
            </seg>
            <seg xml:id="i-20fadab8e9f0f2af-0">
              Man ska arbeta för att upprätthålla allmän säkerhet och ordning.
              Där är det viktigt att båda parter kommer att ställas till svars
              för eventuella övergrepp som har begåtts mot den humanitära rätten.
              Man ska genomföra en politisk dialog och främja nationell försoning.
              FN vill också förbereda konstitutionella reformer och val, stärka
              offentliga och rättsvårdande myndigheter, värna mänskliga rättigheter,
              vidta åtgärder för ekonomisk återhämtning och samordna det internationella
              stödet till det nya Libyen. Libyen kommer att behöva ett långsiktigt
              stöd för en demokratisk utveckling och statsbyggande på sikt.
            </seg>
            <seg xml:id="i-2f9d175929ed99b0-0">
              Vi kristdemokrater stöder regeringens förslag och tror att vi
              med en svensk insats i Libyen kan bidra till fred och utveckling
              och till att fler människor får rätt att tillämpa sina självklara
              mänskliga fri- och rättigheter. Vi vill vara med och bidra till
              uppbyggnad av demokratiska institutioner och fortsätta att ge
              FN stöd i att utveckla Libyen till gagn för den libyska befolkningen.
            </seg>
          </u>
          <note xml:id="i-8f1c98579a382ec2-0">
            Med detta, herr talman, yrkar jag bifall till förslaget i betänkandet
            och avslag på motionerna.
          </note>
          <note type="speaker" xml:id="i-9543ed3f224d7032-0">
            Anf. 29 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-7">
            <seg xml:id="i-e972456febbf4385-0">
              Herr talman! Désirée Pethrus gav en passning till Miljöpartiet.
              Hon frågade varför vi ville vara med i starten men inte gå i mål.
            </seg>
            <seg xml:id="i-180e837a7b274c13-0">
              Det är ju så att de förutsättningar vi har i dag har förändrats
              sedan starten, och vi gör en egen bedömning för varje enskilt
              fall vi ska ta beslut i när det gäller denna fråga. I denna bedömning
              ser vi inte bara till att förutsättningarna har förändrats på
              marken i Libyen utan också till de överenskommelser vi har gjort
              med regeringen. Har regeringen levererat det som faktiskt beslutades
              eller utlovades?
            </seg>
            <seg xml:id="i-5256aef5d004c19f-0">
              I detta fall är det två saker som har hänt: Förutsättningarna
              har förändrats, och det vi efterfrågade i den tidigare överenskommelsen
              har inte uppfyllts. Då måste man naturligtvis ställa sig frågan:
              Ska vi fortsätta att vara med och komma överens om någonting när
              det vi har fått med i överenskommelsen sedan inte sker?
            </seg>
            <seg xml:id="i-ef34ff17d78f7552-0">
              Vi ville till exempel att våra plan också skulle få möjlighet
              att spana över havet för att hjälpa människor i sjönöd. Det är
              flyktingar som många gånger tvingades ut av Gaddafis styrkor i
              dessa båtar personer han helt enkelt inte ville ha kvar.
            </seg>
            <seg xml:id="i-fb359e855c1d0d7d-0">
              Vi tycker att det också är civila som ska skyddas, och det tyckte
              ni också. Det var ju ingen av er som sade emot när vi diskuterade
              den frågan, men sedan har det inte hänt, därför att Försvarsmakten
              fungerar på ett annat sätt. Självklart måste vi ta ställning i
              varje enskilt fall.
            </seg>
            <seg xml:id="i-44f10ca63ea36c9a-0">
              Detta var egentligen en fråga som Désirée Pethrus ställde till
              mig, så är det fler frågor får hon gärna ställa dem också.
            </seg>
          </u>
          <note type="speaker" xml:id="i-61b136866615b6a8-0">
            Anf. 30 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-30bbdcddccab228b-1">
            <seg xml:id="i-d405f56258719297-0">
              Herr talman! När det gäller att skydda civila tycker jag att
              om det är så att övergångsregeringen, NTC, säger att man vill
              ha det stödet, då tycker jag att vi ska lyssna på det. Nu har
              jag inte hört att det är det man har begärt för tillfället, men
              Bodil Ceballos är också lite hit och dit. I den ena stunden är
              det hemskt att vi har övervakningsutrustning, och i nästa stund
              ska vi använda övervakningsutrustningen.
            </seg>
            <seg xml:id="i-2846c9b72a0aeb68-0">
              Övervakningsutrustning kan ju användas till något positivt eller
              hur och då kan man inte bara den ena stunden säga att övervakningsutrustning
              till Libyen är dåligt, men nu är det helt plötsligt bra. Vi måste
              alltså bestämma oss för när vi ska använda övervakningsutrustningen
              och det man kan bidra med med flygplanen.
            </seg>
            <seg xml:id="i-cde228704a65b437-0">
              Jag tycker att man ska göra det. Om NTC begär det tycker jag
              att vi ska ställa upp med de resurserna. Jag har dock inte hört
              någon sådan förfrågan.
            </seg>
            <seg xml:id="i-773538fcd060a1fc-0">
              Jag tycker att det är väldigt märkligt att Miljöpartiet ändå
              inte vill lyssna på det övergångsrådet nu begär, om man nu vill
              att vi ska fortsätta med en insats för att läget ska stabiliseras.
              Vi vet att det finns Gaddafitrupper kvar. Vi vet att säkerhetsläget
              fortfarande är väldigt osäkert. Vi vet att Gaddafi säkert kan
              ställa till med väldigt mycket otäcka saker om vi skulle dra oss
              tillbaka.
            </seg>
            <seg xml:id="i-02c69f69c4955133-0">
              Varför vill inte Bodil Ceballos lyssna till NTC och gå med på
              dess begäran om en fortsatt militär insats?
            </seg>
          </u>
          <note type="speaker" xml:id="i-41ae594e6cd0b0b4-0">
            Anf. 31 BODIL CEBALLOS (MP) replik:
          </note>
          <u who="bodil_ceballos_02855b" xml:id="i-6a0e40f288198009-8">
            <seg xml:id="i-2dc0fbc57ad2ea5c-0">
              Herr talman! Övervakningsutrustning kan användas på väldigt många
              olika sätt. Om övervakningsutrustningen används för att skydda
              människor är det en sak; när den används för att stoppa människor
              och kanske utsätta dem för en ännu större fara därefter är det
              någonting helt annat. Det är väldigt stor skillnad mellan övervakningsutrustning
              i svenska JAS-plan och övervakningsutrustning i Gaddafis händer.
            </seg>
            <seg xml:id="i-7773d1ad32e17183-0">
              Vi lyssnar gärna på NTC och övergångsrådet självklart gör vi
              det. Men det vi säger är att det är en annan situation på marken
              nu. Det behöver inte vara så många länder kvar. Det är inte så
              att NTC har begärt att just Sverige ska vara det land som är kvar,
              utan NTC vill att Nato ska vara kvar oberoende av vem det är som
              är kvar.
            </seg>
            <seg xml:id="i-5bbdcd2b39ca416e-0">
              I går hade vi Försvarsmakten på besök, och de säger att i 50
              procent av de insatser som har lett till resultat har spaningen
              utförts av de svenska planen, så Sveriges insats har naturligtvis
              gjort skillnad. Men om det nu är en mycket förändrad situation
              där Gaddafi inte alls har så stor makt längre och det är väldigt
              få områden där det fortfarande pågår strider kan det knappast
              vara så att vi behöver ha så många plan kvar. Övriga 50 procent
              har ju gjorts av någon annan.
            </seg>
          </u>
          <note type="speaker" xml:id="i-e2f416d799495dc8-0">
            Anf. 32 DÉSIRÉE PETHRUS (KD) replik:
          </note>
          <u who="desiree_pethrus_7187d8" xml:id="i-30bbdcddccab228b-2">
            <seg xml:id="i-1dcb910140383184-0">
              Herr talman! Jag blir inte riktigt klok på hur Miljöpartiet egentligen
              ser på situationen. Ni säger att visst ska vi lyssna på NTC och
              vad de vill ha, men varför ska Sverige delta? Man måste ju först
              bestämma sig för om man tycker att det är okej att lyssna på NTC
              och om vi ska göra en insats.
            </seg>
            <seg xml:id="i-2d02eef083996fb1-0">
              Min och Kristdemokraternas syn är att det är bra att Sverige
              finns med. Sverige är en demokrati. Vi tror på mänskliga rättigheter,
              och det är viktigt att vi finns med för att också kunna påverka
              framtiden i Libyen. Det ger oss en kredibilitet och en möjlighet
              till större inflytande i Libyens framtid. Det är någonting som
              ni har efterfrågat i tidigare replikinlägg: Varför har vi inte
              varit med och försökt agera internt i Libyen?
            </seg>
            <seg xml:id="i-d4be32f34301a0b9-0">
              Vi vet att ingen kan gå in och göra ett militärt angrepp på Libyen
              som det var tidigare. Däremot kan vi nu försöka göra saker i de
              mänskliga rättigheternas och demokratins namn och när det gäller
              uppbyggnad av Libyen. Jag tror att det är viktigt att vi finns
              med hela vägen i det stödarbete och uppbyggnadsarbete som nu förestår.
            </seg>
            <seg xml:id="i-ce614afc1d4776f9-0">
              Min förhoppning är att den svenska insatsen och våra militära
              insatser har gjort skillnad, precis som Bodil Ceballos själv sade.
              Vi har gjort skillnad, och vi vill vara med och fortsätta göra
              skillnad även framöver, så jag tycker att Bodil Ceballos är svaret
              skyldig när det gäller civilbefolkningen i Libyen som fortsatt
              vill ha ett militärt stöd för att skapa trygghet och stabilitet.
              För att kunna göra alla de här humanitära insatserna krävs också
              att det finns säkerhet och trygghet på marken, och där vill vi
              bidra med den här militära insatsen.
            </seg>
          </u>
          <note type="speaker" xml:id="i-577fe70baff005a2-0">
            Anf. 33 BJÖRN SÖDER (SD):
          </note>
          <u who="bjorn_soder_0c1a4c" next="cont" xml:id="i-0d56b73580451f86-0">
            <seg xml:id="i-d750c39e73abf6af-0">
              Herr talman! Jag vill börja med att yrka bifall till Sverigedemokraternas
              reservation.
            </seg>
            <seg xml:id="i-cabca97a470b1d49-0">
              I samband med att riksdagen i juni beslutade att förlänga Libyeninsatsen
              i 90 dagar ställde jag frågan: Är denna insats början till något
              som kommer att dra ut på tiden genom ytterligare förlängningar
              framgent?
            </seg>
            <seg xml:id="i-815a5f3bbce97a97-0">
              Jag kan i dag konstatera att svaret på denna fråga var ja eftersom
              regeringen tillsammans med Socialdemokraterna nu vill fortsätta
              det svenska deltagandet i kriget genom att ytterligare förlänga
              insatsen med 30 dagar.
            </seg>
            <seg xml:id="i-062e9ee0831c97b0-0">
              Sverigedemokraternas ursprungliga ställningstagande har inte
              förändrats. I juni påpekade jag att vi är kritiska till det svenska
              deltagandet i insatsen av flera skäl. Vi är visserligen inte principiellt
              avvisande till att delta i militära operationer utomlands, men
              detta betyder inte att det är självklart att Sverige måste delta
              i alla typer av internationella krigsoperationer.
            </seg>
            <seg xml:id="i-aea4450e2e62b708-0">
              Vår inställning bygger på att ett svenskt deltagande förutsätter
              ett tydligt uttalat syfte med operationen, över hur lång tid den
              kan förväntas pågå och hur omfattande den ska vara. Så är inte
              fallet med denna operation, vilket vi åter här och nu kan konstatera.
            </seg>
            <seg xml:id="i-1982c29ad9d4b127-0">
              I juni anslog man 115 miljoner kronor till att förlänga insatsen.
              Nu anslår man ytterligare 21 miljoner kronor. Kostnaden bedömer
              regeringen ska kunna tas inom ramen för anslagsområdet. Den totala
              kostnaden för Libyeninsatsen bedömer man till 336 miljoner kronor.
              Som jag påpekade i juni tas pengarna från andra delar av försvaret,
              vilket redan nu går på knä och knappast kan uppfylla kravet om
              att försvara vårt eget territorium.
            </seg>
            <seg xml:id="i-a7a8afadca0ece0c-0">
              Herr talman! När de tidigare betänkandena skulle behandlas varnade
              Sverigedemokraterna för att det fanns risk för att flera av de
              andra länder som deltar i operationen successivt skulle vidta
              alltmer långtgående åtgärder i kriget. Vi har de senaste månaderna
              fått se konkreta bevis på just detta. Natotrupper har under lång
              tid varit på marken för att leda rebellerna. Man har haft specialförband
              inne i Libyen för att söka efter Gaddafi, och trots FN:s vapenembargo
              har man försett rebellerna med vapen.
            </seg>
            <seg xml:id="i-16d432054e39f13d-0">
              Herr talman! Vi har tidigare varnat för den osäkerhet som finns
              angående vilka vi verkligen stöder i denna konflikt och utfallet
              av densamma. Robert Egnell, lektor vid Försvarshögskolan, skriver
              i en debattartikel i Svenska Dagbladet den 24 augusti att i princip
              varje steg i det pågående inbördeskriget har missförståtts, och
              profetior med ytterst dålig träffsäkerhet har förkunnats i alla
              riktningar. Han skriver: Det är alldeles uppenbart att den västerländska
              expertkåren inte besitter i närheten av den kunskap som krävs
              för att förstå libysk politik. Detta innebär att vi även i detta
              ögonblick bör granska utvecklingen med stor ödmjukhet. Vad vet
              vi egentligen om det nationella övergångsrådets ledning och intressen?
            </seg>
            <seg xml:id="i-16948a1a8f30b9b1-0">
              Vi betvivlar inte att det finns goda intentioner hos en del av
              dem som deltar i upproret, men olyckligtvis finns det en hel del
              som talar för att rebellsidan inte kommer att bli basen för en
              friare och mer demokratisk utveckling i Libyen. Libyen är ett
              klansamhälle, och vad rebellerna verkligen vill se för utveckling
              annat än att få bort Gaddafi är det ingen som vet. Dessutom har
              en del av rebellerna tydliga al-Qaida-kopplingar.
            </seg>
            <seg xml:id="i-4c000a9072d0642a-0">
              Vi har också fått se konkreta bevis på hur rebellsidan begått
              övergrepp på civila. Man har förstört egendom, bränt ned hus och
              plundrat sjukhus, hem och butiker samt misshandlat personer anklagade
              för att ha stött regeringsstyrkorna. Man har även utbildat och
              använt barnsoldater i kriget. Observationer av detta slag har
              gjorts under hela den tid konflikten har pågått, vilket vi tidigare
              har påpekat. Det handlar inte om att förringa Gaddafis våld mot
              de egna, utan det handlar också, precis som tidigare har sagts
              här i talarstolen, om att lyfta fram det våld som rebellsidan
              stått för men som ofta tystas ned.
            </seg>
            <seg xml:id="i-e28420ff68fac881-0">
              Egnell varnar också i sin debattartikel för att situationen i
              Libyen kan utvecklas till ett eskalerande kaos och stambaserat
              inbördeskrig.
            </seg>
            <seg xml:id="i-6a40085e78dfa605-0">
              Det vilar således ett tungt ansvar på den Natoledda koalitionen
              och de som förespråkar deltagandet i kriget i Libyen. Riskerna
              att världen får se ett nytt Irak eller Afghanistan är överhängande,
              och då har Sverige aktivt bidragit till detta.
            </seg>
            <seg xml:id="i-77dc6f2f4f627634-0">
              Herr talman! Vår inställning är fortfarande att Sverige under
              rådande omständigheter inte bör delta i de militära operationerna
              i Libyen och att resurser i stället bör läggas på det som vi är
              bra på, humanitära insatser på plats för att hjälpa dem som flytt
              Libyen sedan oroligheterna inleddes.
            </seg>
          </u>
          <note xml:id="i-77b5ca9ddac188b1-0">
            I detta anförande instämde Mikael Jansson och Julia Kronlid (båda
            SD).
          </note>
          <note xml:id="i-4ac2b03ace5473cc-0">
            Överläggningen var härmed avslutad.
          </note>
          <note xml:id="i-07c28c4b84c107a3-0">
            Ajournering
          </note>
          <note xml:id="i-2807d2996f5c5368-0">
            Kammaren beslutade kl. 11.01 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="bjorn_soder_0c1a4c" prev="cont" xml:id="i-832897adca73d8d6-0">
            <seg xml:id="i-691a8f43a1ea838e-0">
              Återupptagna förhandlingar
            </seg>
          </u>
          <note xml:id="i-d35b656fb3e2a904-0">
            Förhandlingarna återupptogs kl. 16.00.
          </note>
          <note xml:id="i-d7e3d49f22d0f565-0">
            8 § Beslut om ärenden som slutdebatterats vid dagens sammanträde
          </note>
          <note xml:id="i-f3a23fa5843df3ff-0">
            9 § Bordläggning
          </note>
          <note xml:id="i-32cc973dc6be48f3-0">
            Anmäldes och bordlades
          </note>
          <note xml:id="i-eaa0c3fb2e9f11e3-0">
            10 § Beslut om förlängd motionstid
          </note>
          <note xml:id="i-a4937be64b6b03ce-0">
            Kammaren biföll talmannens förslag att motionstiden för propositionerna
            2010/11:165 och 166 som denna dag hänvisats till skatteutskottet
            skulle förlängas till onsdagen den 12 oktober .
          </note>
          <note xml:id="i-ec1fb2de17f649ee-0">
            11 § Kammaren åtskildes kl. 16.04.
          </note>
          <note xml:id="i-af7afcf42397526b-0">
            Förhandlingarna leddes
          </note>
          <note xml:id="i-2ed75e2be0c95e0d-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
