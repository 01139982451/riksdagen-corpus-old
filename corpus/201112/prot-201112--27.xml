<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--27</head>
          <docDate when="2011-11-08">2011-11-08</docDate>
        </div>
      </front>
      <body>
        <div>
          <note xml:id="i-6cfeca9aae2bff8b-0">
            ﻿
          </note>
          <note xml:id="i-8c2bfcfdc47caef6-0">
            Riksdagens protokoll
          </note>
          <note xml:id="i-16ce9298a8985fb8-0">
            2011/12:27
          </note>
          <note xml:id="i-76fdb41685e6039c-0" type="date">
            Tisdagen den 8 november
          </note>
          <note xml:id="i-7f6e128f261ef5e7-0">
            Kl. 13:00 - 16:08
          </note>
          <note xml:id="i-06325a6a41761040-0">
            1 § Ledighet
          </note>
          <note xml:id="i-5aff150fdec2fb7d-0">
            Andre vice talmannen meddelade att Fredrik Lundh Sammeli (S)
            ansökt om ledighet under tiden den 23 november 20111 maj 2012.
          </note>
          <note xml:id="i-6ff461d76aa9e501-0">
            Kammaren biföll denna ansökan.
          </note>
          <note xml:id="i-21fc1890b411147f-0">
            Andre vice talmannen anmälde att Tomas Nilsson (S) skulle tjänstgöra
            som ersättare för Fredrik Lundh Sammeli.
          </note>
          <note xml:id="i-0ba1423e187b8b3e-0">
            2 § Anmälan om kompletteringsval till socialförsäkringsutskottet
          </note>
          <note xml:id="i-8d5cd44e9da4568b-0">
            Andre vice talmannen meddelade att Socialdemokraternas riksdagsgrupp
            anmält Tomas Nilsson som suppleant i socialförsäkringsutskottet
            under Fredrik Lundh Sammelis ledighet.
          </note>
          <note xml:id="i-5dd398fc3f959ef3-0">
            Andre vice talmannen förklarade vald under tiden den 23 november
            20111 maj 2012 till
          </note>
          <note xml:id="i-e907aaf6339cd7ff-0">
            suppleant i socialförsäkringsutskottet
          </note>
          <note xml:id="i-2cd419cdc04c95dd-0">
            3 § Meddelande om val
          </note>
          <note xml:id="i-4b91e4e7b5df8fa7-0">
            Andre vice talmannen meddelade att val av ställföreträdande justitieombudsman
            skulle äga rum onsdagen den 9 november .
          </note>
          <note xml:id="i-0a847287039acac6-0">
            4 § Meddelande om frågestund
          </note>
          <note xml:id="i-3ae3be14a9a74bdd-0">
            Andre vice talmannen meddelade att vid frågestunden torsdagen
            den 10 november kl. 14.00 skulle följande statsråd närvara:
          </note>
          <note xml:id="i-7bf734cc5501f986-0">
            Statsrådet Maria Larsson (KD), statsrådet Catharina Elmsäter-Svärd
            (M), miljöminister Lena Ek (C), statsrådet Erik Ullenhag (FP)
            och statsrådet Anna-Karin Hatt (C).
          </note>
          <note xml:id="i-18ff6b092466190c-0">
            5 § Anmälan om inkomna protokollsutdrag från utskott
          </note>
          <note xml:id="i-e6a434328b3c2019-0">
            Andre vice talmannen anmälde att utdrag ur följande protokoll
            i ärenden om subsidiaritetsprövning av EU-förslag inkommit:
          </note>
          <note xml:id="i-c26435403c9b59cc-0">
            6 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-b026d2b822b08458-0">
            Andre vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-963cbaadd96b660f-0">
            KOM(2011)596
          </note>
          <note xml:id="i-aaf83915ceb2cb5f-0">
            KOM(2011)559, KOM(2011)560 och KOM(2011)561
          </note>
          <note xml:id="i-fc0561dc16adfdce-0">
            KOM(2011)594
          </note>
          <note xml:id="i-477cdaf15c2e1370-0">
            KOM(2011)518
          </note>
          <note xml:id="i-b997583f85cdf45d-0">
            7 § Hänvisning av ärenden till utskott
          </note>
          <note xml:id="i-145e20d8983dbae1-0">
            Föredrogs och hänvisades
          </note>
          <note xml:id="i-0bf7ebd5eede3f13-0">
            den 2 januari 2012
          </note>
          <note xml:id="i-6efc82026a752d52-0">
            den 26 december
          </note>
          <note xml:id="i-44402c60b40a16b6-0">
            8 § Förnyad bordläggning
          </note>
          <note xml:id="i-401ab9ece320c7f6-0">
            Föredrogs och bordlades åter
          </note>
          <note xml:id="i-6d58e0ce8028a4f6-0">
            9 § Svar på interpellation 2011/12:32 om jäv för statsråd
          </note>
          <note type="speaker" xml:id="i-fca4af56c43a8b8f-0">
            Anf. 1 Justitieminister BEATRICE ASK (M):
          </note>
          <u who="unknown" next="cont" xml:id="i-db658f44c88f4000-0">
            <seg xml:id="i-96f0ebbb140bc50c-0">
              Herr talman! Hans Linde har frågat statsministern om han kan
              se att det föreligger några etiska eller politiska problem eller
              trovärdighetsproblem för regeringen på grund av att utrikesminister
              Bildt tidigare har varit styrelseledamot i Lundin Petroleum, och
              om han avser att ta något initiativ i sammanhanget.
            </seg>
            <seg xml:id="i-f61849c8be2381b8-0">
              Hans Linde har också frågat statsministern om han avser att ta
              något initiativ i riktning mot att införa nya karensregler för
              övergång från näringslivet till statsrådsuppdrag eller vice versa.
            </seg>
            <seg xml:id="i-ebdf998e86c6f280-0">
              Hans Linde har avslutningsvis frågat statsministern om han anser
              att nuvarande jävsregler för statsråd är till fyllest eller om
              han avser att ta något initiativ för att ändra dem.
            </seg>
            <seg xml:id="i-e92cc87bb6a20d4d-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-a40607c46eb46b8b-0">
              Inledningsvis vill jag framhålla att regeringen anser att det
              regelverk som finns i fråga om jäv och andra intressekonflikter
              för statsråd fyller sitt syfte väl och därför är fullt tillräckligt.
              Regeringsformens bestämmelser om detta finns i 6 kap. 2 § andra
              stycket och innebär dels att ett statsråd inte får inneha någon
              anställning, dels att han eller hon inte heller får inneha något
              uppdrag eller utöva någon verksamhet som kan rubba förtroendet
              för honom eller henne.
            </seg>
          </u>
          <note xml:id="i-b523e4b0d515b231-0">
            Bestämmelserna har haft samma innebörd sedan tillkomsten av 1974
            års regeringsform. De övervägdes senast av Grundlagsutredningen,
            som inte fann anledning att föreslå någon ändring i sak, vilket
            framgår av deras betänkande SOU 2008:125, del 2, s. 771.
          </note>
          <u who="unknown" prev="cont" xml:id="i-263a2a22f50101bc-0">
            <seg xml:id="i-3c6646d9b44ad187-0">
              Det viktiga och från demokratiska utgångspunkter självklara syftet
              med bestämmelserna är att regeringens ledamöter ska ha allmänhetens
              förtroende och allmänna aktning. Statsrådens integritet ska inte
              kunna ifrågasättas. Allmänheten måste alltså kunna ha ett fullständigt
              förtroende för statsrådens objektivitet, det vill säga för att
              statsråden i sin tjänsteutövning beaktar allas likhet inför lagen
              samt iakttar saklighet och opartiskhet.
            </seg>
            <seg xml:id="i-a410b4301fb8692c-0">
              Det är av största betydelse att inte bara undvika att det sker
              avsteg från objektiviteten. Lika viktigt är det att undvika situationer
              som kan skapa misstankar om att ett statsråd inte är objektivt.
              Om det i ett visst fall finns en tvekan om huruvida ett statsråd
              är jävigt eller inte, bör han eller hon därför som grundläggande
              princip avstå från att delta i behandlingen av ärendet.
            </seg>
            <seg xml:id="i-2435dfd32e4bd432-0">
              Som Hans Linde har pekat på i sin interpellation tillämpas de
              allmänna bestämmelserna om jäv i 11 § förvaltningslagen (1986:223)
              som utgångspunkt för bedömningen i ett sådant fall, även om förvaltningslagen
              inte är formellt tillämplig på just regeringsärenden. Så fungerar
              det för närvarande, och så bör det vara också i fortsättningen.
            </seg>
            <seg xml:id="i-e637345d670158f7-0">
              Mot denna bakgrund är mitt svar på Hans Lindes första fråga ett
              klart nej. Jag ser inte att det föreligger några etiska eller
              politiska problem eller trovärdighetsproblem för regeringen på
              grund av att utrikesminister Bildt tidigare varit styrelseledamot
              i Lundin Petroleum. Jag avser följaktligen inte heller att ta
              något initiativ i sammanhanget.
            </seg>
            <seg xml:id="i-ae69ed1e9b0479c7-0">
              Frågan om behovet av att införa det som Hans Linde benämner som
              nya karensregler för övergång från näringslivet till statsrådsuppdrag
              eller vice versa har berörts av konstitutionsutskottet i samband
              med 2002/03 års granskning av statsrådens tjänsteutövning och
              regeringsärendenas handläggning. Utskottet ansåg i princip att
              det i både offentlig och privat verksamhet är av godo med erfarenhet
              från samhällets skilda sektorer.
            </seg>
            <seg xml:id="i-50dfd5aa2ac1efa3-0">
              Utskottet pekade dock på att det kan uppstå förtroendeskadliga
              situationer, till exempel när ett statsråd lämnar sitt uppdrag
              för att omedelbart gå över till privat verksamhet. Det kunde därför
              enligt utskottets mening finnas anledning för regeringen att pröva
              till exempel en möjlighet till en tidskarantän. Sådana karensregler
              skulle i så fall motiveras av samma syfte som nuvarande jävsbestämmelser,
              det vill säga för att garantera efterlevnaden av regeringsformens
              objektivitetsprincip. Karensreglerna skulle alltså inte ha något
              självständigt syfte utan i stället närmast fungera som en komplettering
              av jävsbestämmelserna.
            </seg>
            <seg xml:id="i-f8fee9f5330c3ac5-0">
              Jag har redan förklarat att jag anser att den nuvarande ordningen
              fungerar bra. Av samma skäl anser jag att det inte finns anledning
              att överväga några initiativ i fråga om nya karensregler. Mitt
              svar på Hans Lindes andra fråga är därför också nej.
            </seg>
            <seg xml:id="i-515a84aa753e5771-0">
              Någon anledning att överväga förändringar av de grundläggande
              bestämmelserna om jäv och andra intressekonflikter för statsråd
              finns alltså inte. Svaret på Hans Lindes sista fråga blir därför:
              Ja, jag anser att nuvarande jävsregler för statsråd är till fyllest.
            </seg>
          </u>
          <note type="speaker" xml:id="i-9976d9000ea7dcbe-0">
            Anf. 2 HANS LINDE (V):
          </note>
          <u who="hans_linde_857e1f" xml:id="i-49fabc3a815cab61-0">
            <seg xml:id="i-4a334485e472aacb-0">
              Herr talman! Jag får inleda med att tacka justitieministern för
              svaret.
            </seg>
            <seg xml:id="i-826c88c8283f0f8b-0">
              Min interpellation var ställd till statsministern, men jag noterar
              med viss förvåning att det uppenbarligen är justitieministern
              och inte regeringschefen som är ansvarig för frågor om Carl Bildts
              lämplighet som utrikesminister. Det är nämligen det som är kärnan
              i min interpellation: Är det rimligt att Sverige i dag har en
              utrikesminister som gång på gång, i fråga efter fråga, får sitt
              agerande ifrågasatt utifrån sina starka kopplingar till ett svenskt
              internationellt oljebolag?
            </seg>
            <seg xml:id="i-69e44da9dd831a78-0">
              Herr talman! Bakgrunden till denna debatt är självklart fallet
              med de två svenska journalisterna, Johan Persson och Martin Schibbye,
              som står åtalade i Etiopien för terrorbrott och de frågor som
              har uppstått runt Carl Bildts engagemang i frågan. Persson och
              Schibbye har själva uppgivit att syftet med deras resa till Etiopien
              och syftet med att ta sig in i Ogadenprovinsen var journalistiskt,
              med målet att få fram uppgifter om Lundin Petroleums och Lundingruppens
              aktivitet i området.
            </seg>
            <seg xml:id="i-c1adea44e8dcf5a7-0">
              Lundin Oil är ett bolag där Carl Bildt satt i ledningen fram
              till att han blev utrikesminister, vilket så klart har skapat
              frågetecken runt Carl Bildts agerande i frågan. Många har nämligen
              med rätta kritiserat Carl Bildts tystnad och passivitet. Samtidigt
              kan vi konstatera att de få gånger Bildt yttrat sig om de två
              svenskarna i Etiopien är det nog många av oss som hade önskat
              att han snarare hade varit tyst. I samband med att de två journalisterna
              greps var Bildts reaktion: Det här är ju ett område vi har avrått
              från att resa till, för det är ett farligt område.
            </seg>
            <seg xml:id="i-f6727c9d692c7592-0">
              Schibbye och Persson befann sig dock inte i Ogaden på en illa
              planerad semesterresa, utan de var där för att genomföra sitt
              arbete som journalister. Även om Utrikesdepartementet har avrått
              från resor till Ogadenprovinsen innebär inte det att Sverige kan
              frånsäga sig ansvaret för svenska medborgare i utlandet eller
              för den delen för att stå upp för pressfriheten och det fria ordet.
            </seg>
            <seg xml:id="i-eded8b602bc3dc9b-0">
              Vid ett flertal tillfällen har utrikesminister Carl Bildt dessutom
              jämfört de två svenska journalisterna med andra svenska medborgare
              som står anklagade för brott runt om i världen. Det är självklart
              så att alla svenska medborgare ska ha stöd och hjälp från Utrikesdepartementet
              oavsett var i världen de befinner sig eller vilka brott de står
              anklagade för. Det är dock fullständigt orimligt att jämföra två
              journalister som utifrån grundläggande mänskliga rättigheter har
              genomfört sitt journalistiska arbete med människor som har begått
              kriminella handlingar. Oavsett hur regimen i Addis Abeba resonerar
              är yttrandefrihet och pressfrihet grundläggande mänskliga rättigheter,
              inte kriminella handlingar.
            </seg>
            <seg xml:id="i-479068b336cc95bc-0">
              Herr talman! Justitieministern säger i sitt svar att Statsrådens
              integritet ska inte kunna sättas i fråga. Allmänheten måste alltså
              kunna ha ett fullständigt förtroende för statsrådens objektivitet.
              Det är av största vikt att inte bara undvika att det sker avsteg
              från objektiviteten. Lika viktigt är det att undvika situationer
              som kan skapa misstankar om att ett statsråd inte är objektivt.
            </seg>
            <seg xml:id="i-f2ef9bda6b47834d-0">
              Jag upprepar dessa meningar därför att jag tror att det för de
              allra flesta i denna kammare men också utanför är alldeles uppenbart
              att Sveriges utrikesminister Carl Bildt befinner sig i en situation
              där hans agerande skapar misstankar om att han i egenskap av statsråd
              inte är objektiv. Bildts tidigare och mycket omfattande engagemang
              i Lundin Oil gör att knappast någon, inte ens en gång i Moderaternas
              djupaste bunkrar, kan ha fullständigt förtroende för hans objektivitet.
            </seg>
            <seg xml:id="i-f8f07d475926a5ee-0">
              Jag vill därför upprepa min fråga till justitieminister Beatrice
              Ask: Ser inte Beatrice Ask att det föreligger en situation där
              misstankar om statsråds objektivitet kan resas?
            </seg>
          </u>
          <note type="speaker" xml:id="i-8e1460c823aa295c-0">
            Anf. 3 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-0">
            <seg xml:id="i-ebc2bb10b16ba20f-0">
              Herr talman! Jag vill börja med att tacka justitieministern för
              ett uttömmande svar. Det gör klart för oss att grundlagsutredningen
              inte har för avsikt att vidga de frågeställningar som tas upp
              i interpellationen, så det borde tillfredsställa interpellanten.
            </seg>
            <seg xml:id="i-d9a02de2c64a8f23-0">
              Herr talman! Det är en väldigt intressant interpellation som
              Hans Linde har ställt ur många aspekter. Interpellationen är en
              detaljerad redogörelse, om än brottsstycken, utifrån några fängslade
              journalister utrikes och utrikesministerns eventuella inblandning
              i detta på ett korrekt eller icke korrekt sätt. Låt mig då förtydliga
              att av den anledningen har bland andra utrikesutskottets ordförande
              Karin Enström väldigt tydligt på Svenska Dagbladets Brännpunkt
              uttryckt ett problem: Den kritik som riktas mot regeringens agerande
              i fallet har ofta varit ensidig, substanslös och präglad av att
              vilja flytta ansvaret från de ansvariga till dem som försöker
              hjälpa de utsatta.
            </seg>
            <seg xml:id="i-71fe48bfbc0d4e22-0">
              Jag konstaterar också, herr talman, att Carl Bildt har blivit
              tillfrågad av bland annat TT nyligen. Frågan löd: Skulle det skada
              om du ställde dig upp och sade att de bör släppas? Då säger Carl
              Bildt: Det har jag ju sagt. Vi har tyckt att de ska släppas från
              första stund, och det sade jag redan från början.
            </seg>
            <seg xml:id="i-d6092b138f7db17b-0">
              Med detta vill jag tydliggöra att jag uppfattar att utrikesministern
              på alla sätt har gjort det som man förväntar sig av en utrikesminister
              och att han har stått upp för demokratin. Något som är en väldigt
              god historik i mitt parti och Alliansen är att verkligen värna
              demokratins kärna, yttrandefrihet och pressfrihet. Det parti som
              Hans Linde tillhör har i historien tyvärr inte samma ofläckade
              ansvar för att stå upp för demokrati, tryckfrihet och yttrandefrihet.
            </seg>
            <seg xml:id="i-e646bd5b1f27f231-0">
              Jag tycker därför, herr talman, att den här interpellationen
              blir ensidig, delvis substanslös och också präglad av en vilja
              att förflytta ansvaret från de ansvariga i denna viktiga fråga
              om de fängslade journalisterna till dem som faktiskt försöker
              att hjälpa de utsatta, det vill säga utrikesministern och Utrikesdepartementet.
            </seg>
          </u>
          <note type="speaker" xml:id="i-08675199cd92adcc-0">
            Anf. 4 Justitieminister BEATRICE ASK (M):
          </note>
          <u who="unknown" xml:id="i-3c41e4c027bddff0-0">
            <seg xml:id="i-d7769c879ed52ce1-0">
              Herr talman! Nej, det är väl inte så konstigt att justitieministern
              besvarar den här interpellationen. Det är ändå så att frågor om
              jäv för statsråd handlar om lagstiftning som ligger under mitt
              ansvarsområde. Och de frågor som den här interpellationen landar
              i är just huruvida vi bör förändra reglerna på olika sätt och
              hur man ska tolka dem. Jag tycker att det är ganska naturligt
              att det är ansvarig minister som besvarar interpellationen.
            </seg>
            <seg xml:id="i-da60649ba44e7008-0">
              I svaret har jag försökt vara väldigt tydlig med hur vi ser på
              nuvarande regler och hur betydelsefulla de är. Det är också så
              att frågor om hur reglerna fungerar har prövats av och till av
              konstitutionsutskottet, som funnit att de är till fyllest. Den
              senaste grundlagsöversynen kom också fram till bedömningen att
              reglerna är rimliga.
            </seg>
            <seg xml:id="i-4c1bd8bb4868cad3-0">
              När det sedan gäller de synpunkter som framfördes i det andra
              inlägget vill jag börja med att säga att jag tror att vi alla
              är väldigt bekymrade över den situation som de två journalisterna
              befinner sig i just nu, och vi är inte bara bekymrade utan också
              oroade. Men frågor som rör agerande från svenska myndigheter när
              det gäller att ge bistånd och stöd till dem i den situationen
              och på olika sätt agera måste ställas till utrikesministern. Jag
              kan inte gå in och diskutera det. Det vore knepigt.
            </seg>
            <seg xml:id="i-32c7b972d7d2b7de-0">
              Vad jag ser här är inte frågan om man kan ifrågasätta ett visst
              statsråds lojalitet eller integritet i det här ärendet, utan vad
              jag ser, Hans Linde, är en vilja att slå mynt av en väldigt kritisk
              situation för två svenska medborgare just nu för att misskreditera
              en moderat. Hela interpellationen handlar nämligen om att på olika
              sätt beskriva att Carl Bildt skulle ha gjort det ena eller det
              andra. Och man kan ha olika uppfattningar i sakfrågor, men enligt
              de granskningar som har gjorts av konstitutionsutskottet och det
              som har prövats är det faktiskt inte förbjudet ens för statsråd
              att ha haft en historia, att ha varit engagerad i näringsliv eller
              organisationer. Hans Linde kan inte mena att statsråd som exempelvis
              har varit fackligt aktiva eller engagerade i någon annan typ av
              verksamhet ska vara diskvalificerade från att komma i fråga för
              viktiga politiska uppdrag och att det som går utöver det som jävsreglerna
              syftar till alltid ska ifrågasättas därför att man har den här
              erfarenheten. Jag tror att både Sveriges riksdag och den svenska
              regeringen mår väl av att ha förtroendevalda som har olika erfarenheter.
              Det finns också tydliga regler och praxis för hur den som utses
              till statsråd ska lämna uppdrag och på olika sätt agera.
            </seg>
            <seg xml:id="i-7d5b13013b3a4108-0">
              Det som jag pekade på i mitt svar var också att det har förts
              ett resonemang om att när man lämnar det politiska livet och går
              ut i näringslivet borde det vara någon typ av avstånd i tid från
              det att man är aktivt statsråd till att man tar en viss tjänst.
              Den frågan har diskuterats av och till. Den är inte helt enkel.
              Man har hittills inte kommit fram till, och jag har inte kommit
              fram till annat, att några bestämda tidsregler inte bör införas,
              men det är en fråga som alltid kan diskuteras.
            </seg>
            <seg xml:id="i-6758b22e36a8b770-0">
              Jag menar att de regler som vi har fungerar och är tillämpliga
              också i det här ärendet och sammanhanget.
            </seg>
          </u>
          <note type="speaker" xml:id="i-9a6e61044aaf9464-0">
            Anf. 5 HANS LINDE (V):
          </note>
          <u who="hans_linde_857e1f" xml:id="i-49fabc3a815cab61-1">
            <seg xml:id="i-bf3030912e49a5ee-0">
              Herr talman! Moderaternas företrädare i regeringen och kammaren
              har uppenbarligen fullt förtroende för Carl Bildt ingen överraskning
              där. Men frågan är om Carl Bildt befinner sig i en situation som
              kan skapa misstankar om hans objektivitet. Det är ju det som är
              kärnan i jävsbestämmelser, inte om man har stöd eller inte i den
              moderata riksdagsgruppen.
            </seg>
            <seg xml:id="i-4ab0c0ec8f6f11e9-0">
              I samband med att Johan Persson och Martin Schibbye greps fick
              jag en fråga från journalist efter journalist, inte bara från
              tidningar på vänsterkanten utan också från de större tidningarna
              i Sverige och faktiskt inte heller bara från svenska journalister.
              Från alla journalister som jag kom i kontakt med fick jag en och
              samma fråga, nämligen: Är det inte läge att Carl Bildt frikopplas
              från det här fallet på grund av sin uppenbara intressekonflikt?
              Det är en fullt rimlig fråga. Men svaret är att om Carl Bildt
              ska frikopplas från alla utrikespolitiska frågor där det finns
              en intressekonflikt på grund av hans tidigare engagemang i Lundin
              Oil blir det faktiskt inte så mycket utrikespolitik kvar för Carl
              Bildt att sköta.
            </seg>
            <seg xml:id="i-952093373b401248-0">
              De två svenska journalisterna är inga isolerade fall. Jag har
              varit utrikespolitisk talesperson för Vänsterpartiet i fem år.
              I debatt efter debatt, i fall efter fall, gång på gång har frågor
              rests i fråga efter fråga om Carl Bildts intressekonflikter.
            </seg>
            <seg xml:id="i-a9af6348735e98ff-0">
              Vi diskuterade Libyen här tidigare i våras när människor dog
              på gatorna i Benghazi, Misrata och Tripoli samtidigt som Libyens
              diktator försökte döda sin egen befolkning och krossa ett folkligt
              uppror. Då sade Carl Bildt: Nu handlar det inte om att stödja
              den ena eller den andra. Det handlar om att försöka få till stabilitet
              och en rimlig utveckling.
            </seg>
            <seg xml:id="i-03f213b1e3a126b2-0">
              Samme Carl Bildt röstade som styrelseledamot i Lundin Oil ja
              till ett avtal som innebar att Lundin Oil skulle låna pengar från
              två statliga libyska banker för att investera i libyska oljekällor.
            </seg>
            <seg xml:id="i-8f7f4671f9f73aa9-0">
              Låt mig ta ytterligare ett exempel. År 2003 tecknade Lundin Oil
              samarbetsavtal med den syriska regeringen och det statliga oljebolaget
              Syrian Petroleum Company. Det uppstår såklart en rad frågetecken
              runt den gamle styrelseledamoten i Lundin Oil när han sedan i
              egenskap av svensk utrikesminister fördjupar det ekonomiska samarbetet
              mellan Sveriges borgerliga regering och diktaturen i Damaskus.
              Så sent som den 7 mars var Syriens vice premiärminister i Helsingfors
              han åt för övrigt älg i Arvfurstens palats för att diskutera hur
              man kunde fördjupa det ekonomiska samarbetet med Sverige.
            </seg>
            <seg xml:id="i-24a397f0f0f48427-0">
              Jag har ännu ett exempel. Carl Bildt utgör en av ytterst få svenska
              politiker som vägrat kalla de omfattande övergreppen de senaste
              tio åren i Darfur för ett folkmord till skillnad från till exempel
              biståndsminister Gunilla Carlsson. Det väcker självklart en rad
              frågor när Carl Bildt satt i styrelsen för Lundin Oil när företaget
              bidrog till sådana omfattande övergrepp i Sudan att Åklagarmyndigheten
              i Sverige har inlett en förundersökning om folkrättsbrott mot
              företagets ledning, inklusive Carl Bildt.
            </seg>
            <seg xml:id="i-7ae7ffd6de2a0c86-0">
              Vidare beslutade Lundin Oil 2006 att ansöka om tillstånd för
              att borra efter olja i Arktis, ett av jordens mest känsliga ekosystem.
              I maj i år tog Carl Bildt över ordförandeklubban i Arktiska rådet.
              Det är knappast en överraskning att han har ignorerat de krav
              som rests, bland annat från Greenpeace, på att man ska stoppa
              oljeutvinningen i Arktis.
            </seg>
            <seg xml:id="i-2f6bb609a3fb9588-0">
              Utöver dessa exempel har Lundin Oil också investerat i bland
              annat Ryssland, Iran och Irak. Om Carl Bildt ska undvika situationer
              som kan skapa misstankar om att ett statsråd inte är objektivt
              finns det inte så många länder kvar att engagera sig i.
            </seg>
            <seg xml:id="i-0c59df60bfda5d0f-0">
              Visst är det viktigt att vi som är folkvalda har erfarenhet från
              olika delar av samhället, men det är stor skillnad på att ha varit
              fackligt aktiv innan man kom in i riksdagen och att ha suttit
              i styrelsen för ett bolag som är anklagat för folkrättsbrott.
            </seg>
          </u>
          <note type="speaker" xml:id="i-335391a7ad07179b-0">
            Anf. 6 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-1">
            <seg xml:id="i-88dbc1bee2973713-0">
              Herr talman! Det är intressant att reflektera över att även politiker
              av viss ålder kan ha en historia, precis som statsrådet nämnde
              i sitt inlägg. Carl Bildts kamp för demokrati och yttrandefrihet
              i Öst- och Centraleuropa är välkänd, likaså hans medlingsinsatser
              under konflikten på Balkan på 1990-talet som ledde fram till det
              viktiga Daytonavtalet.
            </seg>
            <seg xml:id="i-fdb83ff25dff6443-0">
              Jag påstår att Carl Bildt som god representant för Moderaterna
              och Alliansen har en historik av att stå upp för kampen för demokrati
              och yttrandefrihet som vida överglänser det som interpellanten
              möjligen kan ha lyckats med. Dessutom misslyckades hans parti
              med detta under många år då man kramade diktaturstater. I vilken
              mån man fortfarande gör det är okänt.
            </seg>
            <seg xml:id="i-51f5e24384243c0a-0">
              Frågorna i interpellationen ställer krav på regeringen att ta
              ett initiativ, precis som statsrådet säger, mot rekommendationer
              av Grundlagsutredningen och konstitutionsutskottet efter djuplodande
              i frågan om tidskarens.
            </seg>
            <seg xml:id="i-deece6c374bb81e0-0">
              Interpellanten anser att man ska införa skärpta karensregler,
              men vi hör i interpellantens inlägg att det inte gäller facklig
              aktivitet eftersom man där inte har något jävsproblem. Råkar man
              däremot sitta i en näringslivsstyrelse har man jävsproblem.
            </seg>
            <seg xml:id="i-133cc792f3613937-0">
              Om man föreslår regeringen att se över tidskarensreglerna, hur
              ska de då utvidgas? Ska det vara ett år, fem år eller tio år?
              Ska man fundera över att kompetens utifrån det verkliga arbetslivet
              är av värde för en politiker?
            </seg>
            <seg xml:id="i-27ab480c8b96bcac-0">
              Precis som statsrådet problematiserade i denna viktiga fråga
              kan en för lång tidskarens hindra viktig kompetens att komma in
              i den lagstiftande församlingen. Det finns ett noggrant system
              för att hantera jävsfrågor som ytterst handlar om att individerna
              själva har ett stort ansvar. Detta är kanske lite främmande för
              interpellanten, men jag vill gärna höra hur långa han anser att
              tidsgränserna ska vara.
            </seg>
          </u>
          <note type="speaker" xml:id="i-190ef0576ba1d272-0">
            Anf. 7 Justitieminister BEATRICE ASK (M):
          </note>
          <u who="unknown" xml:id="i-3c41e4c027bddff0-1">
            <seg xml:id="i-a7c40b1e7b47ed3d-0">
              Herr talman! Jag tänker inte gå in i en diskussion i de olika
              frågor som interpellanten tar upp som rör det som bland annat
              konstitutionsutskottet har granskat, alltså olika historiska betraktelser
              över vad Carl Bildt har varit engagerad i eller inte. Det har
              granskats mer än en gång, och man har dragit slutsatser av det.
            </seg>
            <seg xml:id="i-6f57d3fdad8394b4-0">
              Den fråga som har ställts i interpellationen berör de jävsregler
              vi har i dag och om de är tillförlitliga. Utifrån en prövning
              mot dem kan jag inte se något bekymmer på det sätt som Hans Linde
              gör.
            </seg>
            <seg xml:id="i-c8a52d1c9c77a09d-0">
              Det är dock intressant att fundera över dessa frågor. Konsekvenserna
              av Hans Lindes resonemang blir att alla som någon gång har varit
              verksamma i till exempel ett internationellt företag ska misstänkliggöras
              när de ägnar sig åt internationella frågor.
            </seg>
            <seg xml:id="i-955d9b27515a5c52-0">
              Internationella företag kan ha verksamhet i många länder och
              som styrelseledamot i vilket bolag som helst har man ett helhetsansvar.
              Att man för tid och evighet skulle vara ansvarig för allt vad
              företaget kan ha ägnat sig åt får långtgående konsekvenser och
              är orimligt.
            </seg>
            <seg xml:id="i-3dae28aee58e3578-0">
              Hans Linde och jag kan nog vara överens om att Carl Bildt har
              lämnat dessa uppdrag och gjorde så i enlighet med de regler som
              gäller. Det är passé och ligger bakåt i tiden och kan inte prövas
              mot dagens jävsregler.
            </seg>
            <seg xml:id="i-9b1169f72697029f-0">
              Skulle i så fall en bonde, en aktiv jordbruksföretagare, aldrig
              kunna ägna sig åt jordbrukspolitik? Nej, detta leder för långt,
              och det är bekymret.
            </seg>
            <seg xml:id="i-551064dcceac2ba3-0">
              Det är vettigare att föra en diskussion om utrikespolitiken i
              sak, vilket vi inte ska göra i denna interpellationsdebatt. Sveriges
              stöd till svenskar som befinner sig i olika situationer i olika
              länder är självklart intressant att diskutera och hur vi agerar
              visavi olika regimer och så vidare. Här kan man givetvis ha mer
              än ett perspektiv, och jag är nästan säker på att Vänsterpartiet
              och Moderaterna inte kommer till samma slutsats alla gånger.
            </seg>
            <seg xml:id="i-9b338e6baae3583a-0">
              Det är en självklarhet och något vi måste ta till oss.
            </seg>
            <seg xml:id="i-35a54d74e201b2fd-0">
              Man måste dock skilja på att diskutera sakpolitik och på att
              år efter år ägna sig åt att försöka misskreditera en person genom
              guilt by association för att denne haft ett uppdrag eller engagemang.
              Inte ens jag skulle komma på idén att ifrågasätta Hans Lindes
              engagemang i en debatt om mänskliga fri- och rättigheter även
              om han hör till ett parti som en gång i världen skickade gratulationstelegram
              till kommunistregimen i Moskva. Det blir för långsökt; man kan
              inte göra så. Det är dock denna form av debatt, fast på ett annat
              sätt, som Hans Linde ägnar sig åt.
            </seg>
            <seg xml:id="i-83dd70a6fdd9b54e-0">
              Min uppgift har varit att försöka se om vi har rimliga regler
              för att säkerställa att man kan ha förtroende för statsråd. Finns
              det regler och praxis som gör att man inte stoppar alla fingrar
              i syltburken hela tiden? Jag menar att vi har det. Jag tycker
              att vi i Sverige på ett seriöst sätt har skaffat oss regler och
              fått dem att fungera över tid. Det innebär att vi inte har jävssituationer
              av det slag som Hans Linde antyder. Jag tror att det är mer en
              önskan om att lyfta upp politiska frågor när man inte i andra
              sammanhang lyckas leda i bevis att den uppfattning man har är
              korrekt.
            </seg>
          </u>
          <note type="speaker" xml:id="i-5915126ac80635ac-0">
            Anf. 8 HANS LINDE (V):
          </note>
          <u who="hans_linde_857e1f" xml:id="i-49fabc3a815cab61-2">
            <seg xml:id="i-e1abcea342ef0119-0">
              Herr talman! Vi i Vänsterpartiet ställer dessa frågor eftersom
              vi inte får några svar. Jag har ställt en interpellation till
              Fredrik Reinfeldt; han vill inte svara. Vi har ställt interpellationer
              till Carl Bildt; han vill inte svara. Vi har nu ställt en interpellation
              till justitieminister Beatrice Ask; hon vägrar svara. Det är kanske
              inte så konstigt att vi fortsätter ställa frågor när vi inte får
              några svar från regeringen.
            </seg>
            <seg xml:id="i-70078eaa867b5cd4-0">
              Visst är det stor skillnad, Finn Bengtsson, mellan mig och Carl
              Bildt på många olika plan. En central skillnad mellan mig och
              Carl Bildt är att det i dag inte pågår någon förundersökning mot
              mig för folkrättsbrott. Det handlar inte om att misstänkliggöra;
              det är fakta. Man kan kontakta Åklagarmyndigheten om det.
            </seg>
            <seg xml:id="i-a9c510befed8f19e-0">
              Som gammal bondson uppvuxen på en grisgård i Skåne, Beatrice
              Ask, kan jag säga att det är stor skillnad mellan att föda upp
              grisar och att investera mångmiljonbelopp i diktaturer och konfliktstater.
            </seg>
            <seg xml:id="i-c789791b20efbe1e-0">
              Det är uppenbart att justitieminister Beatrice Ask inte ser några
              som helst problem med att Sverige har en utrikesminister som gång
              på gång i fråga efter fråga får sin trovärdighet ifrågasatt utifrån
              sitt tidigare engagemang i Lundin Oil.
            </seg>
            <seg xml:id="i-833824043ee7dc20-0">
              Egentligen borde jag som företrädare för oppositionen jubla och
              tacka för denna attityd, för det kommer att ge mig som oppositionsföreträdare
              ännu fler möjligheter att i ytterligare frågor i framtiden gång
              på gång misstänkliggöra Carl Bildt på grund av hans tidigare engagemang
              i det skandalkantade oljebolaget Lundin Oil.
            </seg>
            <seg xml:id="i-274d0b96234bd7ad-0">
              Det finns också frågor som är större och viktigare än att vinna
              enstaka poäng i de inrikespolitiska skyttegravsdebatterna. Det
              handlar om Sveriges internationella trovärdighet. De oljefläckar
              som Carl Bildt har på sitt kavajslag är det inte bara vi i Vänsterpartiet
              som ser. Det är något som man också uppmärksammar internationellt.
              Vår röst i världen just nu ifrågasätts redan i dag på grund av
              Carl Bildts tydliga koppling till Lundin Oil. Att Sverige i dag
              företräds i världen av en person som figurerar i en förundersökning
              om folkrättsbrott skadar vårt lands trovärdighet i grunden. Det
              kan inte ens Carl Bildts mest lojala försvarare här i kammaren
              ignorera.
            </seg>
          </u>
          <note type="speaker" xml:id="i-840cfadd212d11a4-0">
            Anf. 9 Justitieminister BEATRICE ASK (M):
          </note>
          <u who="unknown" xml:id="i-3c41e4c027bddff0-2">
            <seg xml:id="i-a6f86a2ed7f326d2-0">
              Herr talman! Jag kanske ska påminna om vilka frågor som ställdes
              i interpellationen. Det är ju de frågorna jag ska svara på.
            </seg>
            <seg xml:id="i-9f4202d261488dba-0">
              Det handlar om huruvida det föreligger några etiska eller politiska
              problem eller trovärdighetsproblem för regeringen på grund av
              att utrikesminister Bildt tidigare varit styrelseledamot i Lundin
              Petroleum och om det avses tas några initiativ. Interpellationen
              handlar om huruvida vi behöver nya karensregler och om huruvida
              nuvarande jävsregler för statsråd är till fyllest. Det är konkreta
              frågor.
            </seg>
            <seg xml:id="i-84b0406ec29bd567-0">
              Jag har varit ovanligt tydlig när jag har besvarat de frågor
              som ställs i interpellationen. På Hans Lindes första fråga svarar
              jag klart nej det finns ett skriftligt svar. På de andra frågorna
              ger jag lika tydliga ja- och nej-svar. Det är inte ofta som någon
              i den här kammaren säger ja eller nej som svar på en fråga och
              sedan för ett resonemang. Beskyll inte mig för att inte vara tydlig!
            </seg>
            <seg xml:id="i-e8438e625271a9bb-0">
              Däremot får Hans Linde naturligtvis inte de svar han skulle vilja
              ha. Hans Linde vill bara ha de svar som stämmer överens med den
              egna uppfattningen, nämligen att det är ett problem att Carl Bildt
              inte är ett blankt papper som inte har någon historia innan han
              blev statsråd. Jag tror att personer som inte har någon erfarenhet
              och aldrig har engagerat sig i någonting är rätt dåliga företrädare.
              Däremot tror jag att man kan ha olika uppfattningar om hur Sverige
              ska agera i besvärliga internationella situationer och vad som
              är rätt och fel i olika ärenden. Det är viktigt och värt alldeles
              särskilda debatter, men det får jag inte ägna mig åt åtminstone
              inte i kammaren.
            </seg>
            <seg xml:id="i-352363c436bcc152-0">
              När det gäller de frågor som interpellationen ställer har jag
              varit övertydlig, för tydligare än ja och nej kan man inte svara.
            </seg>
          </u>
          <note xml:id="i-5dac4c038c61a222-0">
            Överläggningen var härmed avslutad.
          </note>
          <note xml:id="i-16eba450739a2ba1-0">
            10 § Svar på interpellation 2011/12:44 om utanförskapet och utförsäkringarna
          </note>
          <note type="speaker" xml:id="i-a86ab1a9fb59de16-0">
            Anf. 10 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-3">
            <seg xml:id="i-bc0245033d755a8b-0">
              Herr talman! Monica Green har frågat statsministern vad han avser
              att göra för att bringa klarhet i det så kallade utanförskapsmåttet
              samt, som hon uttrycker det, vad han avser att göra för att minska
              antalet som lever utanför utanförskapet, det vill säga helt utanför
              våra trygghetssystem. Interpellationen har överlämnats till mig.
            </seg>
            <seg xml:id="i-91a147af82df0ac3-0">
              När regeringen tillträdde 2006 skedde det mot bakgrund av att
              ett växande antal människor hamnade i bidragsberoende. Genom att
              tala i termer av utanförskap ville regeringen synliggöra denna
              grupp och därmed möjliggöra nödvändiga politiska prioriteringar
              för att bryta utvecklingen.
            </seg>
            <seg xml:id="i-4edc8a85ffea9f08-0">
              Det finns flera sätt att titta på utanförskapets beståndsdelar.
              Olika statistiska mått har genom åren använts, men inget av dem
              fångar utanförskapet i alla dess dimensioner. Regeringen har valt
              att använda sig av helårsekvivalenter som en av flera indikatorer
              på utanförskap, trots att också detta mått har sina brister.
            </seg>
            <seg xml:id="i-943dc2ac3a3c6b78-0">
              En helårsekvivalent motsvarar en person som försörjs under ett
              helt år via sociala ersättningar och bidrag. Det innebär att två
              personer som varit heltidssjukskrivna under ett halvår vardera
              motsvarar en helårsekvivalent. Helårsekvivalenterna ger en sammanhållen
              bild av den samlade volymen inom de arbetsmarknads- och ohälsorelaterade
              ersättningssystemen. Till skillnad från andra mått som förekommer
              i debatten är helårsekvivalenter en vedertagen indikator som även
              används av Statistiska centralbyrån. Tillsammans med arbetsmarknadsstatistiken
              ger den en uppfattning om hur många människor som står utanför
              arbetsmarknaden. Att använda sig av den officiella statistiken
              möjliggör för oberoende institutioner att följa upp och granska
              måttet och skapar förutsättningar för en kontinuerlig utveckling
              av kvaliteten.
            </seg>
            <seg xml:id="i-a3789e7cca4aa6e7-0">
              Sedan regeringen tillträdde 2006 har en mängd olika åtgärder
              vidtagits som inneburit att utanförskapet har minskat. Detta gäller
              oavsett vilken indikator som används. Framför allt har antalet
              personer beroende av sjukpenning eller sjuk- eller aktivitetsersättning
              minskat. Till följd av det försämrade arbetsmarknadsläget i samband
              med den ekonomiska krisen ökade antalet personer beroende av arbetslöshetsersättning
              eller aktivitetsstöd. Sedan dess har läget emellertid förbättrats.
              Jämfört med den situation som rådde när regeringen tillträdde
              2006 befinner sig i dag färre personer utanför arbetsmarknaden
              och i bidragsberoende.
            </seg>
            <seg xml:id="i-bbda5f5c68ec9c28-0">
              Regeringen bedriver en långsiktig sysselsättningspolitik för
              att möta utanförskapets utmaningar. Det innebär en kombination
              av åtgärder för att stimulera arbetsutbudet och arbetskraftsefterfrågan
              samt förbättra matchningen på arbetsmarknaden. Särskilda satsningar
              har riktats mot dem som står allra längst ifrån arbetsmarknaden.
            </seg>
            <seg xml:id="i-4ae97569d8c24525-0">
              Jobbskatteavdraget och reformerna av arbetslöshets- och sjukförsäkringarna
              har stärkt drivkrafterna att arbeta. Införandet av rehabiliteringskedjan
              innebär tydliga riktlinjer för prövning av arbetsförmågan. Försäkrade
              som inte längre kan få sjukpenning eller tidsbegränsad sjukersättning
              erbjuds att delta i arbetslivsintroduktion som en väg tillbaka
              till arbetslivet. Samtidigt har regeringen föreslagit justeringar
              av sjukförsäkringsreformen i syfte att säkerställa att människor
              som är alltför sjuka inte behöver lämna sjukförsäkringen. Nystartsjobben
              har haft en viktig funktion för att stärka konkurrenskraften hos
              grupper med svag förankring på arbetsmarknaden. På motsvarande
              sätt har instegsjobben varit viktiga för nyanlända invandrares
              möjligheter att få arbete. Flera åtgärder har dessutom vidtagits
              för att främja företagande, bland annat sänkt bolagsskatt och
              restaurangmoms, som är på gång nästa år, samt RUT- och ROT-avdrag.
            </seg>
            <seg xml:id="i-67d165a7d2214326-0">
              Arbete är grunden för såväl den enskilde individens som samhällets
              gemensamma välfärd. Att få fler människor i arbete och därigenom
              minska utanförskapet förblir regeringens viktigaste mål.
            </seg>
          </u>
          <note type="speaker" xml:id="i-4969ae1640de2cb3-0">
            Anf. 11 MONICA GREEN (S):
          </note>
          <u who="monica_green_650948" xml:id="i-4bdd2345751fac66-0">
            <seg xml:id="i-8f5a0afddc08ca6d-0">
              Herr talman! Jag ställde en fråga till statsministern angående
              utanförskapet eftersom han var en av dem som drev det begreppet
              väldigt hårt i valrörelsen 2006. Jag noterar att han har viktigare
              saker för sig än att diskutera det här i kammaren. Jag tackar
              Hillevi Engström för svaret och för att hon vill vara med och
              diskutera den här viktiga frågan.
            </seg>
            <seg xml:id="i-8f88d20e45f138da-0">
              Det var den borgerliga dåvarande oppositionen eller egentligen
              Moderaterna som hittade på utanförskapsbegreppet för att det skulle
              låta bra. Det skulle låta som om människor inte var med i samhället.
              Det skulle låta som om det fanns människor som inte tillhörde
              samhället. Vi tyckte inte att det begreppet och uttrycket var
              bra. Vi tycker fortfarande inte att det begreppet och uttrycket
              är bra. Vi noterar att regeringen inte vill tala om det längre
              eftersom regeringen har misslyckats. Det är så många som nu tvingas
              leva på socialbidrag, och det är så många som till och med är
              utan helt och hållet det är det jag kallar för att vara utanför
              utanförskapet. Det är människor som lever helt på sina anhöriga
              med allt vad det innebär av beroende.
            </seg>
            <seg xml:id="i-4464f2bbafd28a27-0">
              Långtidsarbetslösheten har bitit sig fast. Det har visserligen
              tillkommit en del nya jobb, men arbetslösheten är mycket hög.
              Vi har 8 procents arbetslöshet. Den är högre än det som ni kallade
              massarbetslöshet i valrörelsen 2006. Nu finns det tendenser till
              att det blir ännu sämre. En arbetslöshet på 8 procent så kan vi
              inte ha det.
            </seg>
            <seg xml:id="i-acb956559c5014a1-0">
              Förutom den höga arbetslösheten har ni försatt människor i mycket
              svåra ekonomiska situationer. När det gäller sjuka säger ni att
              bara vi gör dem fattigare blir de säkert friska och kan gå till
              arbetet igen. Ni kallar det för incitament. Jag kallar det för
              cynism. Att tvinga sjuka människor tillbaka till arbetet om de
              inte klarar arbetet är cyniskt.
            </seg>
            <seg xml:id="i-ae32dd1913a36cfc-0">
              Självklart ska var och en jobba efter förmåga, och självklart
              ska full sysselsättning vara målet. Självklart ska man bidra på
              bästa sätt utifrån sin egen förmåga. Men så är det inte i dag.
              Ni har inte gett människor möjligheter. Ni har inte hjälpt människor
              tillbaka till arbete på det sätt som man skulle göra.
            </seg>
            <seg xml:id="i-0cb1e5324e9a7f2a-0">
              Socialbidragen, eller försörjningsstöden, har ökat. Man kan säga
              att de har rusat i höjden. Nästan en halv miljon människor fick
              under förra året någon form av försörjningsstöd, och var fjärde
              ensamstående mamma fick ekonomiskt bistånd någon gång under 2010.
              Vi har hört uttrycket fattiga barn, och 220 000 barn lever med
              föräldrar som i någon form är fattiga. Detta sker i Sverige i
              dag. Jag tycker inte att det är värdigt ett välfärdssamhälle.
            </seg>
            <seg xml:id="i-03d0289246dc3038-0">
              Nu kommer flera borgerliga ledamöter att gå upp här och tacka
              ministern för svaret och säga att det är fantastiskt bra och att
              allting är rosenrött. Men tro dem inte! Det är faktiskt så att
              vi har ett utanförskap och människor som lever utanför utanförskapet.
              Vi har fler och fler människor som tvingas söka socialbidrag,
              och vi har människor som har lämnat a-kassan. Det är en halv miljon
              människor som har lämnat a-kassan för att ni har försämrat den.
              Ni vill att människor inte ska ha en ekonomisk trygghet när det
              blir arbetslösa. Jag vill ha en bättre ordning. Jag vill ha rättvisa,
              och jag vill ha jobb åt alla.
            </seg>
          </u>
          <note type="speaker" xml:id="i-7e3abe8c0ba8721c-0">
            Anf. 12 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-2">
            <seg xml:id="i-b9bf1ecd00e4fb5a-0">
              Herr talman! Nej, jag tänker inte gå upp och säga att allt är
              rosenrött, utan jag kommer att ställa frågan kring det rosenröda
              alternativet, det vill säga Socialdemokraternas alternativ.
            </seg>
            <seg xml:id="i-c1b37c7991087c1e-0">
              Jag har stor förståelse för att Monica Green tycker att utanförskapet
              är en problematisk frågeställning just för henne och hennes parti.
              Jag kommer strax tillbaka till de siffror som belägger detta.
            </seg>
            <seg xml:id="i-fa36a551e396f8f5-0">
              Herr talman! Jag ska först säga något om semantik. Utanförskap
              kommer egentligen från ordet utanför, om man tittar i Svenska
              Akademiens ordlista, som preposition eller adverb. Från detta
              kan två substantiv deriveras, utanförkänsla och utanförskap, som
              är välkända i svenska språket. Detta är alltså inte någon nyskapelse
              av alliansregeringen eller Moderaterna, utan det är ett betecknande
              ord som finns i vår vokabulär.
            </seg>
            <seg xml:id="i-ae2ca01beccd241c-0">
              Tittar man i Svenska Akademiens ordbok och söker på utanförskap
              kommer det intressant nog upp tre välkända författare som just
              har problematiserat kring utanförskapets förfärliga situation,
              alltså att hamna utanför ett socialt sammanhang med olika dimensioner
              och bottnar.
            </seg>
            <seg xml:id="i-f0beebe640f2d093-0">
              Det är egentligen detta som alliansregeringen tog tag i. För
              att klä detta i ord, precis som statsrådet gör i sitt svar, och
              göra det begripligt vad vi egentligen har haft för anledning att
              reformera ett system som inte fungerade, bland annat sjukförsäkringssystemet,
              ska jag säga följande.
            </seg>
            <seg xml:id="i-81d1fe2eb8eb69e1-0">
              Vi hade 20022003, då Socialdemokraterna senast styrde, 220 000
              helårssjukskrivna. Det är en ganska viktig siffra att lägga på
              minnet och ställa i relation till nio miljoner invånare i ett
              litet land. 550 000 hade förtidspension 2006 när vi tog över.
              När det var som värst 20022003 förtidspensionerades 150 personer
              varje dag året runt. I genomsnitt var en person i arbetsför ålder
              sjukfrånvarande 40 dagar per år, om man räknar in dem som var
              sjukskrivna och hade förtidspension. Detta var närmare 15 procent
              av arbetskraften som var sjukfrånvarande. Detta kan jämföras med
              andra länder i Europa där man kanske hade mindre än hälften eller
              en tredjedel av denna nivå.
            </seg>
            <seg xml:id="i-aee370e3f27661e5-0">
              Tack vare de reformer som alliansregeringen har genomfört på
              området kan vi nu se att vi har fått ned sjuktalen till en rimlig
              nivå som kan jämföras med likvärdiga länder runt om i Europa.
              Vi har också på detta sätt kunnat få fler som är med och bidrar
              till sin egen försörjning, först och främst till egen glädje,
              men det ger också skatteintäkter som man kan använda för att investera
              i fortsatt välfärdsutveckling, till exempel kömiljarden, rehabiliteringsmiljarden
              och annat inom hälso- och sjukvården. Detta hade varit fullständigt
              omöjligt med den konkursnära utveckling som Socialdemokraterna
              var på väg emot genom att använda sjukförsäkringen till det som
              den inte var till för, nämligen som en arbetsmarknadspolitisk
              åtgärd.
            </seg>
            <seg xml:id="i-525e62c555f5f065-0">
              Herr talman! Därför är det mycket viktigt att få lov att använda
              just begrepp som utanförskap och helårsekvivalenter för att beskriva
              ett problem och göra det tydligt för svenska folket. Mycket riktigt
              valde också svenska folket bort den socialdemokratiska regeringen
              2006 och likaså 2010 som tack för att vi har kunnat rätta till
              ett mycket allvarligt utanförskap som först och främst drabbar
              dem som är försatta i utanförskapet men som ytterst drabbar alla
              oss andra.
            </seg>
            <seg xml:id="i-248bbe7338ec5224-0">
              Interpellanten och interpellantens parti har föga att komma med
              här som konkret förslag att återställa ordningen till det som
              fanns före 2006.
            </seg>
            <seg xml:id="i-3db1a6e42df61ed3-0">
              Herr talman! Jag måste säga att om det är någonting som skulle
              förskräcka mig mer än någonting annat så är det att återgå till
              en ordning med ett utanförskap av den volym som jag nämnde tidigare
              och som i princip är arbetsmarknadspolitik förklädd i en sjukförsäkring.
              Så kan vi inte ha det, och vi har lyckligtvis frigjort oss från
              det tack vare dessa viktiga reformer.
            </seg>
          </u>
          <note type="speaker" xml:id="i-a84d179010693a79-0">
            Anf. 13 ROGER HADDAD (FP):
          </note>
          <u who="roger_haddad_f79cd9" xml:id="i-c310f1b8cc11c110-0">
            <seg xml:id="i-cd0f4f0862fe645f-0">
              Herr talman! Statsrådet Engström avslutade sitt interpellationssvar
              med det absolut viktigaste i detta svar, nämligen genom att säga
              att det är regeringens viktigaste mål att få fler människor i
              arbete och minska utanförskapet. Det är därför som jag och andra
              kolleger är politiskt engagerade, och jag hoppas att även Monica
              Green är engagerad för att vi ska bryta utanförskapet.
            </seg>
            <seg xml:id="i-797cead2c3243d07-0">
              Därför blir jag lite upprörd när jag läser interpellationen från
              Monica Green där hon säger att ordet utanförskap är påhittat.
              Men det är inte påhittat. Det finns ett utanförskap.
            </seg>
            <seg xml:id="i-a94d3c5dd383e2f9-0">
              Folkpartiet påbörjade 2005 den så kallade utanförskapets karta.
              Man tittade på vissa stadsdelar, på skolresultat, valdeltagande,
              försörjningsstöd, arbetslöshet och så vidare.
            </seg>
            <seg xml:id="i-382436f3f23e5ee3-0">
              Den tuffaste kritiken kom faktiskt från Socialdemokraterna om
              att man satte det på pränt och att man talade om de faktiska problem
              som fanns i samhället med risk för att man stigmatiserade och
              så vidare. Det känner jag igen från min tid som kommunalråd i
              Västerås. S- och V-politiker ville inte att vi skulle samla denna
              statistik och tala om detta och peka ut.
            </seg>
            <seg xml:id="i-322b2194acb24d5d-0">
              Men vi från Folkpartiet och övriga i Alliansen vill faktiskt
              ta tag i detta. Självklart använder man då ett begripligt begrepp
              som ändå talar om att det finns människor utanför skolsystemet,
              utanför sjukförsäkringssystemet och utanför arbetsmarknadssystemet.
              Vi försöker med vår politik hjälpa dem och stötta dem för att
              de ska komma tillbaka.
            </seg>
            <seg xml:id="i-894c86ad9b2f33db-0">
              Inför valet 2006 lovade många socialdemokrater och vänsterpartister,
              i alla fall i mitt län Västmanland, att om bara de fick fortsätta
              att ta ansvar för politiken skulle de eliminera arbetslösheten,
              med utgångspunkten att det är politiker som fixar jobb. Det lät
              lite grann på Monica Green som att man självklart ska få arbeta
              efter förmåga jobb åt alla. Ingen politiker kommer att gå upp
              och säga att vi är emot jobb åt alla. Men jag har aldrig varit
              övertygad om att det är vi politiker som skapar jobben. Vem ska
              finansiera till exempel Vänsterpartiets utfästelser om 200 000
              jobb i offentlig sektor? Det är ju skattepengar. Det är människor
              som måste betala skatt på arbete för att man ska kunna finansiera
              välfärdstjänster, skolan eller vad det kan vara.
            </seg>
            <seg xml:id="i-c7a9ebd2774aa78d-0">
              Jag vill också komplettera arbetsmarknadsministerns svar utöver
              det som är anfört i interpellationen på utbildningsområdet, vuxenutbildning,
              yrkesvux och flera åtgärder, för att inte tala om ungdomar som
              befinner sig utanför. Ungdomar som faktiskt har hoppat av gymnasiet
              och ungdomar som inte får tillträde till arbetsmarknaden har varit
              och är ett fortsatt viktigt fokus.
            </seg>
            <seg xml:id="i-3bc34a73f5506214-0">
              Jag vill inte hamna i en statistikdebatt. Men även på ungdomsarbetslöshetssidan
              har det ibland gått troll i hur den faktiska ungdomsarbetslösheten
              ser ut. Både den förra regeringen och den nuvarande regeringen
              har tolkat in att man nu ser över detta. Men även 16-, 17- och
              18-åringar som går på gymnasiet har varit med i ungdomsarbetslöshetsstatistiken.
              Deltidsstuderande och deltidsarbetande ungdomar som samtidigt
              har varit inskrivna på Arbetsförmedlingen har också räknats in
              i ungdomsarbetslöshetsstatistiken.
            </seg>
            <seg xml:id="i-45fe6b150f4c1f28-0">
              Vi vill inte negligera problemet. Till exempel när det gäller
              ungdomar tycker vi att man faktiskt ska ta reda på vad de gör.
              Har de en sysselsättning? Eller sitter de hemma passivt och mår
              dåligt och tar emot ett bidrag? Då är det ett problem. Men nyansera
              bilden, erkänn problemen, och kom inte och påstå att vi inte tar
              tag i detta eller att utanförskapet är påhittat, för det är det
              absolut inte!
            </seg>
          </u>
          <note type="speaker" xml:id="i-0ff1677ccd50c118-0">
            Anf. 14 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-ee7b73ef06fbc8bf-0">
            <seg xml:id="i-73c59eb13b8a6fbe-0">
              Herr talman! Jag vill börja med att tacka ministern för väldigt
              bra och uttömmande svar på två ganska knepiga frågor.
            </seg>
            <seg xml:id="i-b1dc5a103d56e168-0">
              Monica Greens sista fråga var: Vad avser man att göra för att
              minska antalet som lever utanför utanförskapet det vill säga helt
              utanför våra trygghetssystem?
            </seg>
            <seg xml:id="i-52af14a89e424af2-0">
              Jag vet inte hur mycket man ska behöva påtala att ingen ska behöva
              leva utanför våra svenska trygghetssystem. Troligen har inget
              annat land i världen så bra trygghetssystem som Sverige. Ändå
              kan vi inte blunda för att antalet om vi nu kallar dem så socialbidragstagare,
              människor med försörjningsstöd, under och efter den enormt djupa
              världskris som även Sverige drabbats av har ökat. Det är inte
              märkligt. Men självklart är detta ett problem; det duckar vi inte
              inför.
            </seg>
            <seg xml:id="i-b745d7231653fb48-0">
              Därför tycker jag att det är viktigt att framhålla alla åtgärder
              som regeringen vidtagit för att motverka utanförskap, för att
              stimulera till arbete. Det är bara arbete som kan motverka utanförskap.
            </seg>
            <seg xml:id="i-5d5a7570ec9da62a-0">
              Det gäller olika former av anställningar med olika former av
              stöd. Att sänka trösklarna in på arbetsmarknaden är det viktigaste
              man kan göra för alla som länge funnits i utanförskap, som kanske
              aldrig haft ett jobb och som kan vara 30 eller 35 år men aldrig
              haft förmånen att få komma in på arbetsmarknaden.
            </seg>
            <seg xml:id="i-69e3dc50b57775f4-0">
              Det handlar inte om nya arbetslösa, om nya i utanförskap, utan
              vi har haft detta förhållande länge i Sverige. Senaste toppåret
              var år 2002. Jag behöver väl inte påminna Monica Green om vem
              det var som då styrde. Dessutom var det före år 2006 en kraftig
              högkonjunktur. Trots det hade vi ett enormt utanförskap och väldigt
              många socialbidragstagare.
            </seg>
            <seg xml:id="i-0c30e56f17627750-0">
              Det är klart att det finns saker som kan göras för att motverka
              här, men kanske går det aldrig att få ett nollsummespel på området.
              Däremot ska vi se till att människor får verktyg för att själva
              kunna arbeta, för att själva kunna komma närmare en arbetsmarknad.
              Det är en regerings skyldighet. Detta är något som vi otroligt
              intensivt jobbar med.
            </seg>
            <seg xml:id="i-ac85599c067406c3-0">
              Jag vill också framhålla att både RUT- och ROT-avdrag liksom
              andra sänkta skatter stimulerar till arbete. På tåget på vägen
              upp hit i dag läste jag en ledare i Sydsvenskan. Någon hade gjort
              en beräkning av vad det skulle ha inneburit för den person som
              använt RUT- och ROT-avdrag och lite annat om Socialdemokraterna
              under det senaste året hade fått bestämma. Att människor har kunnat
              få just de kanske enkla jobben inom RUT-området har självklart
              stimulerat till arbete.
            </seg>
            <seg xml:id="i-d4c8119da00f6263-0">
              Låt oss påminna oss om varför vi vidtar de här åtgärderna, och
              samtidigt vill jag påminna om att det handlar om utbildningar.
              Många människor har inte avklarade studier. Då är man väldigt
              långt ifrån en arbetsgivare som vill anställa. Vi har fått rusta
              upp hela skolsystemet. Även det är det i sammanhanget värt att
              påminna om. Tidigare hade vi ett skolsystem som släppte igenom
              människor som var helt omöjliga i fråga om att få ett jobb.
            </seg>
            <seg xml:id="i-3846abece2a949d5-0">
              Mycket återstår att göra. Ingenting är längre, som sagt, rosenrött
              i Sverige. Det ska vi nog vara glada över. Men med alliansregeringen
              har Sverige under den djupa kris som varit klarat sig så mycket
              bättre än nästan alla andra länder i Europa. Det tycker jag att
              man ska vara stolt över i stället för att från oppositionens sida
              bara klanka på saker.
            </seg>
          </u>
          <note type="speaker" xml:id="i-3d33eb1f0e634833-0">
            Anf. 15 JOSEFIN BRINK (V):
          </note>
          <u who="josefin_brink_149089" xml:id="i-3fe7932b3d11389f-0">
            <seg xml:id="i-947f2ce590e25c08-0">
              Herr talman! Också jag vill tacka Monica Green som ställt interpellationen.
              Vi har här en viktig fråga att debattera, vilket gjorts ett antal
              gånger i denna kammare.
            </seg>
            <seg xml:id="i-99f7bd652691e449-0">
              Det är väl ingen som egentligen ifrågasätter om det finns ett
              utanförskap människor som hamnar utanför arbetsmarknaden och numera
              även i ökande grad utanför trygghetssystemen. Frågan är i stället
              hur man beräknar detta utanförskap och vad man egentligen menar
              med begreppet utanförskap.
            </seg>
            <seg xml:id="i-b84b32082e539de1-0">
              Man måste väl ändå räta ut en del frågetecken och vara lite hederlig
              här. Fakta i målet är att sysselsättningsgraden i Sverige inte
              , till skillnad från vad arbetsmarknadsministern i sitt svar ger
              sken av, ökat sedan år 2006. I stort sett ligger den still något
              har den sjunkit sedan år 2006, lite mer för kvinnor än för män.
            </seg>
            <seg xml:id="i-e2850cf4d526911b-0">
              I dag är arbetslösheten högre än den var år 2006. Framför allt
              har långtidsarbetslösheten dramatiskt ökat. I dag är över 27 000
              människor inskrivna i regeringens åtgärd fas 3. År 2006 var det
              som mest 11 000 personer som hade ett så kallat plusjobb. Det
              är en dramatisk ökning av en viss typ av utanförskap där man låser
              in människor i en kränkande åtgärd utan lön för sitt arbete.
            </seg>
            <seg xml:id="i-0ad3f69ec0d96eb7-0">
              Arbetslösheten har alltså stigit, och sysselsättningen har inte
              ökat. Men om man, med regeringens mått, räknar i termer av helårsekvivalenter
              i arbetslöshetsförsäkringen, kan man se att det skett en minskning.
              Så är det. Det är färre som i dag får ersättning från a-kassan.
              Men det säger ingenting om utanförskapet i sig. Det är helt irrelevant.
            </seg>
            <seg xml:id="i-4b560bbdcafd177b-0">
              Det handlar bara om att det i dag är färre personer som är arbetslösa
              och som har rätt till ersättning från a-kassan. Detta är det intressanta
              i sammanhanget. Det beror på att regeringen har stramat åt regelverket
              i a-kassan, på att färre personer kommer in i arbetslöshetsförsäkringen
              och på att fler personer kastas ut i andra ändan.
            </seg>
            <seg xml:id="i-8895269e49d68a33-0">
              Vad händer med dessa personer nu när regeringen misslyckats med
              att få ned arbetslösheten och med att få upp sysselsättningen?
              Jo, de här personerna de personer som Monica Green talar om befinner
              sig nu i ett ännu djupare utanförskap än tidigare. De hamnar hos
              kommunerna för att där söka försörjningsstöd.
            </seg>
            <seg xml:id="i-5c25537992f6c46e-0">
              Det är väldigt tydligt att de utgifterna har ökat. De har ökat
              med över 30 procent sedan år 2008. Nu verkar ökningen eskalera.
              År 2010 var utgifterna för försörjningsstöd i kommunerna 9 ½ miljard
              kronor. Första kvartalet i år var de utgifterna uppe i 5 miljarder
              kronor. Om den utvecklingen fortsätter under resten av det här
              året innebär det en otroligt kraftig ökning av kostnaderna för
              försörjningsstödet.
            </seg>
            <seg xml:id="i-7f1bdec111c6f72e-0">
              Alla som vet någonting om skillnaden mellan bidrag och försäkringar
              vet att försäkringar som arbetslöshetsförsäkringen och sjukförsäkringen
              är en rättighet. Här är det inte behovsprövat, utan till detta
              tjänar man ihop genom eget arbete och genom kvalifikationsvillkor.
            </seg>
            <seg xml:id="i-a556256c705c5b1e-0">
              Socialbidragen är ett bidragsberoende som kraftigt ökat under
              den här regeringens tid. Socialbidraget är ett behovsprövat bidrag
              som innebär att väldigt många av de människor som egentligen skulle
              behöva någon typ av försörjning därför att de är arbetslösa eller
              sjuka inte ens får försörjningsstöd.
            </seg>
            <seg xml:id="i-5eca0d82de9f34cd-0">
              Det betyder att inte ens den enorma ökningen av utgifterna för
              försörjningsstödet är ett mått på hur mycket det verkliga utanförskapet
              faktiskt har ökat. Det som numera är osynliggjort eftersom det
              inte går att beräkna detta är att en massa människor i praktiken
              i dag helt saknar egen inkomst och är beroende av att bli försörjda
              av sina anhöriga. Har man det så får man inte ens försörjningsstöd.
            </seg>
            <seg xml:id="i-0b902fd89dde6c1f-0">
              Det är anmärkningsvärt att regeringen försöker trolla bort dessa
              problem som är högst reella och som jag vet att varenda kommunpolitiker
              i hela vårt land är berörd av och mycket väl känner till. De är
              väldigt oroade just över att man försöker trolla bort det här
              resonemanget och låtsas att det som här nämnts inte händer trots
              att det är så uppenbart.
            </seg>
          </u>
          <note type="speaker" xml:id="i-740a773d5fae67de-0">
            Anf. 16 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-4">
            <seg xml:id="i-c9901c9d014ddabe-0">
              Herr talman! Jag vill tacka mina meddebattörer. Det som här tas
              upp är en väldigt viktig och angelägen fråga.
            </seg>
            <seg xml:id="i-7f326b52a66fbc42-0">
              Först måste det kanske lite grann hyfsas till faktamässigt. Jag
              är inte alls nöjd med att människor tvingas leva på ekonomiskt
              bistånd. Men det är inte så som Monica Green påstår, att det nu
              rör sig om 400 000 fler. I själva verket säger Socialstyrelsen
              att det är 52 000 fler än år 2008 som nu är beroende av ekonomiskt
              bistånd.
            </seg>
            <seg xml:id="i-bda59387d53d6f69-0">
              Det jag tycker är intressant i den här debatten är att det går
              en skiljelinje i denna kammare. Oppositionen väljer att fokusera
              på statistikmått. Majoriteten väljer att fokusera på vad som görs
              och på vilka resultat regeringen har åstadkommit.
            </seg>
            <seg xml:id="i-70e333ba870bdc2a-0">
              Jämför vi med september 2006 kan vi konstatera att det i september
              2011 är 213 000 fler personer som en vanlig dag går till jobbet.
              Jag är självklart inte nöjd när personer som kan arbeta ändå inte
              kommer i jobb. Men vi har sett resultat som visar att våra reformer
              faktiskt biter.
            </seg>
            <seg xml:id="i-f144b652401aaeb7-0">
              I och för sig kan vi också diskutera statistikmått. Men när man
              kan se att statistiken, oavsett mått, har förbättrats tycker jag
              att den frågan blir mindre intressant. Snarare bör vi väl diskutera
              vad mer vi kan göra för att ännu fler ska kunna komma i jobb.
            </seg>
            <seg xml:id="i-1d0bcf073202f225-0">
              Vi har gjort stora satsningar på företagen och gjort det enklare
              att anställa, inte minst långtidsarbetslösa och personer med funktionsnedsättningar.
              Vi har sänkt skatter för bolag. Vi har minskat krångel. Vi har
              halverat arbetsgivaravgiften avseende unga. Vi har satsat på skolan
              och på fler platser inom Samhall. Ja, vi har vidtagit ganska många
              åtgärder.
            </seg>
            <seg xml:id="i-c562ab5a0129cefb-0">
              Självklart är jag inte alls nöjd med att inte alla har kommit
              i arbete. Men jag undrar vari cynismen ligger när vi i regeringen
              gör precis allt vi kan för att alla som kan arbeta ska kunna komma
              i jobb.
            </seg>
            <seg xml:id="i-6d777891c3b3ee85-0">
              Tyvärr är det på det sätt som några här i majoriteten har tagit
              upp. Vi har haft en väldigt allvarlig finanskris som har gjort
              att jobb har slagits ut. Samtidigt kan vi se att arbetsmarknaden
              nu har återhämtat sig. Så många som det i dag finns på den svenska
              arbetsmarknaden fanns det inte ens innan den finansiella krisen
              2008. Det går åt rätt håll. Men jag är inte nöjd förrän alla som
              kan arbeta har kommit i jobb.
            </seg>
          </u>
          <note type="speaker" xml:id="i-6d67e0f0561288cc-0">
            Anf. 17 MONICA GREEN (S):
          </note>
          <u who="monica_green_650948" xml:id="i-4bdd2345751fac66-1">
            <seg xml:id="i-c733efd20a534b22-0">
              Herr talman! Det är deprimerande när man hör en arbetsmarknadsminister
              som säger: Vi gör allt vi kan, och ändå är det 8 procents arbetslöshet.
              Vi har massarbetslöshet i det här landet. Vi har en arbetsmarknadsminister
              som säger: Vi gör allt vi kan. Vi kan inte göra mer.
            </seg>
            <seg xml:id="i-46fc7b55b215ccbb-0">
              Vad synd det är. Vad synd det är om alla dessa människor som
              inte har ett jobb att gå till. Arbete är det som gör att människan
              växer och lever och som bidrar till allas gemensamma försörjning
              och ser till att vi får en tillväxt i landet. Vi behöver göra
              mer för att få människor i arbete.
            </seg>
            <seg xml:id="i-831b4b4fa4469b3e-0">
              Ni säger att ni satsar på utbildning. Ni sabbade komvux när ni
              vann valet. Ni skar ned totalt. Ni påstod: Det behövs inte, jobben
              kommer ändå. När arbetslösheten började rusa i höjden stod ni
              helt handfallna och började lägga tillbaka lite av utbildningsplatserna.
              Sedan sade ni: Vilka fina reformer vi har gjort. Men vi är ännu
              inte uppe i de siffror som behövs.
            </seg>
            <seg xml:id="i-69df84dece1b5a03-0">
              Människor behöver utbildning. De behöver en chans att lära sig
              för att ta till sig de nya jobb som kommer. Då måste de få möjlighet
              att utbilda sig. Komvux behövs. Det behövs fler utbildningsplatser.
              Det behövs platser i den högre utbildningen och mer gymnasieplatser.
              Man kan inte göra som den borgerliga regeringen gör, försöka att
              lägga ned högskoleplatser, dra ned på gymnasieskolan och inte
              ha tillräckligt många komvuxplatser. Det är det ena.
            </seg>
            <seg xml:id="i-8036f9bb94f9d52e-0">
              Det andra är att ni med berått mod ser hur alltfler människor
              nu söker försörjningsstöd. Hillevi Engström säger: Vi gör allt
              vi kan. Jag beklagar att det inte går att göra mer och att vi
              har en sådan handfallen regering som inte mer tror sig om att
              kunna få människor i arbete.
            </seg>
            <seg xml:id="i-3900917e77c1d5cb-0">
              Man accepterar att det finns 220 000 barn som lever i fattigdom
              eftersom det finns föräldrar som är utförsäkrade. Ni har sabbat
              a-kassan och gjort det svårare och dyrare att gå med. De är utförsäkrade
              eller har inte gått med för att det är för dyrt.
            </seg>
            <seg xml:id="i-f9c67132bc562cc4-0">
              Vi vill satsa och investera i det som bygger Sverige starkt.
              Vi vill investera i en kunskapsbaserad ekonomi. Vi vill satsa
              på utbildning för dem som inte har utbildning eller som vill omskola
              sig. Vi vill satsa på vård, skola och omsorg i kommunerna. Vi
              vill inte dra ned på kommunerna. Vi vill satsa på kvaliteten i
              kommunerna. Det ger både jobb och trygghet för dem som behöver
              den servicen i kommunerna. Det är bra.
            </seg>
            <seg xml:id="i-42232c8c41ad29b6-0">
              Det som inträffar just nu är att kommunerna får allt svårare
              att ge en god service eftersom vi har 437 000 personer som förra
              året sökte försörjningsstöd. Detta urgröper kommunernas ekonomi.
              Det är siffror som kommer från Socialstyrelsen om ekonomiskt bistånd.
              Det kan man inte trolla bort.
            </seg>
            <seg xml:id="i-9027383709811702-0">
              Hillevi Engström ville inte prata statistik. Det är fine för
              mig. Jag tycker att vi ska prata om utbildning, jobb och sådant
              som gör Sverige starkt. Vi ska se till att människor får arbetslivserfarenhet
              som kan leda till ytterligare anställningar. Vi ska se till att
              de som ställs utanför helt och hållet har möjlighet till plusjobb.
              Det satsar vi på.
            </seg>
            <seg xml:id="i-7e51abe7aed1093e-0">
              Vi ska se till att de som är sjuka och arbetslösa inte ska bli
              fattiga. Människor blir inte friska av att bli fattiga. De hittar
              heller inget jobb genom att vara fattiga. Det är inte rätt väg
              att gå.
            </seg>
          </u>
          <note type="speaker" xml:id="i-c3753305527091f9-0">
            Anf. 18 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-3">
            <seg xml:id="i-7b056241d21b9a13-0">
              Herr talman! Låt mig först beklaga att interpellanten väljer
              att tolka allt som regeringen gör som sabbande och cyniskt. Jag
              tycker inte att det hör hemma i en debatt att ifrågasätta våra
              ärliga ambitioner och att vi såväl från regeringens håll som i
              oppositionens roll vill väl. Jag noterar att ingen av de fyra
              debattörerna här har antytt att Monica Green skulle vara ute i
              något ogjort väder. Då tycker jag att inte heller hon ska antyda
              att vi är ute i ett sådant.
            </seg>
            <seg xml:id="i-22c1510a568c52e4-0">
              Sedan går jag till själva sakfrågan. Om Monica Green och för
              den delen Josefin Brink kunde lyfta blicken lite grann kan de
              konstatera att i närtid, 2008 likaväl som 2011, står Europa i
              en fruktansvärt kritisk situation i hela den finansiella stabiliteten.
              Vi har länder som Grekland, Spanien, Italien och även Portugal
              och Irland. Där kan man verkligen tala om massarbetslöshet på
              grund av att man misskött sin interna politik och inte haft statsfinanser
              under kontroll. Det är någonting som med skärpa har lyfts fram
              som viktigt av alliansregeringen att värna.
            </seg>
            <seg xml:id="i-c2fbf92e38e5be1e-0">
              Låt oss för en stund fundera på de siffror som jag nämnde i mitt
              förra anförande om 220 000 helårssjukskrivna, 15 procent av arbetskraften.
              Om vi hade gått in i finanskrisen 2008 eller som i dag 2011 med
              den typen av ingångsvärden, hur tror då Monica Green att det hade
              sett ut? Det gäller för den delen också Josefin Brink, med den
              politik som man backade upp Socialdemokraterna med. Den ledde
              till dessa förfärliga siffror för utanförskap.
            </seg>
            <seg xml:id="i-41ce4312e61c5835-0">
              Hur hade vi klarat att stå emot en finanskris? Vi hade säkert
              hamnat i samma prekära situation som någon av de drabbade länderna
              som jag nyss nämnde. Det är inte en ansvarsfull politik. En ansvarsfull
              politik är att se till att så många som möjligt befinner sig där
              de ska vara och helst i arbetslivet. För övrigt ska vi se till
              att våra trygghetssystem backar upp alla individer som behöver
              det.
            </seg>
          </u>
          <note type="speaker" xml:id="i-79663be76f6dc83f-0">
            Anf. 19 ROGER HADDAD (FP):
          </note>
          <u who="roger_haddad_f79cd9" xml:id="i-c310f1b8cc11c110-1">
            <seg xml:id="i-66171c56a68b6d45-0">
              Herr talman! Om man följer Monica Greens inlägg tänker man när
              man lyssnar: Tänk vad enkelt allting skulle vara här i världen
              om det vore så att ju mer pengar vi skjuter till, desto bättre
              löser det sig med ungdomsarbetslösheten och utanförskapet! Så
              är det inte i verkligheten, Monica Green.
            </seg>
            <seg xml:id="i-b3c74691ce9943dc-0">
              Jag vet inte hur ofta du är ute och besöker arbetsförmedlingar
              eller dina politiska kolleger i kommuner och landsting. De gör
              väldigt mycket, men både skolpolitik och arbetsmarknadspolitik
              är väldigt svårt.
            </seg>
            <seg xml:id="i-6a4da3a922db9d03-0">
              Det är definitivt svårt att påvisa snabba resultat inom skolpolitiken,
              där jag själv är verksam här i riksdagen. Det gäller till exempel
              reformer. Vi har visserligen inom Folkpartiet talat om lärlings-
              och yrkesutbildningar i tio år. Men det är denna höst den nya
              gymnasiereformen träder i kraft, till exempel.
            </seg>
            <seg xml:id="i-7c56853463d31d36-0">
              Ändå vill vissa socialdemokrater att vi ska påvisa resultat nu.
              Vi har visserligen suttit i regeringen i fem år. Men regeringens
              gymnasiereform trädde i kraft höstterminen 2011. Det är också
              viktigt.
            </seg>
            <seg xml:id="i-0c8d1c15774fa2c6-0">
              Det finns många arbetsförmedlingar och kommuner som satsar stort
              på arbetsmarknadspolitiska insatser och vuxenutbildning. Men det
              löser i varje fall inte situationen om det inte finns lediga och
              tillgängliga jobb.
            </seg>
            <seg xml:id="i-19a477535b634802-0">
              I vissa kommuner kan till exempel en borgerlig allians lägga
              30 miljoner på arbetsmarknadspolitiska insatser. Då kommer Socialdemokraterna
              och säger: Vi vill ha ännu mer pengar, 50 miljoner till mot arbetslösheten.
              Det är inte vad det handlar om. Då hade saker och ting varit mycket
              enklare.
            </seg>
            <seg xml:id="i-724c043ec95f686e-0">
              Jag har inte hört något om ett alternativ till rehabiliteringskedjan
              och arbetslivsintroduktion. Yrkesvux förlängs nu från 2011 fram
              till 2013. Alliansregeringen tar sitt ansvar och förlänger insatser
              som är konjunkturberoende.
            </seg>
            <seg xml:id="i-2866a2f757bed72b-0">
              Det är vad som ska avgöra hur mycket staten går in med. Men kom
              inte och påstå att vi inte satsar på utbildning och arbetsmarknad
              för de arbetslösa, för det är fel!
            </seg>
          </u>
          <note type="speaker" xml:id="i-4cdd832bf6256d4e-0">
            Anf. 20 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-ee7b73ef06fbc8bf-1">
            <seg xml:id="i-8d36e59185301f11-0">
              Herr talman! Det är lite tråkigt att lyssna på Monica Green,
              som målar allting i svart. Allting är elände, och allting är alliansregeringens
              fel. Allt vad vi gör är att sabba och förstöra. Det är lite svårt
              att hålla en seriös debatt på den nivån.
            </seg>
            <seg xml:id="i-77a68908fd35073c-0">
              Man måste se verkligheten, både nu och hur den såg ut tidigare,
              och både hur den ser ut i Sverige och utanför Sverige. Det är
              en väldigt viktig utgångspunkt om man ska tala om utanförskap
              och människor som inte får en möjlighet till jobb.
            </seg>
            <seg xml:id="i-0853891cd6e56867-0">
              Jag tvivlar inte alls på Monica Greens, eller för den delen på
              det socialdemokratiska partiets, syften: Man vill minska utanförskap
              och få människor i jobb. Men det är precis det också vi arbetar
              för!
            </seg>
            <seg xml:id="i-85f51ddf2a1b98ec-0">
              Om det vore så enkelt att man hade någon quick fix för detta
              måste jag ändå ställa mig frågan: Varför gjorde då inte den socialdemokratiska
              regeringen detta när det var högkonjunktur före 2006? Varför var
              det då ett toppår när det gällde socialbidragstagare 2002? Varför
              var det så många som var i utanförskap före 2006? Varför är det
              i dag fler som går till arbetet än tidigare? Kanske måste Monica
              Green fundera lite över dessa samband.
            </seg>
            <seg xml:id="i-597015c1634ed4f5-0">
              Så här ser det ut, och då har vi ändå haft en otroligt djup kris
              i världen och även i Sverige. Många har sagts upp från sina jobb.
              Vi har också haft ett stort flyktingmottagande. Vi har många ungdomar
              som inte har klarat skolan. När det blir kris och färre jobb har
              de självfallet svårare att få jobb.
            </seg>
            <seg xml:id="i-8df96e4aa2f6c020-0">
              Men vi arbetar långsiktigt. Det här är ingen quick fix, utan
              vad vi gör är att se till att rusta människor så att när det väl
              vänder uppåt ska de vara med och fajtas om jobben. Det är vårt
              mål. Jag undrar vad som är Monica Greens mål.
            </seg>
          </u>
          <note type="speaker" xml:id="i-a7488781d812d86f-0">
            Anf. 21 JOSEFIN BRINK (V):
          </note>
          <u who="josefin_brink_149089" xml:id="i-3fe7932b3d11389f-1">
            <seg xml:id="i-3354d774e3972c89-0">
              Herr talman! Jag noterar att arbetsmarknadsministern tycker att
              det är fel och nästan lite trist att stå här och prata om statistik
              och sådan skit. Det kan jag förstå eftersom statistiken talar
              sitt tydliga språk och avslöjar regeringens misslyckande. Hur
              ska vi annars mäta effekterna av regeringens politik om inte i
              termer av mått på hur många som är arbetslösa, hur sysselsättningen
              ser ut och så vidare? Det blir lite meningslöst att stå här och
              prata om hur vi upplever att arbetslösheten ser ut.
            </seg>
            <seg xml:id="i-d5183bb7399c1692-0">
              Hillevi Engström försöker också tramsa med statistiken precis
              som en del andra debattörer här. Man pratar om att det är fler
              som går till jobbet. Det vore oerhört märkligt annars; befolkningen
              är ju större! Den arbetsföra befolkningen är större. Det som är
              relevant att mäta när vi pratar om arbetslöshet och sysselsättning
              är hur stor andel av den arbetsföra befolkningen som är arbetslös
              och hur stor andel av den arbetsföra befolkningen som är sysselsatt
              respektive inte sysselsatt. Allt annat är bara ett sätt att försöka
              lura allmänhet och väljare att tro att någonting föreligger som
              inte är sant.
            </seg>
            <seg xml:id="i-256c584ec06600c8-0">
              Sanningen är den att en större andel av den arbetsföra befolkningen
              är arbetslös i dag än 2006. En större andel av de arbetslösa är
              i dag långtidsarbetslösa. En större andel av de arbetslösa saknar
              i dag rätt till ersättning från arbetslöshetsförsäkringen samtidigt
              som kommunernas utgifter för försörjningsstöd ökar dramatiskt.
            </seg>
            <seg xml:id="i-cd898cdf8ca81007-0">
              Det är det här som vi tycker är ett problem. Det är märkligt
              att regeringen försöker släta över det genom att prata om helt
              andra saker. Ser inte arbetsmarknadsministern detta som ett problem?
            </seg>
            <seg xml:id="i-488b6bde5e61e7e1-0">
              Finn Bengtsson! Javisst, vi befinner oss i ett oerhört utsatt
              ekonomiskt läge, och vi har gått igenom en lågkonjunktur. Men
              jag undrar vilken ekonom i hela världen som har sagt att det i
              ett sådant läge är bra att dra ned på transfereringssystemen.
              Jag har inte hört någon påstå att det är en bra idé i en lågkonjunktur
              att se till att de arbetslösa får ännu mindre pengar i sina plånböcker.
            </seg>
          </u>
          <note type="speaker" xml:id="i-6706b0dd5f646a0b-0">
            Anf. 22 PETER PERSSON (S):
          </note>
          <u who="peter_persson_b021b6" xml:id="i-10b12fbcd15e6b5e-0">
            <seg xml:id="i-f928052cb31c2eb3-0">
              Herr talman! Jag kunde icke bärga mig längre utan måste kasta
              mig in i denna intressanta debatt. Jag måste säga att det ett
              tag, när jag hörde någon moderat här, kändes som att flytta tillbaka
              någon vecka till de moderata historiedagarna i Örebro. Där skrev
              man att det var Moderaterna som tog kampen för allmän rösträtt
              och fajten mot apartheid. Ungefär så försöker man skriva om också
              dagens historia.
            </seg>
            <seg xml:id="i-fbe6f3dd9a1ecafc-0">
              Varför, Finn Bengtsson och ni övriga, kan vi inte här i kammaren
              vara överens om faktiska förhållanden? Arbetslösheten är högre
              nu än när ni tillträdde. Utanförskapet med de mått som ni använder
              är inte lägre. Det är realistiskt och ärligt att ha detta som
              utgångspunkt för en politisk diskussion. Där kan ni få diskutera
              era avsikter och verkliga intentioner bakom politiken. Det handlar
              om att omfördela det som är rättigheter och det gemensamma till
              den enskilde. Det är en politik för att pressa ned sociala villkor
              och löner.
            </seg>
            <seg xml:id="i-58ecdb435ba5c303-0">
              Det är därför ni har förstört arbetslöshetskassan. Bara var tredje
              arbetslös får ersättning från a-kassan. Det är denna verklighet
              som gör att siffrorna för försörjningsstöd rusar ute hos kommunerna.
              Den arbetslöse säger inte längre: Jag är försäkrad. Jag och mina
              kamrater hävdar våra rättigheter! I stället ska han plågas till
              kommunens socialkontor och kläs av varenda krona han har kunnat
              spara på banken. Man tar den eventuella sommarstuga som han kunde
              ha eller den bil som inte längre behövs eftersom det inte finns
              något arbete att resa till.
            </seg>
            <seg xml:id="i-3a0bdcfec5dda438-0">
              Ni gör människor fattiga. Ni avrustar samhället och gör människor
              svagare. Det är det er politik leder till. Vore det inte ärligare
              att ni moderater i kammaren upplyser hela svenska folket? Säg:
              Vi sänker skatterna, mest för de rika! För att kunna göra det
              måste vi pressa ut kostnader för sociala rättigheter som arbetslöshetsförsäkring
              och sjukförsäkring. De arbetslösa och de sjuka ska betala skattesänkningar
              för de rika. Säg: För att vi ska lyckas med vårt cirkusnummer
              ska vi inte berätta om det verkliga utfallet av politiken utan
              upprepa gång på gång att jobbpolitiken har lyckats trots att alla
              kan se att arbetslösheten är högre och att utanförskapet inte
              har minskat.
            </seg>
            <seg xml:id="i-f32e6eb07d1cef77-0">
              Sluta syssla med historieförfalskning, moderater! Det gäller
              både i nutid och i dåtid. Diskutera ärligt den politik ni står
              för och den politik vars avsikt är att öka klasskillnaderna i
              vårt land!
            </seg>
          </u>
          <note type="speaker" xml:id="i-34710b0f7f58f4be-0">
            Anf. 23 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-5">
            <seg xml:id="i-45c6bad754ba2171-0">
              Herr talman! Vad är det som är cyniskt och vad är det som inte
              är cyniskt, Monica Green? Under Socialdemokraternas sista år i
              regeringsställning var det många som tvingades lämna arbetsmarknaden
              varje dag fastän de hade arbetsförmåga och ville arbeta. Det alliansregeringen
              gör och fortsätter att göra är att se till att alla som kan arbeta
              får en chans att göra det.
            </seg>
            <seg xml:id="i-19233d57ea0df6a0-0">
              När det gäller att titta på statistik visar inte den senaste
              statistiken det som Monica Green säger. Återigen: Det är inte
              8 procents arbetslöshet utan 6,8 procent, och det är för högt.
              Det som har skett efter valet är att statistiken har förändrats.
              Vi har en hög arbetslöshet. Vi har en hög ungdomsarbetslöshet.
              Men det är också viktigt att komma ihåg, Monica Green, att Sverige
              anpassar sig till de regler som säger att hälften av alla unga
              som är arbetslösa studerar på grundskola, gymnasieskola och högskola.
            </seg>
            <seg xml:id="i-94573c68d84b8dc4-0">
              Det finns tre grupper som jag skulle vilja säga är den riktiga
              utmaningen när det gäller att se till att människor kommer i jobb.
              Då pratar vi om de unga som inte har klarat av skolan och som
              har lämnat skolan utan godkända betyg. Vi gör nu om grundskolan
              och gymnasieskolan så att fler unga ska få chansen. Jag tror att
              det är oerhört viktigt att varje barn och ungdom får chansen att
              få sin livsdröm realiserad. Vi har också många utrikes födda,
              inte minst i Monica Greens hemlän Västra Götaland. Där har vi
              14 000 utrikes födda ingenjörer som är arbetslösa och inskrivna
              på Arbetsförmedlingen trots att industrin efterfrågar ingenjörer.
              Vi har också många funktionsnedsatta som saknar arbete.
            </seg>
            <seg xml:id="i-69c9520672ca8611-0">
              Låt mig tala om några av de viktiga delar som regeringen gör
              för att sänka arbetslösheten. Som någon sade här: Det finns ingen
              quick fix. Mina kolleger i Europa är oerhört upprörda och upprivna
              för att de inte har resurser att satsa på arbetsmarknadspolitiken.
              De har bara resurser till ett lågt kontantstöd, och väldigt lite
              till aktiva insatser.
            </seg>
            <seg xml:id="i-61328e7e13980832-0">
              Det vi gör, förutom den aktiva arbetsmarknadspolitiken med arbetsmarknadsutbildning,
              olika former av praktik och rehabilitering är att vi nu har en
              ny form av lärlingsutbildning inom gymnasieskolan. Jag har i veckan
              tillsatt en utredning för att göra det möjligt för ungdomar under
              23 år att få en lärlingsprovanställning och få en brygga från
              utanförskap in på arbetsmarknaden.
            </seg>
            <seg xml:id="i-fe92d3168737d8fa-0">
              Nystartsjobben har visat sig vara en lyckosam reform. Drygt 50
              000 personer har ett nystartsjobb i dag.
            </seg>
            <seg xml:id="i-8f3738a4ddc77e31-0">
              Vi har halverat arbetsgivaravgifterna för ungdomar. Vi tror nämligen
              att om det är billigt att anställa ungdomar eller personer som
              har varit långtidsarbetslösa länge kommer fler arbetsgivare att
              vilja göra det. Det motsätter sig Socialdemokraterna, vilket är
              obegripligt.
            </seg>
            <seg xml:id="i-31a21118ea12b7b2-0">
              Vi går nu vidare efter nyår och sänker restaurangernas momssatser.
              De halveras så att det blir lägre kostnader för restauranger,
              cateringföretag och takeawayföretag så att fler unga förhoppningsvis
              kommer att få jobb. Vi gör förbättringar för företagen, vi gör
              det enklare att starta företag, vi sänker skatterna för företagare
              och vi förbättrar skolan. Redan nästan år har vi pengar i budgeten
              som innebär att vi satsar 1,2 miljarder på en ännu bättre arbetsförmedling.
              Det är några exempel på regeringens breda jobbpolitik.
            </seg>
            <seg xml:id="i-d10c3e57aaf05f95-0">
              Jag ställer frågan: Vad är cynism, Monica Green? Det är lätt
              att säga att det finns en quick fix-lösning. Oavsett statistikmått,
              det som interpellationen handlar om, har vi en bättre situation
              i dag.
            </seg>
          </u>
          <note type="speaker" xml:id="i-607f71ceb5122f81-0">
            Anf. 24 MONICA GREEN (S):
          </note>
          <u who="monica_green_650948" xml:id="i-4bdd2345751fac66-2">
            <seg xml:id="i-a1ad3097732c19c3-0">
              Herr talman! Det har sagts i den här debatten att jag efterfrågar
              quick fix och att jag säger att det är enkelt. Jag har aldrig
              påstått det. Det är inte enkelt. Jag vet. Jag vet att det tar
              tid att få människor i arbete. Jag vet det eftersom jag var med
              under den förra högkonjunkturen. Jag vet att det tog tid innan
              vi kunde visa resultat. År 2006 tillkom 152 000 nya jobb. Men
              ni hånade oss i den valrörelsen och påstod att det inte kom några
              nya jobb, men det gjorde det. Det tillströmmade oerhört många
              nya jobb 2006. Året efter var också ett bra år, för då hade inte
              er politik börjat bita. Då tillkom 80 000 nya jobb. År 2008 tvärstannade
              jobbtillväxten. Det var inte den borgerliga regeringens fel. Det
              var den internationella lågkonjunkturens fel, men det var ni som
              styrde och hade dragit bort alla möjligheter till vidareutbildning,
              komvux och stöd. Ni hade sabbat a-kassan redan då. Jag menar inte
              att det här är enkelt. Jag menar att det är svårt, och det är
              därför som man måste göra mer.
            </seg>
            <seg xml:id="i-e6ab1631caed1b21-0">
              Ni tycks mena att det är okej att nästan en halv miljon människor
              söker försörjningsstöd. Ni tycks säga att eftersom a-kassan är
              sämre och ni har infört en sjukförsäkring som människor blir utförsäkrade
              ifrån måste de kunna söka försörjningsstöd. Det är klart att de
              ska söka försörjningsstöd om de behöver det, men det ska vara
              en tillfällig lösning i allra sista hand för att människor inte
              ska behöva gå från hus och hem. Man ska kunna leva i det här landet.
            </seg>
            <seg xml:id="i-6b6e90696b246970-0">
              Anders Borg brukade berömma vårt ekonomiska system och säga att
              vi byggde upp det och byggde Sverige starkt under den förra krisen.
              Det gör han inte längre, men jag vet att det var vi som såg till
              att ekonomin håller sig stark nu också. Jag vill ha fler jobb,
              inte färre.
            </seg>
          </u>
          <note type="speaker" xml:id="i-15a9df0941ed63ff-0">
            Anf. 25 PETER PERSSON (S):
          </note>
          <u who="peter_persson_b021b6" xml:id="i-10b12fbcd15e6b5e-1">
            <seg xml:id="i-d10d6157fb2fdd18-0">
              Herr talman! Den moderatledda regeringen har misslyckats med
              det som är huvuduppgiften i politiken. Arbetslösheten har inte
              minskat, utan den har ökat. Utanförskapet har inte minskat.
            </seg>
            <seg xml:id="i-f0bc4221e73dcc16-0">
              Utöver det har man slagit direkt mot dem som är arbetslösa. Bara
              var tredje arbetslös har i dag anknytning till a-kassan. Åtskilliga
              av dem har kraftigt försämrad ersättning. Det innebär att försörjningsstödet
              ökar ute i landets kommuner. Låt mig ta tre exempel från Jönköpings
              län. Det är tre vanliga kommuner i vårt land. På fyra år har försörjningsstödet
              i Nässjö ökat från 12 till 24 miljoner. I Sävsjö har det ökat
              från 4 till 9 miljoner och i Tranås från 13 till 21 miljoner.
            </seg>
            <seg xml:id="i-f40300fd0ca662cd-0">
              Moderatregeringens politik har inneburit att skattesänkningar
              för de rika betalats av de arbetslösa. Försämringar för de arbetslösa
              som tvingas till försörjningsstöd får betalas av barnen i förskola
              och skola när försörjningsstödet trycker ut annat ur den kommunala
              budgeten.
            </seg>
            <seg xml:id="i-fb59060b8f1650bd-0">
              Tror arbetsmarknadsministern att denna politik bättre rustar
              människor att erövra arbetsmarknaden? Gör försämringar av den
              gemensamma sektorn och försämringar av försörjningen för en arbetslös
              henne bättre rustad för att återerövra arbetsmarknaden?
            </seg>
          </u>
          <note type="speaker" xml:id="i-c87401a609df5cef-0">
            Anf. 26 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-6">
            <seg xml:id="i-e74ca7583a949fd3-0">
              Herr talman! Någonting blir inte sant bara för att man upprepar
              det i riksdagens talarstol, Monica Green. Jag tycker att det är
              rimligt att man håller sig till någon sorts fakta. Det stämmer
              inte att alliansregeringen skulle ha tagit bort alla utbildningar
              och saboterat a-kassan. Det är min uppfattning att vi har en bra
              omställningsförsäkring.
            </seg>
            <seg xml:id="i-0ccbf06255e72cf8-0">
              Det har blivit fler jobb och inte färre. Under sommaren kunde
              vi konstatera att det aldrig har varit så många sysselsatta. Det
              var fler på arbetsmarknaden än före finanskrisen.
            </seg>
            <seg xml:id="i-6e2bd1a25a7d4f98-0">
              Jag tycker att det är intressant att höra vilket alternativet
              är till regeringens politik. Vi kan läsa i budgeten att Socialdemokraterna
              satsar tre gånger så mycket på att höja a-kassan som på andra
              aktiva insatser i arbetsmarknadspolitiken. Någonstans måste man
              välja. Ska vi satsa på en aktiv arbetsmarknadspolitik och en förbättrad
              skola som ser varje barn och ungdom och ger dem möjligheter att
              förverkliga sina drömmar eller ska vi satsa på att öka bidragen
              till dem som inte arbetar?
            </seg>
            <seg xml:id="i-0ac6ffb11b0f7e77-0">
              Jag kan konstatera att i augusti 2011 hade antalet sysselsatta
              ökat med 89 000 personer jämfört med ett år tidigare. 25 000 fler
              unga hade fått jobb. Antalet långtidsarbetslösa hade minskat med
              16 000 personer på ett år. Det har gått åt rätt håll.
            </seg>
            <seg xml:id="i-7825e79bc648a27e-0">
              Men nu är jag orolig för hur omvärlden kommer att påverka oss,
              som Finn Bengtsson var inne på lite grann. Hur kommer Sveriges
              industri att stå sig när vi kan få en vikande export inom till
              exempel fordonsindustrin? Det är jag orolig för. Vi kommer att
              bli påverkade, och då är det väldigt viktigt att vi i stället
              för att öka alla bidrag för dem som inte arbetar har resurser
              att sätta in för att vidta ytterligare åtgärder om arbetslösheten
              ser ut att bli långvarigare och djupare.
            </seg>
          </u>
          <note xml:id="i-5dac4c038c61a222-1">
            Överläggningen var härmed avslutad.
          </note>
          <note xml:id="i-3540a78970dcf42a-0">
            11 § Svar på interpellation 2011/12:59 om fusk och exploatering
            av arbetskraft på biltvättar
          </note>
          <note type="speaker" xml:id="i-68f297b2f0615b2f-0">
            Anf. 27 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-7">
            <seg xml:id="i-c406db02b68e8f3b-0">
              Herr talman! Josefin Brink har frågat mig vad jag avser att göra
              för att stoppa exploateringen av asylsökande, papperslösa och
              migrantarbetare på den svenska arbetsmarknaden samt för att garantera
              att staten inte subventionerar oseriösa arbetsgivare med så kallat
              nystartsbidrag från Arbetsförmedlingen. Frågan ställs mot bakgrund
              av ett reportage i radioprogrammet Kaliber den 23 oktober 2011
              om asylsökande och papperslösa som utnyttjas som underbetald arbetskraft
              på biltvättar.
            </seg>
            <seg xml:id="i-404f156e0ddcf989-0">
              Jag vill gärna inledningsvis slå fast att det naturligtvis är
              oacceptabelt om regler missbrukas och djupt olyckligt om människor
              utnyttjas av oseriösa arbetsgivare.
            </seg>
            <seg xml:id="i-f1e67b0e9d7dc345-0">
              Stöd för nystartsjobb något som heter nystartsbidrag finns inte
              i Sverige är ett ekonomiskt stöd till arbetsgivare som anställer
              personer som har varit utan arbete en längre tid. Själva syftet
              med nystartsjobben är alltså att sänka trösklarna för anställning
              och därmed skapa nya möjligheter för individer som står långt
              från arbetsmarknaden. Totalt närmare 125 000 personer har med
              hjälp av nystartsjobb åter lyckats etablera sig på arbetsmarknaden.
            </seg>
            <seg xml:id="i-10f65647472402e8-0">
              Individen anvisas inte heller ett nystartsjobb av Arbetsförmedlingen.
              Det är därmed inte en traditionell arbetsmarknadspolitisk insats.
              Men för att Arbetsförmedlingen ska kunna bevilja ett nystartsjobb
              ställs ett antal krav. En förutsättning är förstås att arbetstagaren
              ska vara legalt i Sverige. Arbetsgivaren måste vidare vara registrerad
              som sådan hos Skatteverket och får inte ha näringsförbud eller
              skatteskulder som har lämnats till Kronofogdemyndigheten för indrivning.
              Lönen ska vidare ligga på samma nivå som kollektivavtal i branschen,
              vilket arbetsgivaren ska intyga till Arbetsförmedlingen. Om ändrade
              förhållanden som kan påverka rätten till stöd eller stödets storlek
              uppstår under tiden som nystartsjobbet pågår är arbetsgivaren
              skyldig att anmäla detta till Arbetsförmedlingen. En arbetsgivare
              som lämnar oriktiga uppgifter och förorsakar att stöd betalats
              ut på felaktig grund eller med för högt belopp är återbetalningsskyldig,
              och Arbetsförmedlingen ska då också återkräva utbetalt belopp.
            </seg>
            <seg xml:id="i-ee7a0613f0cbdac4-0">
              När det gäller de övergripande förhållandena på arbetsmarknaden
              råder det stor enighet om grunderna för den svenska arbetsmarknadsmodellen.
              Den bygger på ansvarstagande parter som i kollektivavtal kommer
              överens om rimliga villkor och som vakar över villkorens efterlevnad.
              Tillsyn över efterlevnaden av arbetsmiljö- och arbetstidslagstiftningen
              utövas av Arbetsmiljöverket.
            </seg>
            <seg xml:id="i-821c38a3d11ee2ed-0">
              Då interpellationen delvis rör frågan om arbetskraftsinvandring
              vill jag gärna framhålla att ökad rörlighet av arbetskraft är
              något positivt. Ett flexibelt och effektivt system för arbetskraftsinvandring
              är en viktig del i arbetet för att möta framtidens behov av arbetskraft.
              Men med arbetskraftens ökade rörlighet följer också utmaningar:
              för lagstiftaren, för myndigheter, för arbetsmarknadens parter,
              för arbetsgivare och arbetstagare.
            </seg>
            <seg xml:id="i-7a3b91815ebe4e9a-0">
              Migrationsverket har i sitt regleringsbrev för budgetåret 2011
              fått i uppdrag att motverka förekomsten av skenavtal och missbruk
              av reglerna för arbetskraftsinvandring samt redovisa hur myndigheten
              arbetar för att upptäcka missbruk och skenanställningar. Av Migrationsverkets
              rapportering till regeringen framgår att verket under året har
              intensifierat sitt arbete med att ta fram rutiner i syfte att
              motverka missbruk.
            </seg>
            <seg xml:id="i-80e905f744f3728f-0">
              Regelverket för arbetstillstånd innehåller vidare bestämmelser
              som syftar till att minska beroendeförhållandet mellan en arbetstagare
              och en arbetsgivare. Ytterst har förstås också polisen en viktig
              roll när det gäller att bekämpa brottslighet, till exempel människohandel.
            </seg>
            <seg xml:id="i-4fb8cfc45367a20b-0">
              Avslutningsvis, herr talman! Rimliga och rättvisa villkor ska
              gälla för alla arbetstagare på den svenska arbetsmarknaden, såväl
              invandrade som infödda. Därom ska inte råda någon som helst tvekan.
              Jag kan därför försäkra att regeringen också fortsättningsvis
              noggrant kommer att följa utvecklingen på området.
            </seg>
          </u>
          <note type="speaker" xml:id="i-cc0fdd19d6607adc-0">
            Anf. 28 JOSEFIN BRINK (V):
          </note>
          <u who="josefin_brink_149089" xml:id="i-3fe7932b3d11389f-2">
            <seg xml:id="i-7180a1a3fd2b173d-0">
              Herr talman! I min interpellation tar jag upp två stora och allvarliga
              problem på den svenska arbetsmarknaden. Det är dels den utbredda
              exploateringen av utländska medborgare, dels de alltför slapphänta
              regler som i dag finns för bidrag till arbetsgivare från Arbetsförmedlingen.
            </seg>
            <seg xml:id="i-11c80433bf25ca4d-0">
              I fallet med de granskade biltvättarna i programmet Kaliber sammanfaller
              dessa två problem på ett ganska delikat sätt. Här har vi arbetsgivare
              som uppenbarligen håller sina firmor i gång genom att utnyttja
              asylsökande och papperslösa till fullkomligt skandalösa löner
              och arbetsvillkor samtidigt som staten genom nystartsjobb subventionerar
              dessa företag. Att något sådant över huvud taget kan ske är ett
              tecken på att det finns stora och allvarliga brister både när
              det gäller lagstiftning och kontroll.
            </seg>
            <seg xml:id="i-a01a242e49c22646-0">
              Det här är tyvärr inte något unikt. Exemplen är otaliga de senaste
              åren på hur utländska medborgare, såväl asylsökande som papperslösa,
              liksom migrantarbetare som kommit hit som arbetskraftsinvandrare,
              blivit utnyttjade som bärplockare, lantarbetare, städpersonal,
              rivningsarbetare, diskare, i alla möjliga tunga och slitsamma
              jobb och på villkor som är skrämmande nära rent slaveri. Det beroende
              som dessa människor har av den lilla inkomst som de trots allt
              kan få är så stor och skräcken för att skickas ut ur landet utan
              några pengar likaså att de känner sig tvungna att foga sig i den
              helt ofattbara behandlingen.
            </seg>
            <seg xml:id="i-7e64eca15abe4ce9-0">
              Jag tycker att det borde vara uppenbart för Hillevi Engström
              att de ansvariga myndigheterna varken har rätt verktyg eller de
              resurser som behövs för att bekämpa denna exploatering på ett
              framgångsrikt sätt. Migrationsverket, Skatteverket och Arbetsmiljöverket
              gör vad de kan med de regelverk som finns att följa, men det räcker
              uppenbarligen inte. Jag har hört företrädare för alla dessa myndigheter
              påpeka att det faktiskt är så det ligger till. De gör vad de kan,
              men regelverken, resurserna och instruktionerna räcker inte till.
              Det behövs en vassare lagstiftning, och det behövs ett tydligare
              uppdrag.
            </seg>
            <seg xml:id="i-b7d89b5c28549022-0">
              Regeringens intresse för att ta tag i problemen med den växande
              svarta sektorn, med en ökande exploatering, har varit väldigt
              svalt. I stället för att ta ett samlat grepp om fusk och exploatering
              kommer det varje gång en skandal dyker upp i medierna några panikartade
              framkrystade löften om lite bättre kontroller, och sedan händer
              egentligen inte särskilt mycket. Jag saknar ett samlat grepp om
              hur vi ska få en arbetsmarknad som är fri från den typen av rena
              övergrepp på människor.
            </seg>
            <seg xml:id="i-36a211c283845b50-0">
              När det gäller nystartsjobben är regeringen inte beredd ens till
              någon symbolisk reträtt som det verkar, trots att det är uppenbart
              att de kontroller som Arbetsförmedlingen gör inte räcker för att
              garantera att inte oseriösa arbetsgivare får ta del av bidragen.
              Det är ju inte i samband med biltvättarna som det för första gången
              avslöjas att det finns arbetsgivare som inte lever upp till kravet
              att teckna försäkringar, som inte har bra arbetsmiljövillkor och
              som inte lever upp till kravet på löner och arbetsvillkor i övrigt,
              utan det är någonting som pågår. Också där säger Arbetsförmedlingen:
              Vi har inga instruktioner och ingen laglig rätt att kontrollera
              detta. Vi är tvungna att säga ja även om vi inte kan kontrollera
              det.
            </seg>
            <seg xml:id="i-897374f2bd43f236-0">
              Sammantaget frågar jag mig om regeringen egentligen tycker att
              det här är ett särskilt stort problem, om regeringen tycker att
              det är så farligt att mängder av människor blir exploaterade och
              utnyttjade på det sättet på en svart arbetsmarknad och om det
              är något vidare stort problem att staten subventionerar sådana
              arbetsgivare.
            </seg>
          </u>
          <note type="speaker" xml:id="i-ba039ccf350560fb-0">
            Anf. 29 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-4">
            <seg xml:id="i-c301441f4de82251-0">
              Herr talman! Jag vill tacka interpellanten för en intressant
              interpellation och statsrådet för ett uttömmande svar. Det hela
              bygger på en observation i våra medier som är mycket beklagansvärd,
              och precis som statsrådet inledde med att konstatera är det helt
              oacceptabelt att regler missbrukas och djupt olyckligt för de
              människor som utnyttjas av oseriösa arbetsgivare. Självklart är
              det så.
            </seg>
            <seg xml:id="i-d2f45f5325a22341-0">
              Däremot måste man fundera lite grann på om interpellanten har
              några synpunkter på att vi trots allt försöker underlätta för
              arbetsgivare att anställa just för att människorna ska få en anställning.
              Det framskymtar i interpellantens muntliga kommentar till hennes
              interpellation att hon egentligen är tveksam till möjligheten
              för arbetsgivare att ta ett större ansvar för att anställa. Det
              gäller till exempel nystartsjobben men även instegsjobben, som
              det kanske egentligen handlar om när det är fråga om utländska
              medborgare som kommit till vårt land.
            </seg>
            <seg xml:id="i-82712bf3af5b2a35-0">
              En annan problematik som tas upp av interpellanten och som jag
              är lite frågande till är det faktum att hon nämner asylsökande,
              papperslösa och migrantarbetare med tillfälligt arbetstillstånd
              i ett och samma andetag. Självklart ska asylsökande och de som
              kommer hit som arbetskraftsinvandrare på alla sätt garanteras
              skydd enligt våra regelverk. Sedan finns det, precis som ministern
              lyfte fram, också oseriösa arbetsgivare. Man har förtydligat uppdraget
              för Migrationsverket att följa upp detta så att det inte förekommer
              ett sådant missbruk. Det är nog den skärpningen som är allra viktigast,
              inte att göra regelverket mer komplicerat för arbetsgivare, vilket
              interpellanten uppenbarligen vill när hon talar om slapphänta
              regler för bidrag till arbetsgivare. Det sista Sveriges arbetsgivare
              behöver är ytterligare regelkrångel för att faktiskt kunna och
              vilja anställa.
            </seg>
            <seg xml:id="i-d709088cd284950e-0">
              När det nu handlar om asylsökande, papperslösa och, som sagt,
              migrantarbetare med tillfälligt arbetstillstånd undrar jag lite
              grann hur interpellanten ser på begreppet papperslös. Sverige
              har, och ska ha, en mycket generös invandringspolitik. Det är
              vi brett överens om i detta parlament. Däremot finns det människor
              som illegalt tar sig in i landet eller sådana som efter en regelrätt
              domstolsprövning eller efter prövning av Migrationsverket och
              sedan av högre instans inte befinns ha den lagrättsliga möjligheten
              att stanna kvar här. Det är de som kallas papperslösa.
            </seg>
            <seg xml:id="i-64209abab7404a48-0">
              Det förefaller mig svårt att, som interpellanten antyder, med
              dagens lagstiftning ta till vara de rättigheter som dessa individer
              har gentemot legala arbetsgivare i vårt land. Det är ju individer
              som enligt vår lagstiftning uppenbarligen inte har rätt att vara
              i landet. Lösningen på det problemet är naturligtvis att de som
              inte har dessa förutsättningar att vara i landet inte heller ska
              vara det. Alltså är det på det sättet man bevakar deras rättigheter
              allra bäst. En annan ordning vore väldigt konstig, det vill säga
              att man bestämmer sig för, helt oberoende av den politik som tidigare
              styrt detta, att gå in och ändra våra lagar för att ta hand om
              de individer som ju rimligen inte ska vara i vårt land, när det
              i själva verket handlar om myndighetsbedömning, och myndighetsbedömningen
              kanske är prövad i domstol och innebär att man inte har rätt att
              vistas i landet.
            </seg>
            <seg xml:id="i-cbd236099f4e1304-0">
              Därför förstår jag inte riktigt hur interpellanten kan blanda
              ihop denna grupp människor med de ytterst utsatta asylsökande
              och arbetskraftsinvandrare som vi måste värna på alla sätt i vårt
              regelverk. Det kan inte vara rimligt att man har olika förutsättningar
              för dem som har laglig grund och dem som har olaglig grund om
              man ska hantera detta i enlighet med god rättsordning. Frågan
              är hur interpellanten ser på papperslösas rätt att kräva lagändringar
              till förmån för sin egen situation.
            </seg>
          </u>
          <note type="speaker" xml:id="i-8394a63ec08144a9-0">
            Anf. 30 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-ee7b73ef06fbc8bf-2">
            <seg xml:id="i-9b1c297c4b7d737a-0">
              Herr talman! Det är bra att Josefin Brink lyfter fram detta problem.
              Jag tror inte att någon av oss kan tänka sig att vi ska ha människor
              som arbetar under slavliknande förhållanden i Sverige. Det måste
              vi med alla medel motverka. Det ska självklart vara rimliga och
              rättvisa villkor som gäller, precis som vi har enligt vår lagstiftning
              och de gällande kollektivavtal som finns.
            </seg>
            <seg xml:id="i-d21b612428f00dfd-0">
              Här har arbetsmarknadens parter sitt ansvar, men även myndigheterna
              har ett stort ansvar. Arbetsmiljöverket ska ha och har också en
              god tillsyn över olika branscher, men vi har kanske mer styrt
              över det till att man ska se till att kontrollera på ett bättre
              och tydligare sätt inom de branscher och hos de arbetsgivare där
              det finns problem, där det är fusk och där man inte arbetar seriöst.
              Jag tror att det är oerhört viktigt att man lägger kraften där
              den bäst behövs. Skatteverket måste också ut och kontrollera vilka
              som finns på arbetsplatsen, vilka som är där. Det kan man inte
              bara göra under kontorstid, utan det måste även göras långt efter
              den normala arbetstidens slut.
            </seg>
            <seg xml:id="i-9b71af16ddebaf43-0">
              Ökad rörlighet kan vi nog aldrig stoppa i en globaliserad värld.
              Jag tycker själv att det är något mycket positivt i sig, vilket
              redan har framhållits här av ministern. Men självklart öppnar
              det också för möjligheter till fusk och utnyttjande, och det är
              svårare att kontrollera. De flexibla och effektiva system för
              arbetskraftsinvandring som många av Sveriges arbetsgivare ropar
              efter får inte heller stoppas därför att det finns de som fuskar.
              Jag håller med tidigare talare Finn Bengtsson: Det är inte krångligare
              regler för företag vi behöver, utan en god kontroll av de regler
              som vi har.
            </seg>
            <seg xml:id="i-0e3eb6ea1842b7d3-0">
              Det är egentligen en mycket liten grupp som kommer hit. Det är
              inte särskilt många individer. Många av dem är högutbildade eller
              specialutbildade. Jag hörde att den största gruppen tydligen var
              datoringenjörer.
            </seg>
            <seg xml:id="i-229b17243b6efea1-0">
              Vi kan inte ha stängda gränser eller totalitära stater, men med
              öppenhet och tolerans kommer också problem. Det är viktigt att
              vi har ordning och reda och att vi har goda myndigheter som gör
              sitt, precis som ministern framhöll.
            </seg>
            <seg xml:id="i-8160a7528d7e434c-0">
              Josefin Brink efterlyste ett samlat grepp. Jag vet inte om hon
              inte lyssnade på ministern när ministern i det långa svaret läste
              upp att Migrationsverket i det regleringsbrev som gäller för i
              år har fått i uppdrag att motverka förekomsten av skenavtal och
              missbruk av reglerna för arbetskraftsinvandring. De ska också
              redovisa hur de arbetar. De har redan rapporterat att de intensifierat
              sitt arbete med att ta fram särskilda rutiner och motverka missbruk.
              Jag tycker att det är en typ av samlat grepp, och visar sig det
              greppet behöva fler åtgärder är jag helt övertygad om att regeringen
              och arbetsmarknadsministern kommer att vidta sådana.
            </seg>
            <seg xml:id="i-72e67d8a1a7a7342-0">
              Men vi kan inte stänga våra gränser. Vi kan inte göra det svårare
              för människor att komma till Sverige och arbeta. Precis som svenskar
              ska få möjlighet att komma ut i världen och arbeta i andra länder
              måste vi också ha öppna gränser för arbetskraftsinvandring i Sverige.
            </seg>
          </u>
          <note type="speaker" xml:id="i-6883a52e004f3327-0">
            Anf. 31 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-8">
            <seg xml:id="i-ad07c4e29e9700eb-0">
              Herr talman! Jag blir precis lika upprörd som Josefin Brink när
              jag hör att människor kan utnyttjas och i vissa fall också utnyttjas.
              Men det som gläder mig är det som alliansregeringen tillsammans
              med Miljöpartiet beslutade om 2008, det vill säga en möjlighet
              för människor utanför EU att komma till Sverige, bosätta sig,
              arbeta, försörja sig och skapa sig en ny framtid. Den vägen var
              stängd för inte så få år sedan. När jag pratat med mina kolleger
              i Europa har jag erfarit att det inte finns något annat land i
              Europa som har så liberala regler för arbetskraftsinvandring som
              Sverige. I vissa länder välkomnar man högutbildade, som civilingenjörer
              och läkare andra göre sig icke besvär. Vi ska vara väldigt stolta
              över den här reformen.
            </seg>
            <seg xml:id="i-375016675d4d15b8-0">
              Precis som Katarina Brännström tog upp finns det ingen reform
              där det inte kan finnas problem. Därför gäller det att vi är noga
              med vilka regler vi ska ha här i Sverige för arbetskraftsinvandring.
              Det ska finnas kontroll och sanktioner. Migrationsverket kommer
              också att skärpa reglerna och genomföra samkörning av register,
              till exempel mot Skatteverket, för att kontrollera att de utlovade
              lönerna har utbetalats och att man har betalat skatt på det hela.
            </seg>
            <seg xml:id="i-b2e82cb526686d93-0">
              Det finns många andra intressenter i samhället som kan hjälpa
              till när det gäller frågan om eventuellt utnyttjande av människor:
              de fackliga organisationerna, gränspolisen, Migrationsverket och
              Arbetsförmedlingen. Det gäller också oss konsumenter. Det är oerhört
              viktigt vilket ansvar vi har. När någon åker till en biltvätt
              och får bilen tvättad för hand och det kostar 100 kronor måste
              var och en av oss tänka: Om det är för billigt för att vara sant
              är det antagligen inte sant. Vissa människor kan bli utnyttjade,
              på samma sätt som en starköl som kostar 10 kronor antagligen inte
              är lagligt köpt på Systembolaget. Det finns en moralisk aspekt
              i detta, men i grunden är jag väldigt stolt över att kunna säga
              att vi har ett öppet land där människor välkomnas alldeles oavsett
              bakgrund och utbildningsnivå.
            </seg>
            <seg xml:id="i-6607986c23df9c69-0">
              Frågan om nystartsjobben följer jag noga, eftersom det är en
              rättighet som människor har och som har lett till att många kommit
              i jobb. Det är viktigt att Arbetsförmedlingen gör alla de kontroller
              som kan vara nödvändiga och relevanta. Sedan måste utgångspunkten
              vara att de flesta arbetsgivare vill göra rätt för sig och är
              skötsamma och ordentliga. Vi kan inte ha en lagstiftning i Sverige
              som utgår från att majoriteten fuskar och bedrar och gör människor
              illa. Det skulle vara ett förfärligt land att leva i om vi alltid
              misstänkte att någon kan göra ett fel. Men när det upptäcks ska
              vi ha sanktioner. Vi ska ha kontroller på en rimlig nivå. Men
              i grunden skulle jag välkomna om ännu fler arbetsgivare ville
              anställa personer som har varit långtidsarbetslösa eller långtidssjukskrivna,
              gärna i form av ett nystartsjobb. Det skulle gynna samhället,
              individerna och företagen, tror jag.
            </seg>
          </u>
          <note type="speaker" xml:id="i-b215786bb6d994bf-0">
            Anf. 32 JOSEFIN BRINK (V):
          </note>
          <u who="josefin_brink_149089" xml:id="i-3fe7932b3d11389f-3">
            <seg xml:id="i-16163606f41ac863-0">
              Herr talman! För att undanröja en del missförstånd: Vänsterpartiet
              anser också att det är positivt att människor kommer hit från
              andra länder. Jag vågar påstå att vi är det parti som mest av
              alla har tagit strid för att vi ska ha en generös invandringslagstiftning
              i Sverige.
            </seg>
            <seg xml:id="i-f6408ff1ceed6be2-0">
              Men det finns ingenting positivt för den enskilde med att arbeta
              tio tolv timmar per dag, tjäna 2030 kronor i timmen och tvingas
              sova på en madrass på golvet på en skitig arbetsplats. Vi vill
              inte göra det svårare för människor att komma till Sverige och
              arbeta. Vi vill göra det svårare för arbetsgivare att utnyttja
              och exploatera de människor som kommer hit för att arbeta. Det
              är därför jag har väckt interpellationen, inte i något annat syfte.
            </seg>
            <seg xml:id="i-fd3c50d6594a41b3-0">
              Från början hade man lite strängare kontroller av vilka som fick
              ta emot nystartsjobbare. Sedan sänkte man de kraven. Det är efter
              det som de stora problemen med oseriösa arbetsgivare som får bidrag
              genom nystartsjobb har uppstått. Redan 2009 gjorde riksdagens
              utredningstjänst en undersökning som visade att nästan var femte
              arbetsgivare som tagit emot nystartsjobbare saknade arbetsskadeförsäkring
              för sina anställda. Redan då menar jag att regeringen borde ha
              reagerat. En arbetsskadeförsäkring är en väldigt grundläggande
              och otroligt viktig rättighet för den som jobbar. Har man inte
              en sådan står man sig ganska slätt om man blir skadad på sitt
              jobb.
            </seg>
            <seg xml:id="i-8b6c098e50f552c4-0">
              Vi tycker inte att man ska införa regler som är krångliga för
              arbetsgivaren när det gäller nystartsjobb, utan vi ska införa
              kontroller som innebär att staten inte betalar ut subventioner
              och bidrag till företag som inte lever upp till grundläggande
              krav. Varför inte ställa ett krav på att en arbetsgivare ska följa
              kollektivavtal med alla de försäkringar och bestämmelser som gäller
              och leva upp till arbetsmiljölagens krav?
            </seg>
            <seg xml:id="i-70fbe6be2bc2eb63-0">
              Det är väldigt lustigt att notera att i alla sammanhang när det
              är enskilda människor som ska ta emot någon typ av stöd är det
              alltid misstänkliggöranden. Man ska bygga system som utgår från
              att alla försöker fuska. Men när det gäller företag som ska få
              bidrag betraktas det som krångel, och då ska det inte vara något
              sådant. Då är det tydligen inga som helst problem att betala ut
              pengar till dem som är dokumenterade fuskare.
            </seg>
            <seg xml:id="i-e35bed599fb6df13-0">
              När det handlar om hur man kan stärka arbetet för att förhindra
              att människor blir exploaterade och utnyttjade på den svenska
              arbetsmarknaden har Vänsterpartiet föreslagit att Sverige ska
              anta en handlingsplan för att bekämpa skattefusk, svartjobb och
              social dumpning, precis som man gjort i Norge. De här sakerna
              hänger väldigt ofta ihop. Det är flera olika regelverk och flera
              olika myndigheter som måste samverka och samarbeta.
            </seg>
            <seg xml:id="i-a34c90cdee709a18-0">
              Ett antal förslag har prövats på andra håll med ganska stor framgång,
              bland annat i Norge. Bland annat har man infört en lag om solidariskt
              ansvar, där en huvudentreprenör är ansvarig för utbetalningar
              av löner och inbetalningar av skatter för underentreprenörer,
              vilket har undanröjt en hel del fusk.
            </seg>
            <seg xml:id="i-a30e6f9f7d19ad97-0">
              Inför en lag om personalliggare på alla sådana här verksamheter,
              och gör det möjligt för Skatteverket att göra oanmälda kontroller
              och kolla så att de som är på arbetsplatsen också är de som man
              betalar skatter och arbetsgivaravgifter för!
            </seg>
            <seg xml:id="i-8ce63a69d222c3d9-0">
              Finn Bengtsson frågar om papperslösa. Vi vill att man ska avkriminalisera
              arbetet för dem som är papperslösa. Att man saknar arbetstillstånd
              ska inte innebära att man som arbetstagare står utan rättighet
              att få skälig lön för sitt arbete. Det är en universell rättighet
              som syftar till att förhindra slaveri och att garantera att ingen
              ska kunna sko sig på andra människors utsatthet och beroendeställning.
              Om detta är man enig i ILO, bland svenska jurister och numera
              även i EU. Detta är alltså inget märkligt som Vänsterpartiet har
              hittat på. Det är faktiskt en rättighet att slippa bli exploaterad
              på arbetsmarknaden även om man saknar papper.
            </seg>
          </u>
          <note type="speaker" xml:id="i-b54b1cea05027b64-0">
            Anf. 33 FINN BENGTSSON (M):
          </note>
          <u who="finn_bengtsson_813f74" xml:id="i-26eef84096747bb1-5">
            <seg xml:id="i-df6745bd389d6c83-0">
              Herr talman! Hur tror Josefin Brink att man bäst hjälper en papperslös?
              Det är väl genom att se till att den papperslöse får just de papper
              som gör att man legitimt kan ta del av den lagstiftning som är
              till för att skydda det arbete man utför?
            </seg>
            <seg xml:id="i-762db420b954b73f-0">
              Låt mig fråga lite grann. Här får vi höra en kanonad av förslag
              som ska göra det svårare för arbetsgivare att anställa. De ska
              granskas, misstänkliggöras och så vidare för att skydda en utsatt
              grupp. Skyddet av en utsatt grupp är naturligtvis viktigt, men
              hur har då Vänsterpartiet agerat när man har haft möjlighet att
              direkt påverka regeringsarbetet, som under de senaste socialdemokratiska
              regeringarna? Då har man hårdnackat motsatt sig till exempel införandet
              av RUT-avdraget. RUT har inneburit att vi har gått från att ha
              haft en massiv svart sektor som huvudsakligen betjänats av nyanlända
              invandrare till att dessa individer i stället har fått vita arbeten
              med allt som det innebär i form av fungerande sociala skyddsnät.
            </seg>
            <seg xml:id="i-1cafc0454bd72c71-0">
              Är det inte tid för Josefin Brink och Vänsterpartiet att inse
              att i realpolitik är det just reformer som RUT och ROT som bäst
              garanterar människor trygghet på arbetsmarknaden genom att man
              inte fastnar i en stor svart sektor, så som tidigare var fallet
              i vårt land och tyvärr fortfarande är fallet i många länder runt
              om i Europa? Ni är hårdnackat negativa till denna typ av arbetsstimulerande
              åtgärder för att erbjuda inte minst den grupp som interpellanten
              berör asylsökande och nyanlända invandrare tryggheten att komma
              in på en arbetsmarknad där det inte krävs den stora förankring
              på arbetsmarknaden som vanliga jobb kräver, nämligen hushållsnära
              tjänster eller byggnadsarbete, om man är utbildad byggarbetare.
              Med RUT- och ROT-avdrag kan man arbeta vitt i stället för svart.
            </seg>
          </u>
          <note type="speaker" xml:id="i-e4b0c2266b327ae3-0">
            Anf. 34 KATARINA BRÄNNSTRÖM (M):
          </note>
          <u who="katarina_brannstrom_725f96" xml:id="i-ee7b73ef06fbc8bf-3">
            <seg xml:id="i-c9ade5580b164b15-0">
              Herr talman! Det är bra med Josefin Brinks ansats. Det är klart
              att vi ska ha ett öppet Sverige och att människor ska få komma
              hit och arbeta, och det är skönt att vi är överens om den saken.
              Naturligtvis ska vi också ha ett strikt regelverk, och vi ska
              ha myndigheter som kontrollerar detta. Jag tror att det är där
              vi måste lägga kraften. Både Arbetsförmedlingen, Arbetsmiljöverket,
              Migrationsverket, Skatteverket och kanske någon annan myndighet
              måste lägga kraft på att hitta oseriösa arbetsgivare. Det handlar
              också om arbetsgivare som är oseriösa när det gäller till exempel
              det arbetsklimat som råder också för de anställda som inte arbetar
              svart eller är felaktigt där. Det är viktigt att vi har ett gott
              arbetsklimat i Sverige.
            </seg>
            <seg xml:id="i-f01bc4c7a8e76561-0">
              Det blir gärna en svartmålning här, och därför vill jag påminna
              om att de flesta arbetsgivare är seriösa. Det är viktigt att vi
              värnar de små företagen och arbetsgivarna, för det är just där
              som dessa enklare jobb kan komma till för dem som står långt från
              arbetsmarknaden, precis som vi sade i den tidigare debatten. Det
              är inte rimligt att vi ställer högre och högre krav på dem, för
              då blir det nog inte fler jobb och vi får inte fler i arbete.
            </seg>
            <seg xml:id="i-86307b0b90cf4e80-0">
              Vi ska göra det billigare och enklare att anställa, men vi ska
              också ha myndigheter som gör sitt jobb. Det tror jag att vi kan
              vara överens om. Låt oss vara eniga om att alla de svartjobb som
              fanns tidigare eller åtminstone en stor del av dem har försvunnit
              tack vare att vi har infört RUT och ROT, framför allt RUT. Där
              fanns en stor del av den grupp som Josefin Brink talade om, och
              möjligheten till svartjobb i den sektorn har vi i dag minimerat.
              Det tycker jag är något väldigt bra i alliansregeringens arbete.
            </seg>
          </u>
          <note type="speaker" xml:id="i-21fb58cda7efa2f1-0">
            Anf. 35 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-9">
            <seg xml:id="i-b0edb42e8197a5f3-0">
              Herr talman! Jag håller med Josefin Brink om att det inte ska
              gå att exploatera människor. Jag vill inte det heller. Det är
              regeringens bestämda uppfattning att det ska vara sjysta, rimliga
              och bra villkor, så att människor ska kunna komma till Sverige
              och försörja sig och leva ett drägligt och bra liv, ett bättre
              liv än de hade i sina hemländer.
            </seg>
            <seg xml:id="i-da39fbb865770d42-0">
              Det stämmer inte att dokumenterade fuskföretag, som Josefin Brink
              uttrycker det, skulle kunna komma i fråga för statliga stöd. Det
              är därför vi har kontroller. Det är därför Arbetsförmedlingen
              gör kontroller mot Skatteverket och Kronofogdemyndigheten. Skulle
              man få reda på att det är ett dokumenterat fuskföretag ska man
              givetvis inte ha arbetstagare som arbetar där över huvud taget,
              allra minst sådana som får statliga subventioner.
            </seg>
            <seg xml:id="i-a2a7a363462978b6-0">
              Det är inte heller så att individer anvisas ett nystartsjobb.
              Det som är finessen med nystartsjobb är just att det är en rättighet
              för individen att ta med sig nystartsjobbet när man söker jobb
              och ha möjlighet att bli anställd på sjysta villkor som är LAS-grundande
              utan att behöva ansöka om nystartsbidrag.
            </seg>
            <seg xml:id="i-2e4b351e76482b72-0">
              Jag är tydlig med att det ska finnas kontroller i alla våra arbetsmarknadspolitiska
              insatser. Det ska finnas sanktioner mot dem som inte sköter sig.
              De här möjligheterna till jobb är ju viktiga för dem som har haft
              det ganska tufft och varit långtidsarbetslösa.
            </seg>
            <seg xml:id="i-b675660506c34555-0">
              Det finns ännu fler exempel på hur man kan kontrollera att arbetsgivare
              är seriösa. Josefin Brink nämnde till exempel personalliggare
              i kontantbranschen. Det har nu genomförts i frisörbranschen, tror
              jag, och kanske någon annanstans också. Det kan finnas fler behov
              av att kontrollera och sanktionera.
            </seg>
            <seg xml:id="i-3b4db943aefc3c0b-0">
              I grunden håller jag dock också med Katarina Brännström om att
              det inte får bli så krångligt för arbetsgivare så att ännu färre
              arbetsgivare anställer långtidsarbetslösa personer. Tvärtom måste
              vi hitta de seriösa arbetsgivarna och göra det enkelt smidigt
              och billigt för dem att ställa upp och hjälpa människor att ta
              sig tillbaka till arbetsmarknaden. Det är det som är den stora
              utmaningen. Bort med de dåliga och in med de bra! Då får det inte
              bli alldeles för krångligt och svårt.
            </seg>
            <seg xml:id="i-1d2ce109b9540285-0">
              I grunden är det viktigt att människor som kommer till Sverige
              ska ha avtalsenliga löner eller liknande och att det där finns
              en kontrollmekanism för facken och för de myndigheter som jag
              tidigare nämnde i mitt svar. Oseriösa företag ska inte göra sig
              besväret att ansöka om bidrag från staten. Tvärtom ska vi försöka
              hitta sanktioner så att de kommer på rätt spår.
            </seg>
          </u>
          <note type="speaker" xml:id="i-4f999f9d641da1fb-0">
            Anf. 36 JOSEFIN BRINK (V):
          </note>
          <u who="josefin_brink_149089" xml:id="i-3fe7932b3d11389f-4">
            <seg xml:id="i-10f18cc0a039f5df-0">
              Herr talman! Alla är vi överens om att människor inte ska bli
              exploaterade på den svenska arbetsmarknaden. Det är förstås bra.
              Men samtidigt hör vi i debatten att man väger detta mot att det
              inte får vara för krångligt för arbetsgivarna. Jag tycker inte
              att man kan resonera på det sättet.
            </seg>
            <seg xml:id="i-7ef5a100fc5aa678-0">
              Det ska inte bara vara krångligt utan helt omöjligt för arbetsgivare
              att bete sig på det sätt som de arbetsgivare jag talade om har
              gjort. Det handlar om verksamhet som gränsar till människohandel.
              I många fall är det förmodligen människohandel det är frågan om.
              Det handlar om människor som har arbetat som regelrätta slavar
              och inte fått någon som helst lön. Det handlar om situationer
              där människor kan ha tagit stora lån för att komma hit och inte
              vågar åka hem, för de har förlorat de pengar som de skulle tjäna
              in, och de kan inte betala tillbaka lånet när de kommer hem igen.
              Därför fastnar de här och tvingas hanka sig fram på en svart arbetsmarknad.
              Där finns det i dag alldeles för goda möjligheter för exploatörer
              att utnyttja dessa människors utsatta situation.
            </seg>
            <seg xml:id="i-a1c8f0f78f54aa58-0">
              Jag tycker att det ska vara väldigt krångligt för just de arbetsgivarna
              att fortsätta bedriva sin verksamhet.
            </seg>
            <seg xml:id="i-a4d909a1378864ad-0">
              Det är därför vi vill ha en samlad handlingsplan som omfattar
              tydligare regler men också ett bredare ansvar för alla myndigheter
              att samverka för att verkligen sätta dit de här företagen.
            </seg>
            <seg xml:id="i-ee845db3c79d5e4c-0">
              Slutligen vill jag säga något när det gäller RUT- och ROT-avdragen.
              Nej, Finn Bengtsson, Vänsterpartiet tycker inte att de högavlönade
              människor som är så fräcka att de har varit beredda att år ut
              och år in utnyttja utsatta människor som svart arbetskraft för
              att få det rent och fint i sina hem ska belönas med skattesubventioner.
            </seg>
            <seg xml:id="i-77a7f5d57fe6e53d-0">
              Dessutom finns det inga fakta som styrker att svartjobben har
              minskat på grund av RUT- och ROT-avdragen. Däremot finns det gott
              om fakta som säger att det finns mycket fusk i dessa branscher.
            </seg>
          </u>
          <note type="speaker" xml:id="i-4771a8f9f1ecf309-0">
            Anf. 37 Arbetsmarknadsminister HILLEVI ENGSTRÖM (M):
          </note>
          <u who="unknown" xml:id="i-3c41e4c027bddff0-10">
            <seg xml:id="i-a97d841971c676da-0">
              Herr talman! Jag vill tacka interpellanten för en viktig fråga.
              Jag blir precis lika upprörd som interpellanten när människor
              utnyttjas både i Sverige och i andra länder. Men som jag har sagt
              tidigare försöker vi råda bot på det genom kontroller och sanktioner,
              genom samkörning nästa år med Migrationsverkets register och med
              Skattemyndigheten och genom att på olika sätt komma till rätta
              med detta.
            </seg>
            <seg xml:id="i-b15de9e768fb43f7-0">
              Men tyvärr kan man bara till en viss del lagstifta mot ondska
              och utnyttjande. I ett öppet och fritt samhälle kommer det alltid
              att finnas människor som utnyttjar systemet.
            </seg>
            <seg xml:id="i-b8495dae7368b522-0">
              Det är klart att vi måste råd bot på det vi kan råda bot på.
              Men vi kommer alltid att ha problem. Det gäller också att uppmärksamma
              Arbetsmiljöverket, fackliga organisationer och polisen.
            </seg>
            <seg xml:id="i-480bcb9eca589fca-0">
              Det Josefin Brink tar upp handlar om regelrätta brott. Då är
              det polismyndigheten och åklagarmyndigheten som ska agera. Det
              är brott med mångåriga fängelsestraff när det handlar om människohandel.
              Sverige har ganska nyligen skrivit under kraftfulla konventioner
              med sanktioner mot människohandelsbrott.
            </seg>
            <seg xml:id="i-d48792b0d5e2265f-0">
              Jag delar Josefin Brinks uppfattning att det är allvarligt när
              människor utnyttjas. Men å andra sidan är det också viktigt att
              människor från länder utanför EU får en möjlighet att förverkliga
              sina livsdrömmar och komma till Sverige på ett ganska enkelt sätt
              och arbeta och försörja sig.
            </seg>
            <seg xml:id="i-dcd14d66481103df-0">
              Det gäller att hitta balansen mellan kontroll och att välkomna
              människor, och det gäller också att fler arbetsgivare som är seriösa
              ska vilja ta emot långtidsarbetslösa personer. Det är fortfarande
              en utmaning, för det är tyvärr alldeles för få arbetsgivare som
              i dag är intresserade av att göra något för att hjälpa till så
              att fler långtidssjukskrivna och långtidsarbetslösa kommer i jobb.
            </seg>
            <seg xml:id="i-90bbf3fc77579145-0">
              Tack så mycket för frågan! Jag tar med mig den vidare.
            </seg>
          </u>
          <note xml:id="i-5dac4c038c61a222-2">
            Överläggningen var härmed avslutad.
          </note>
          <note xml:id="i-7aec7046cde6e833-0">
            12 § Svar på interpellationerna 2011/12:51, 53 och 54 om järnvägsinvesteringar
            i Norrland
          </note>
          <note type="speaker" xml:id="i-31d2e67b161a6cb0-0">
            Anf. 38 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-db658f44c88f4000-1">
            <seg xml:id="i-a34b0948b69bfa4c-0">
              Herr talman! Ibrahim Baylan har frågat mig hur mitt ställningstagande
              är till att EU-kommissionen lyfter upp Norrbotniabanan som ett
              viktigt europeiskt infrastrukturprojekt samt när jag avser att
              lämna besked om bygget av Norrbotniabanan.
            </seg>
            <seg xml:id="i-c36fcc61b89df766-0">
              Jonas Sjöstedt har frågat mig vilka initiativ jag kommer att
              ta för att bygget av Norrbotniabanan och dubbelspår mellan Gävle
              och Sundsvall nu ska påskyndas.
            </seg>
            <seg xml:id="i-6c8f1cded1d14968-0">
              Siv Holma har frågat mig vad jag avser att göra för att möta
              EU-kommissionens förslag på att inlemma Malmbanan i det Transeuropeiska
              transportnätet, TEN-T samt vad jag avser att göra för att få medfinansiering
              från EU för en järnväg mellan Kaunisvaara och Svappavaara.
            </seg>
            <seg xml:id="i-d867247b49e5e78d-0">
              Frågorna berör samma frågeställning, varför jag väljer att besvara
              dem gemensamt.
            </seg>
          </u>
          <note xml:id="i-8889f5e94780d464-0">
            EU-kommissionen presenterade den 19 oktober 2011 ett paket av
            förordningar för den europeiska transportinfrastrukturen.
          </note>
          <u who="unknown" prev="cont" xml:id="i-263a2a22f50101bc-1">
            <seg xml:id="i-faec817fc07c3afc-0">
              Glädjande nog kunde jag konstatera att kommissionen har lyssnat
              på de argument som de svenska och finska regeringarna tillsammans
              har framfört om transportsystemet i norra Europa och dess betydelse
              för råvaruförsörjningen och det europeiska näringslivet. Detta
              innebar att förutom den nordiska triangeln numera Botniska korridoren
              och LuleåNarvik finns med i förslaget som ett nätverk som sammanbinder
              Sverige, Norge och Finland med varandra och med övriga Europa.
            </seg>
            <seg xml:id="i-ba9981b9596c5bce-0">
              Kommissionens förslag till finansieringsförordning för fonden
              Connecting Europe Facility, som också presenterades den 19 oktober,
              reglerar vilka infrastrukturprojekt som medlemsstaterna har möjlighet
              att söka medfinansiering till från EU-budgeten.
            </seg>
            <seg xml:id="i-1e5d93d736d2545d-0">
              Vilken infrastruktur som ska byggas bestäms dock av medlemsstaterna
              själva. I Sveriges fall styrs medelstilldelningen för infrastrukturutbyggnad
              av den fastställda nationella planen för transportssystemet 20102021.
            </seg>
            <seg xml:id="i-688fd9b9683c7038-0">
              Nu, herr talman, vidtar förhandling om förslaget i ministerrådet
              och EU-parlamentet. Internt inom Regeringskansliet pågår nu också
              en grundlig analys av förslagen, liksom en intern beredning av
              svenska ståndpunkter.
            </seg>
          </u>
          <note xml:id="i-94b5a993ea26cdff-0">
            Då Jonas Sjöstedt, som framställt en av interpellationerna, hade
            anmält att han var förhindrad att närvara vid sammanträdet medgav
            andre vice talmannen att Siv Holma fick ta emot svaret även på
            denna interpellation.
          </note>
          <note type="speaker" xml:id="i-73052a0ad68595a8-0">
            Anf. 39 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-78928eaae4bc06f8-0">
            <seg xml:id="i-5626340eca0d931e-0">
              Herr talman! Tack, statsrådet, för svaret, även om det på många
              sätt var ett icke-svar, tyvärr till intet förpliktande!
            </seg>
            <seg xml:id="i-cdbf43f8c5b331cf-0">
              Diskussionen handlar framför allt om bygget av den så kallade
              Norrbotniabanan, det vill säga en järnväg som ska gå mellan i
              första hand Umeå och Luleå. På ytan kan det handla om en enskild
              järnvägssträcka, men i grund och botten handlar det om jobb, tillväxt
              och klimatåtgärder som kan gagna hela vårt land under lång tid.
            </seg>
            <seg xml:id="i-bc5cdbe61b8f0726-0">
              Godstrafiken på järnväg mellan norra och södra Sverige är mycket
              omfattande. Det kan komma som en överraskning för många människor,
              eftersom man har en bild av att norra Sverige är mycket glest
              bebyggt och att en ny järnväg kanske inte skulle behövas.
            </seg>
            <seg xml:id="i-f6978282cd3e765c-0">
              Men då ska man vara medveten om att 60 procent av allt godsbanearbete
              i vårt land sker just på järnväg i norra Sverige. Det beror naturligtvis
              framför allt på den gruvindustri som vi har där och de enorma
              mängder malm som ska skeppas från norra Sverige till andra delar
              av vårt land där det förädlas och sedan skeppas ut för export
              ut i Europa, Asien och Nordamerika. Det ger enorma exportinkomster
              för vårt land, och det ger jobb och tillväxt.
            </seg>
            <seg xml:id="i-6e4619ea5a6576d5-0">
              I dag sker mycket av de transporterna på en stambana som är enkelspårig.
              Som Trafikverket säger: Den har stora lutningar, tvära kurvor
              och låga hastigheter. Den har ett enda spår och är sårbar för
              störningar, som i olyckliga fall kan förorsaka industrin driftstopp
              och stora förluster.
            </seg>
            <seg xml:id="i-60fad74f9f438ef3-0">
              Hela den enkelspåriga järnvägssträckan är byggd för 1800-talets
              behov inte för de behov som vi har i dag.
            </seg>
            <seg xml:id="i-4326925304174c9e-0">
              Därför är en investering i Norrbotniabanan en investering för
              Sveriges framtid. Trafikverket bedömer att det skapar förutsättningar
              för en hållbar samhällsutveckling och ökad konkurrenskraft för
              svensk industri och svenskt näringsliv men också en positiv regional
              utveckling i norra Sverige som är till gagn för hela landet.
            </seg>
            <seg xml:id="i-39df4fd1565ac952-0">
              Dessutom är investeringen en viktig miljö- och klimatinvestering.
              Trafikverket räknar med att en utbyggnad av järnvägen på det viset
              i norra delen av landet skulle medföra en minskning av koldioxidutsläppen
              med ca 80 000 ton per år.
            </seg>
            <seg xml:id="i-ad2d3566c36c61d5-0">
              Därför var det oerhört glädjande att höra att EU-kommissionen
              har insett värdet av den så kallade Botniska korridoren och därmed
              bygget av Norrbotniabanan och lägger fram ett förslag där det
              ingår i de så kallade TEN-T-investeringarna.
            </seg>
            <seg xml:id="i-36ce95669825a180-0">
              När jag läser statsrådets svar tolkar jag inställningen som positiv.
              Ja, statsrådet går så pass långt att hon tar åt sig äran av att
              detta nu finns med i EU-kommissionens förslag. Det är väldigt
              bra, om det är på sakliga grunder. Men, statsrådet, varför lämnas
              i så fall inget besked om när den svenska regeringen ser framför
              sig att detta ska byggas?
            </seg>
            <seg xml:id="i-ccd4421963a0c27a-0">
              Vilka intryck tar man av de förslag som EU-kommissionen lämnar?
              För det kan väl inte vara så att regeringen och statsrådet åker
              till Bryssel och säger att det här är en viktig och vital järnväg
              att bygga för vårt land och att man sedan inte drar några slutsatser
              på hemmaplan? Så kan det väl ändå inte vara, statsrådet?
            </seg>
          </u>
          <note type="speaker" xml:id="i-6e19b289f1c17a04-0">
            Anf. 40 SIV HOLMA (V):
          </note>
          <u who="siv_holma_f5027c" xml:id="i-261785262850c789-0">
            <seg xml:id="i-46c30812164908ef-0">
              Herr talman! Jag instämmer i mycket av det Ibrahim Baylan sade
              i sitt anförande. Jag vill också tacka infrastrukturministern
              för svaret, ett svar som snarare väckte fler frågor än gav konkreta
              svar.
            </seg>
            <seg xml:id="i-92c205786ed00b1c-0">
              Är det en riktig tolkning av interpellationssvaret att infrastrukturministern
              tillsammans med den finska trafikministern Merja Kyllönen kommer
              att förhandla om att Botniska korridoren ska få medfinansiering
              från EU?
            </seg>
            <seg xml:id="i-07912e52202f9fac-0">
              Herr talman! Merja Kyllönen, som är trafikminister i Finland,
              är också Vänsterförbundets representant, och det partiet är vårt
              systerparti i Finland. Det är naturligtvis glädjande att vi får
              draghjälp i gemensamma viktiga infrastruktursatsningar av Vänsterförbundet
              och den finska regeringen.
            </seg>
            <seg xml:id="i-40c1d625c3e2731f-0">
              Jag läste om den finska regeringens kommentarer till EU-kommissionens
              förslag om att ta med Botniska korridoren i stomnätet i Europa.
              Merja Kyllönen säger: Botniska korridoren är en viktig transportled
              för industrin i norr samt för människornas möjligheter att färdas
              i sydnordlig riktning. Kyllönen tackar Sverige för ett gott samarbete
              för att få med korridoren i stomnätet.
            </seg>
            <seg xml:id="i-45fa47355a759ae5-0">
              Herr talman! Den expanderande gruvdriften i norra Sverige ställer
              krav på järnvägen. Utbyggda och upprustade järnvägar kommer att
              leda till en ny period av industriell framgång och blomstring
              i norra Sverige och därmed i hela nationen. Malmbanan, Norrbotniabanan,
              järnväg från Kaunisvaara och Inlandsbanan är de fyra viktigaste
              komponenterna för att få hållbara godstransporter. Det betyder
              också att persontransporterna får en skjuts framåt. De nämnda
              banorna bär även på en potential i ett europeiskt transportperspektiv.
              Norrbotniabanan, Malmbanan men också till viss del Kaunisvaarabanan
              kan bli strategiskt viktiga delar av infrastruktursystemet i Barentsområdet
              med alla dess råvarutillgångar.
            </seg>
            <seg xml:id="i-fa4a3ccc168f4bd6-0">
              Herr talman! Jag utgår från att infrastrukturministern kommer
              att fullfölja de initiativ som hon tagit tillsammans med finska
              trafikministern. I interpellationssvaret sägs att det nu vidtas
              förhandlingar om förslaget i ministerrådet och EU-parlamentet.
              Regeringskansliet bereder vilka de svenska ståndpunkterna ska
              vara. Och jag kan inte tänka mig någonting annat än att Norrbotniabanan
              och Malmbanan ska vara med i förhandlingarna gentemot ministerrådet
              och EU-parlamentet. Frågan blir då: Inom vilken tidsperiod kommer
              dessa banor att byggas?
            </seg>
            <seg xml:id="i-fc85a6e247f6db4b-0">
              Infrastrukturministern aviserar att ett nytt infrastrukturbeslut
              kommer under mandatperioden för att, som det sägs, säkerställa
              de framtida behoven inom transportsystemet. Kan detta beslut komma
              att behandlas våren 2012? Vad har statsrådet för tidsplan i fråga
              om när de svenska ståndpunkterna ska vara färdigberedda och när
              förhandlingarna ska starta och när de beräknas vara slutförda?
              Och har statsrådet någon uppfattning om när bygget av Norrbotniabanan
              mellan Umeå och Luleå kan starta och vara färdigt? Vi fick vänta
              i 100 år på att Botniabanan skulle färdigställas. Låt oss slippa
              vänta ytterligare 100 år på att Norrbotniabanan ska bli klar!
            </seg>
            <seg xml:id="i-d6d67934f6933a68-0">
              Herr talman! Jag läste häromdagen att de fem nordliga länen hade
              kritiserat Trafikverkets kapacitetsutredning. Den här kapacitetsutredningen
              kommer antagligen att ligga till grund för regeringens beredning
              av de svenska ståndpunkterna. Delar infrastrukturministern Trafikverkets
              uppfattning i kapacitetsutredningen vad gäller behoven i norra
              Sverige? De fem länen anser att utredningens förslag på åtgärder
              är otillräckliga.
            </seg>
          </u>
          <note type="speaker" xml:id="i-c92ae329d752792b-0">
            Anf. 41 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-567cfd1e379cb729-0">
            <seg xml:id="i-42a3a53598291177-0">
              Herr talman! Det är en mycket viktig fråga som debatteras här
              i dag. Jag vill rikta ett tack till interpellanterna, som har
              ställt de här frågorna. Det handlar om att dra nytta av våra naturresurser.
              Det handlar också om att skapa förutsättningar för svensk exportindustri.
              Föregående talare berörde några av de resurser som vi har uppe
              i norr, men det finns mycket mer än det.
            </seg>
            <seg xml:id="i-dc222a423219c2ee-0">
              Barentsområdet är Europas kornbod. Det är den norska gasen och
              oljan och den finska malmen och skogen. Liksom i Sverige finns
              det malm, skog och vattenkraft. Vi flyttar hela städer. Vi öppnar
              nya gruvor i Pajala. Det har öppnats nya gruvor i Västerbotten.
              I förra veckan hörde vi det presenterades i Levi att det finns
              enorma mineraltillgångar. Det är nickel, platina och koppar i
              världsklass, för att inte tala om det som finns på rysk sida.
            </seg>
            <seg xml:id="i-e8955c7002090635-0">
              Det här har EU upptäckt. Nu gäller det att också regeringen upptäcker
              det och visar action. Det går inte att söla när det gäller det
              här.
            </seg>
            <seg xml:id="i-dd8b17769c55b66b-0">
              Norrbotniabanan har också en internationell betydelse. Det handlar
              inte bara om att koppla ihop Sveriges järnvägsnät med Finlands.
              Det handlar om att vi kommer att få tillgång till det ryska. Det
              handlar till och med om att komma ända bort till Kina. De systemen
              finns redan i dag, men vi har inte den kapaciteten att vi kan
              dra nytta av det i Sverige. Det kan vi inte göra så länge vi inte
              har den här järnvägen på plats.
            </seg>
            <seg xml:id="i-f15fd825ca407773-0">
              Kina är också en viktig partner när vi tänker på den svenska
              exportindustrin. Vår exportindustri svarar för ungefär 50 procent
              av bnp. De europeiska länderna, där vi har vår export, tappar
              nu kraft. Det gäller att utveckla de här kontakterna internationellt
              med Norrbotniabanan. Det är slow boat to China i dag, men det
              kan bli fast train to China i morgon om man visar action.
            </seg>
            <seg xml:id="i-65c21a9cfcd60297-0">
              Herr talman! På slutet av 1800-talet beslutade man i Sveriges
              riksdag att bygga stambanan. Man beslutade också att bygga Malmbanan.
              Det var modiga män, för då var det bara män i riksdagen. Sverige
              var ett av Europas fattigaste länder, men man tordes ta de besluten.
              Man hade modet, och man tog ansvar. Det behövs ansvar i dag.
            </seg>
            <seg xml:id="i-c0eb4c8aee9ab9cf-0">
              Herr talman! Det kanske inte behövs så mycket mod i dag för att
              ta de här besluten, men det behövs ansvar. Och nu måste regeringen
              visa vad man vill och om man är beredd att ta ansvar för att utveckla
              svensk exportindustri.
            </seg>
          </u>
          <note type="speaker" xml:id="i-fa14494bb8981f13-0">
            Anf. 42 LEIF PETTERSSON (S):
          </note>
          <u who="leif_pettersson_2323d8" xml:id="i-dc00c07905334d7f-0">
            <seg xml:id="i-e7647d76364168e7-0">
              Herr talman! Jag vill också tacka interpellanterna för frågorna,
              som ger oss en chans att diskutera dessa mycket viktiga frågor
              i riksdagen i dag.
            </seg>
            <seg xml:id="i-eb16447f2ea3b449-0">
              Behovet av Norrbotniabanan och vad den ska vara till har belysts
              av flera talare tidigare, så det tänker jag inte gå in på vidare.
              Men jag måste säga att svaret i alla fall för mig väcker en del
              frågeställningar.
            </seg>
            <seg xml:id="i-9e2659012100fbc2-0">
              Statsministern var på besök i Västerbotten, i Burträsk närmare
              bestämt, våren 2010. Då lämnade han ett ganska klart besked: Det
              blir ingen Norrbotniabana om inte näringslivet i Norrbotten och
              Västerbotten betalar. Det var hans besked då. Det är ungefär samma
              besked som Anders Borg har gett, nämligen att vi har överinvesterat
              i järnväg, det vill säga att det inte blir någonting av det där.
              Eller är det någon annan linje som gäller nu? I så fall får vi
              välkomna den, om det nu inte är ytterligare ett exempel på kreativ
              moderat historieskrivning.
            </seg>
            <seg xml:id="i-088138be31b3519a-0">
              För mig framstår det nästan som att regeringen talar med dubbla
              tungor, en i Bryssel och en här i Sverige. Inte en enda krona
              har ju lagts från regeringens sida på Norrbotniabanan. Jag kan
              i alla fall inte spåra en krona i någon infrastrukturplan i de
              besked som ni har lämnat.
            </seg>
            <seg xml:id="i-e41c221bf7bb6a30-0">
              Det minsta man kan kräva är att regeringen nu avsätter pengar
              för den fortsatta järnvägsplanen, så att den kan göras färdig,
              så att alla planer finns framme när vi någon gång ska börja bygga,
              så att vi inte måste börja om med den proceduren.
            </seg>
            <seg xml:id="i-ade0b0da231cc33d-0">
              Jag ska bara ge ett litet exempel på varför denna järnväg är
              så viktig. Det behövs ett dubbelspår från norr till söder i Sverige.
              Det får vi med stambana, Norrbotniabana, ostkustbana och så vidare
              söderut.
            </seg>
            <seg xml:id="i-7f314cef79be2630-0">
              Den urspårning som skedde i Bräcke någon gång i fjol ledde till
              att det blev tvärstopp i all järnvägstrafik norrifrån och söderut.
              SSAB fick enorma problem med att få ned sina stålämnen från Luleå
              till Borlänge. Samma problem hade Outokumpu att få fram sina stålämnen
              från Torneå till Avesta. Det innebar naturligtvis stora exportförluster
              för Sverige.
            </seg>
            <seg xml:id="i-6923693384fe9af0-0">
              Det är detta det handlar om: att verkligen ha en bana som fungerar.
            </seg>
            <seg xml:id="i-372893ed01801424-0">
              Jag vill också säga några ord om Malmbanan. Räcker Malmbanan
              verkligen till? Hur ser egentligen framtidens behov av frakt efter
              Malmbanan ut i framtiden? Den kapacitetsutredning som är gjord
              ger inte svar på den frågan. Siv Holma var inne på det tidigare.
              Man verkar inte alls ha förstått hur kapaciteten måste se ut för
              framtiden från Trafikverkets sida.
            </seg>
            <seg xml:id="i-eccdf1dfc049f58a-0">
              Vad kommer kapaciteten mellan Luleå och Gällivare att kräva för
              utbyggnad av Malmbanan? LKAB räknar med att skeppa ut stora mängder
              malm över Luleå i framtiden. Vilken kapacitet kommer man att behöva
              bygga mellan Kiruna och Narvik, för att inte tala om SvappavaaraNarvik
              när Pajalabanan kommer fram?
            </seg>
            <seg xml:id="i-b956d6b910c6ddf7-0">
              Fyra nya mötesplatser är jättebra, men det kommer inte att räcka,
              vilket i sin tur innebär att stora exportvärden för Sverige riskerar
              att gå förlorade.
            </seg>
          </u>
          <note type="speaker" xml:id="i-500a728faff236e8-0">
            Anf. 43 EDWARD RIEDL (M):
          </note>
          <u who="edward_riedl_032876" xml:id="i-794d6730d69bf8c2-0">
            <seg xml:id="i-506314c924385f39-0">
              Herr talman! Det har varit en lite raljant ton i kammaren från
              socialdemokrater om moderaters historieskrivning och annat under
              dagen. Jag vill bara säga att jag är glad att ingen från Alliansen
              har sänkt sig till den nivån, för det finns utrymme åt andra hållet
              också om vi skulle vilja raljera över saker och ting.
            </seg>
            <seg xml:id="i-74c8d45b71ff75f7-0">
              Med detta konstaterat vill jag säga att jag är jätteglad för
              det besked vi får. Vi har en regering som har jobbat hårt för
              att både Norrbotniabanan och hela Botniska korridoren ska finnas
              med som ett viktigt europeiskt infrastrukturprojekt. Det tycker
              jag att vi ska vara glada för. Det är viktigt, och det visar förståelsen
              på europeisk nivå för nyttan av att klara godstransporter i framtiden.
              Det visar också regeringens vilja och kunskap i de här frågorna
              och möjliggör långsiktigt en bra medfinansiering där vi kan ta
              del av EU-pengar, vilket en av interpellanterna också nämner.
            </seg>
            <seg xml:id="i-a54dce66deae5401-0">
              Det är dock fortsatt så att det kommer att krävas en hel del
              regional medfinansiering för att ro hem den här typen av infrastrukturprojekt.
              Det spelar ingen roll om man vill bygga Norrbotniabanan eller
              en andra bro till Danmark. Samma sak gäller.
            </seg>
            <seg xml:id="i-428ae33ea0b2fe28-0">
              Det är viktigt att vi i framtiden har bra och väl fungerande
              infrastruktur i norra Sverige för att klara framför allt godstransporter
              men också persontransporter. Vi glömmer det ibland, men det bor
              faktiskt väldigt mycket människor i den här delen av Sverige,
              vid kuststräckan där vi också skär över till Finland.
            </seg>
            <seg xml:id="i-858364e1429f8afb-0">
              Herr talman! Jag vill påminna dem som lyssnar på debatten om
              att inget av oppositionspartierna har en fungerande finansiering
              på plats när det gäller Norrbotniabanan. Det kan vara bra att
              påminna om detta ibland. De extrapengar oppositionen vill satsa
              på järnvägen i sina budgetförslag de ser ju lite olika ut, även
              om det är stora likheter får man genom att införa kilometerskatter
              på våra lastbilar. Men för det första räcker dessa pengar inte
              särskilt långt om man vill bygga mycket infrastruktur. För det
              andra slår det ganska hårt mot svensk åkerinäring. Det är också
              något man ska ha i åminnelse när man talar om det här, för fungerande
              lastbilstransporter är oerhört viktigt för norra Sverige.
            </seg>
            <seg xml:id="i-956c0130056037b3-0">
              Jag har ett flertal gånger här i talarstolen talat om vikten
              av Norrbotniabanan, och just därför är jag väldigt glad att infrastrukturministern
              har jobbat så hårt för att Norrbotniabanan inte bara ska ses som
              nationellt viktig utan viktig också på europeisk nivå.
            </seg>
          </u>
          <note type="speaker" xml:id="i-fcf8f5207a60d24d-0">
            Anf. 44 JOHAN JOHANSSON (M):
          </note>
          <u who="johan_johansson_241f8c" xml:id="i-e7f69f2aed097aab-0">
            <seg xml:id="i-cb626103af6d2ad1-0">
              Herr talman! Det är oerhört glädjande att Botniska korridoren
              och Malmbanan nu är en del i den europeiska transportinfrastrukturen.
              Som tidigare talare har varit inne på handlar detta om att knyta
              ihop Barentsregionen, ta till vara de råvaror som finns och ta
              till vara all vår exportindustris fördelar och få ut dem på marknaderna.
            </seg>
            <seg xml:id="i-b1b9bfb19316b536-0">
              För att vi ska kunna gå vidare måste det finnas en bra och hållbar
              finansiering. Vi har erfarenheter av det som kanske inte alltid
              har varit så goda. Ett exempel finns i mitt hemlän Norrbotten,
              där Haparandabanan byggdes om och man gjorde en ny sträckning
              förbi Sangis. Tyvärr tog man inte med elektrifieringen av banan.
              Den kom till senare, och då var det en man från Sangis som gjorde
              ett enormt lobbyarbete mot Trafikverket och regeringen för att
              faktiskt få till det hela. Jag vill ge en stor eloge till Åke
              Bäckman!
            </seg>
            <seg xml:id="i-b691785d07799096-0">
              Jag har roat mig med att titta på vad järnvägsinfrastruktur kostar
              och därför tagit några järnvägsprojekt och delat dem på löpmetern.
              Jag checkade av med Trafikverket att jag hade räknat rätt. Det
              sade de att jag hade. Järnvägsinfrastruktur kostar mellan 80 000
              och 120 000 kronor löpmetern. Det är fruktansvärt dyrt att bygga
              järnväg, och därför måste man tänka oerhört strategiskt var man
              bygger, varför man bygger och i vilket syfte.
            </seg>
            <seg xml:id="i-e3341f4ab800e854-0">
              När det gäller mitt hemlän tror jag att den klokaste investeringen
              är att först satsa på Malmbanan. Där är behoven störst, och det
              är kortast återbetalningstid. Därefter ser jag järnvägssträckningen
              KaunisvaaraPajala som väldigt intressant och slutligen Norrbotniabanan.
            </seg>
            <seg xml:id="i-5bc7d5af673cbde1-0">
              Varför tog jag dem i rangordning? Jo, jag tror nämligen inte
              att man kan bygga allting samtidigt. Bygger vi allting samtidigt
              får vi kapacitetsproblem när det gäller byggjobbare, och då kanske
              vi bara får ett högre löpmeterpris och inte så mycket järnväg
              som vi egentligen vill ha. Det måste man också tänka på när man
              bygger järnväg.
            </seg>
            <seg xml:id="i-437c45bc63da3c27-0">
              Viktigast med alla de här järnvägssatsningarna är dock att de
              sitter ihop och att de sitter ihop med väg, flygfält och hamn.
              Hamn nämner jag för att lite grann knyta an till den Kinakoppling
              som Sven-Erik Bucht var inne på. Nordostpassagen är en viktig
              farled som ökar i betydelse, därmed också Narvik. Narvik kan i
              framtiden, om 2030 år, vara en ny inkörsport till Europa och inte
              bara en utskeppningshamn. Det måste vi också ha med i kalkylen.
            </seg>
            <seg xml:id="i-1ee726085d9aa995-0">
              Jag tycker att det är oerhört glädjande att vi har kommit så
              här långt och att vi nu säkrar finansiering så att vi kan gå vidare.
            </seg>
          </u>
          <note type="speaker" xml:id="i-99a1addeab15a649-0">
            Anf. 45 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-3c41e4c027bddff0-11">
            <seg xml:id="i-faea63d6cfd2eb7b-0">
              Herr talman! När det gäller järnvägen tycker jag att vi måste
              stanna upp och se hur den järnväg som vi har mår. Vi har konstaterat
              att den inte mår bra. Det finns en hel del som behöver göras för
              att redan befintlig järnväg ska komma upp i den kapacitet som
              den en gång i tiden var byggd för.
            </seg>
            <seg xml:id="i-2825cfd07b3ed2c0-0">
              Som flera har sagt är det ett problem att mycket av den 12 000
              kilometer långa trafikerade järnväg vi har också är enkelspårig.
              Det blir ett problem när godståg som är långa och tunga ska samsas
              med persontrafik som dessutom vill åka något snabbare.
            </seg>
            <seg xml:id="i-64761d842c1a458c-0">
              När det gäller arbetet med Botniska korridoren undrade Siv Holma
              om jag skulle förhandla tillsammans med min finska kollega om
              finansieringen. Det är snarare så att jag tillsammans med min
              finska kollega och naturligtvis även andra har sett till att lämna
              in synpunkter så att vi fick med Botniska korridoren i det förslag
              som kom den 19 oktober. Det tycker jag är bra just utifrån perspektivet
              att det är de norra delarna i Sverige och Finland gemensamt som
              står för över 80 procent av Europas näringslivs behov av råvaror.
            </seg>
            <seg xml:id="i-396686177f63f97f-0">
              Vad är det då som kommer att hända? För det första ska vi vara
              medvetna om att det här är ett förslag som kommer att förhandlas.
              Tidsplanen är att rådet fattar beslut troligtvis någon gång under
              2013. Vad vi inte vet i dag, med tanke på de förhandlingssituationer
              som råder, är om det fortfarande är drygt 30 miljarder euro som
              kommer att tillfalla infrastrukturområdet. Det vet vi inte i dagsläget,
              men låt oss anta det.
            </seg>
            <seg xml:id="i-1dfe20a5c3308647-0">
              Det som vi ännu inte heller har fullt klart för oss är vilka
              skall-krav som kommissionen kommer att ställa på de länder som
              kommer att ha sådana här core networks eller stomnät. Det kan
              till och med vara så att det fördyrar vissa projekt. Det måste
              vi också ha med i ett ställningstagande. Precis det håller vi
              på och analyserar.
            </seg>
            <seg xml:id="i-ff90a72a8cd3ec14-0">
              För att få en bild av Botniska korridoren kan man tänka sig att
              knyta ihop från Helsingfors på den finska sidan. Vi har snart
              Haparandabanan på plats. Länken som skulle saknas är Norrbotniabanan.
              Vi har Botniabanan klar och Ådalsbanan färdig. Man skulle också
              kunna titta på Ostkustbanan, åtminstone sträckan mellan Gävle
              och Sundsvall.
            </seg>
            <seg xml:id="i-e39875e90230807c-0">
              Precis det här är det som Trafikverket nu undersöker i sin kapacitetsutredning.
              Den är ännu inte inlämnad. Den är inlämnad i den del som gäller
              åren fram till 2021 och handlar om vad man kan göra för att förstärka
              befintlig järnvägskapacitet. Men steg 4, som man har i sin fyrstegsprincip,
              handlar ju om nya byggnationer och annat som ska räcka ända fram
              till år 2050. Den ska de komma in till mig med den 30 april, till
              våren. Det här hänger väldigt väl ihop med det arbete där vi nu
              tittar på hur vi kan komplettera inför en proposition som vi lägger
              fram till hösten.
            </seg>
            <seg xml:id="i-f99305971407fd6f-0">
              Jag ska bara nämna lite kort om Malmbanan. Gruvorna, som glädjande
              nog har fått en renässans, fanns faktiskt inte med på samma sätt
              innan 2008. Vi visste inte på samma sätt som vi vet i dag att
              gruvor i Bergslagen eller konkurrenter till LKAB skulle dyka upp.
              Just därför har vi tidigarelagt och fokuserat på att stärka upp
              Malmbanan för att möta det behovet.
            </seg>
            <seg xml:id="i-640bb23ea5b75ed4-0">
              När det gäller Norrbotniabanan är det klart att det är många
              människor som skulle vilja ha en järnväg som fungerar där så att
              de kan ha en bra arbetspendling. Det kanske var tragiskt att man
              byggde järnvägen inne i landet i stället för vid kusten, där människor
              bor. Men vi har en inlandsbana som vi också tittar närmare på
              hur vi kan använda för godstransporter.
            </seg>
            <seg xml:id="i-f77329de27f8ae91-0">
              Det som däremot den här regeringen har gjort är att fokusera
              på delsträckan PiteåSkellefteå som ett första steg.
            </seg>
          </u>
          <note type="speaker" xml:id="i-fa525477788270b4-0">
            Anf. 46 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-78928eaae4bc06f8-1">
            <seg xml:id="i-676ff64c64595f8e-0">
              Herr talman! Förutsättningar och spelregler, gärna långsiktiga
              sådana, är väldigt viktiga för tillväxt och jobbskapande. När
              ett företag står inför att ta ett beslut som handlar om att investera
              flera miljarder, ibland flera tiotals miljarder, över en tidsperiod
              på femtio år vill man naturligtvis veta ett antal saker.
            </seg>
            <seg xml:id="i-f0b39257f710bf16-0">
              Det gäller om det finns tillgång till kompetent arbetskraft.
              Det handlar om förutsättningarna för att kunna skeppa ut och transportera
              sina varor, ibland också tjänster, till andra delar av världen.
              Väldigt mycket av det vi gör i Sverige har ju inriktningen mot
              andra delar av världen eftersom vi är ett exportberoende land.
            </seg>
            <seg xml:id="i-6ab3d450caedd5ce-0">
              Det är mot den bakgrunden som jag har ställt frågan: När kommer
              ett besked, infrastrukturministern? Hittills har beskedet, precis
              som Leif Pettersson tidigare påpekade, varit: Jodå, den banan
              kan nog byggas, om näringslivet i norra Sverige vill betala. Det
              är ett krav som inte ställs någon annanstans i landet.
            </seg>
            <seg xml:id="i-dcf10c35bb1e2a30-0">
              Ibland blandar man ihop det här med begreppet medfinansiering.
              Det försökte Edward Riedl göra igen. Medfinansiering handlar ju
              inte om det. Medfinansiering handlar om att man tar ut avgifter
              när en bro, en bana eller någonting annat är klart. På det viset
              bidrar vi till att betala igen den investering man har gjort.
            </seg>
            <seg xml:id="i-0a2ffe4e3f0a141c-0">
              Det har vi socialdemokrater också lagt fram förslag om. Vi har
              sagt, och finansierat till sista kronan, att vi är beredda att
              investera i Norrbotniabanan därför att det är en investering för
              hela landet. Det är en investering i jobb. Det är en investering
              i tillväxt.
            </seg>
            <seg xml:id="i-13a67ab8b94ae34e-0">
              När den är klar har vi sagt att det självklart är så att de företag
              och de människor som vill använda sig av den här banan är med
              och finansierar den genom att betala in avgifter. Det kan handla
              om biljettpriser eller om att betala för det gods man vill skicka.
              Det tycker jag är självklart. Näringslivet i norra Sverige har
              också förklarat sig vara berett att till och med betala förhöjda
              avgifter därför att man ser det här som en oerhört viktig investering.
            </seg>
            <seg xml:id="i-7b4a937b701c7483-0">
              Att däremot ställa krav på att näringslivet, förutom att betala
              in skatter på sin verksamhet, betala löneskatter, betala bolagsskatter
              med mera, också ska behöva betala för själva investeringen i infrastrukturen
              har avfärdats å det kraftfullaste. Många av de här företagen är
              multinationella företag. De ser framför sig att om de går med
              på detta i Sverige kommer samma krav i Finland, i Australien eller
              var det nu råkar vara. Därför tror jag att förutsättningarna för
              att det skulle ske är obefintliga. Frågan återstår, statsrådet:
              Är det, som statsministern uttryckte det i Burträsk, fortfarande
              ett absolut krav för att regeringen ska se till att den här investeringen
              blir gjord?
            </seg>
            <seg xml:id="i-42ee573cb7820d09-0">
              Det är klart att jag kan hålla med hyllningskören om att det
              är väldigt bra att EU-kommissionen i sitt förslag lyfter fram
              detta, men då ska man vara medveten om att det inte kommer att
              bygga några järnvägar. Det kommer inte att leda till några investeringar
              i sig. Investeringen kan bara bli av om regeringen gör förändringar
              i den rådande infrastrukturplanen. Är regeringen beredd att göra
              det? När kommer i så fall besked om det, statsrådet? Det måste
              vi ju i den här kammaren få reda på.
            </seg>
            <seg xml:id="i-6b7e2ac28e5059b8-0">
              Det räcker inte att, som de moderata riksdagsledamöterna gör
              nu, ställa sig i talarstolen och ägna sig åt hyllningar. Det kanske
              man kan hålla på med på moderatstämmor, men här måste vi få ett
              besked. Interpellationsverktyget handlar ändå till syvende och
              sist om att granska regeringen och ställa krav på att regeringen
              till denna riksdag lämnar besked om ett antal för Sverige viktiga
              beslut. I det här fallet handlar det om när ett besked om byggandet
              av Norrbotniabanan kommer. Det är ju en viktig investering.
            </seg>
            <seg xml:id="i-f69e8024fc7df842-0">
              Man bör vara medveten om att senaste gången staten gjorde en
              ordentlig investering i järnväg på sträckan mellan Umeå och Luleå
              var för över hundra år sedan. Det kan inte påstås att befolkningen
              i den här delen av landet är bortskämd med järnvägsinvesteringar.
            </seg>
          </u>
          <note type="speaker" xml:id="i-91ce0d2359aaa33b-0">
            Anf. 47 SIV HOLMA (V):
          </note>
          <u who="siv_holma_f5027c" xml:id="i-261785262850c789-1">
            <seg xml:id="i-a965a92821b9346f-0">
              Herr talman! Jag noterar att jag har fått några svar. Ministerrådet
              ska fatta beslut 2013. Då utgår jag ifrån att 2013 kommer att
              vara det år som det kompletterade infrastrukturbeslutet från regeringens
              och riksdagens sida kommer att tas.
            </seg>
            <seg xml:id="i-55bfd380510173ca-0">
              Jag nämnde i mitt förra anförande att det fanns fem län som ansåg
              att de förslag som Trafikverket hade kommit med var otillräckliga.
              I det sammanhanget vill jag bara påminna om att enbart i Norrbotten
              ska 200 miljarder kronor investeras de närmaste tio åren. Som
              många också har sagt finns det i dag oerhört stora kapacitetsbrister
              på befintliga järnvägar.
            </seg>
            <seg xml:id="i-91ebf802ddc393f3-0">
              Jag noterade att infrastrukturministern hade samma uppfattning
              som representanterna från de fem länen när hon säger att etappen
              mellan Piteå och Skellefteå snarast måste påbörjas för att sedan
              gå vidare till Umeå.
            </seg>
            <seg xml:id="i-5329435cad482b31-0">
              Jag noterade också att infrastrukturministern tog upp Inlandsbanans
              betydelse. Det hälsar jag välkommet, liksom granskningen av Ostkustbanan
              och behovet av dubbelspår mellan Gävle och Sundsvall.
            </seg>
            <seg xml:id="i-191b4fbd7ea2ad08-0">
              Det finns alltså redan i dag mycket besvärande kapacitetsbrister
              på Malmbanan. Det förstod jag att infrastrukturministern hade
              insikter i. Låt mig bara säga att sommartid har situationen mellan
              Kiruna och Narvik varit ohållbar. Nio av tio persontåg har ersatts
              av bussar. Det är förseningar och problem som förväntas bli ännu
              värre. När fler aktörer dessutom vill använda Malmbanan kommer
              störningskänsligheten att öka dramatiskt. Malmbanans bristande
              kapacitet utgör en begränsning i dag. Därför behövs naturligtvis
              dubbelspår mellan i första hand Narvik och Kiruna och sedan vidare
              till Luleå.
            </seg>
            <seg xml:id="i-e07aff9dea698351-0">
              När Kaunisvaara järnmalmsgruva öppnar, herr talman, blir den
              faktiskt en av Europas största. För att kunna transportera malmen
              på ett hållbart sätt krävs en ny järnväg. Alternativet är alltså
              att transportera malmen med 200 lastbilar 36 meter långa per dygn.
              Det är ekologiskt fullständigt ohållbart.
            </seg>
            <seg xml:id="i-56417d42bf03948a-0">
              Jag skulle vilja uppmana infrastrukturministern att hämta hem
              lite medfinansieringsmedel från fonden Connecting Europe. Även
              i detta projekt det tror jag att infrastrukturministern är väl
              medveten om kan man med fördel samarbeta med Finland. Det här
              gruvfältet ligger på svenska sidan om gränsen till Finland, men
              om jag inte minns helt fel finns det också malmfyndigheter som
              kopplas till detta.
            </seg>
            <seg xml:id="i-dde5609deffb16ae-0">
              Jag hoppas att infrastrukturministern kan konkretisera tidsplanen
              ytterligare. När det gäller finansieringen, som några moderater
              är bekymrade över, vill jag påminna er om att när de rödgröna
              partierna tog fram en infrastrukturplan var varenda krona finansierad.
              Varför kan vi finansiera? Jo, av den enkla anledningen att vi
              inte sänker skatterna i hundramiljardersklassen som den moderatledda
              regeringen har gjort. Därför har vi pengar kvar att använda till
              andra saker. Det är inte svårare än så.
            </seg>
          </u>
          <note type="speaker" xml:id="i-fae04aefcf007f3f-0">
            Anf. 48 SVEN-ERIK BUCHT (S):
          </note>
          <u who="sven-erik_bucht_da1a1d" xml:id="i-567cfd1e379cb729-1">
            <seg xml:id="i-1adf3d5b35e3d694-0">
              Herr talman! Det handlar inte i första hand om Norrbotten eller
              Västerbotten utan det handlar om att skapa förutsättningar för
              svensk exportindustri. Det handlar inte i första hand om persontransporter
              utan det handlar om tunga godstransporter. Det handlar inte i
              första hand, Edward Riedl, om att flytta hjärnor utan det handlar
              om att flytta järn. Det är tung svensk exportindustri som kommer
              att gynnas av att vi bygger ut kommunikationssystemen uppe i Norrland.
              De måste sättas in i ett större internationellt sammanhang för
              att vi ska tillgodogöra oss alla naturresurserna, inte bara i
              Sverige utan också i Finland, norra Norge och nordvästra Ryssland.
              Det handlar om samordning av transporter, utbildning och energiförsörjning.
            </seg>
            <seg xml:id="i-19e5aba2ecc6c77a-0">
              Regeringen kan inte söla. Regeringen måste ta ansvar. Det är
              tid för ansvar. Se till att det börjar hända något. EU har upptäckt
              det. Regeringen måste upptäcka det också.
            </seg>
          </u>
          <note type="speaker" xml:id="i-71d10763c41db7e2-0">
            Anf. 49 LEIF PETTERSSON (S):
          </note>
          <u who="leif_pettersson_2323d8" xml:id="i-dc00c07905334d7f-1">
            <seg xml:id="i-b49bf278fb30489f-0">
              Herr talman! För det första vill jag poängtera att vi i vårt
              förslag till budget har avsatt 2,25 miljarder kronor för fortsatt
              planering av Norrbotniabanan, Ostlänken och en ny Öresundsförbindelse.
              Det är några saker vi har exemplifierat med. Norrbotniabanan finns
              klart och tydligt nämnd när det gäller pengar för en fortsatt
              järnvägsplan. Jag hoppas att regeringen kan göra samma sak, det
              vill säga se till att arbetet med en järnvägsplan för Norrbotniabanan
              verkligen kommer till stånd så att vi inte behöver dra i gång
              hela cirkusen en gång till när vi väl får ett beslut i framtiden
              kanske inte av den här regeringen men av nästa.
            </seg>
            <seg xml:id="i-a08d72acdaf32853-0">
              Om Johan Johanssons prioritering blir regeringens prioritering
              finns Norrbotniabanan med i planeringen för framtiden omkring
              2030. Vad ni i praktiken säger är att den banan kan vänta till
              långt fram i tiden. Det är inte min uppfattning. Norrbotniabanan
              måste komma till stånd nu. Vi måste fortsätta att bygga på Botniska
              korridoren nu. Vi måste få fram järnvägsplanen nu så att vi kan
              starta bygget så snart det går. Det är kanske sträckan PiteåSkellefteå
              som är viktigast att börja med. Det kan ligga en taktik i att
              börja bygga på mitten. Det är enklare att bygga ihop åt var sitt
              håll vad vet jag.
            </seg>
            <seg xml:id="i-bce858c2631d57ee-0">
              Det är viktigt att poängtera vad Siv Holma tog upp om det ohållbara
              i att lastbilar på 60 ton kör varannan minut dygnet runt mellan
              Kaunisvaara och Svappavaara. Det är en helt ohållbar situation.
            </seg>
          </u>
          <note type="speaker" xml:id="i-3253f322771c1c5b-0">
            Anf. 50 EDWARD RIEDL (M):
          </note>
          <u who="edward_riedl_032876" xml:id="i-794d6730d69bf8c2-1">
            <seg xml:id="i-bf9e0dc737548783-0">
              Herr talman! Något vi talar sällan om men som är viktigt är det
              infrastrukturministern tog upp i sitt andra inlägg, nämligen att
              ta hand om det vi redan har. Vi ska se till att den järnväg som
              finns också fungerar. Det är lätt att glömma den delen ibland.
            </seg>
            <seg xml:id="i-74b8d00af2507f37-0">
              I fråga om regional medfinansiering tycker jag att det är dumt
              att i nuläget skapa låsningar i någon riktning när det gäller
              att klara hem investeringen i framtiden. Däremot kan jag hålla
              med om att det är svårt att få kontantstöd men det är en annan
              debatt.
            </seg>
            <seg xml:id="i-c420efc9fcae7883-0">
              Vi moderater står inte här och utgör en hyllningskör, som Ibrahim
              Baylan påstår, som hyllar regeringen i alla lägen. Så är det givetvis
              inte. Men vi väljer att se det som positivt när vår regering har
              jobbat för att få in Botniska korridoren och Norrbotniabanan som
              en del i Core Network, som faktiskt möjliggör EU-finansiering
              den dag vi vill bygga Norrbotniabanan.
            </seg>
            <seg xml:id="i-758ef7c0ab7eaf98-0">
              Siv Holma gav i talarstolen sken av att det finns en rödgrön
              budget. Hon sade att allt var finansierat i den rödgröna budgeten.
              Problemet var att hela det rödgröna samarbetet sprack efter valet.
              Det finns inte längre. Siv Holma kan inte hänvisa till något som
              de rödgröna tidigare var överens om som inte finns i dag. Det
              är direkt felaktigt att påstå att det finns en sådan gemensam
              finansiering.
            </seg>
            <seg xml:id="i-89870ec204f81c42-0">
              De tre oppositionspartierna i det rödgröna samarbetet har i dag
              tre olika förslag på hur saker och ting ska lösas. Socialdemokraterna
              har, som Leif Pettersson säger, givetvis avsatt en del pengar.
              Man har avsatt lite drygt 2 miljarder för att klara investeringar
              i hundramiljardersklassen. Det känns inte särskilt trovärdigt.
            </seg>
            <seg xml:id="i-edf5af81a3435d05-0">
              Det var också det sättet att jobba på som gjorde att när Alliansen
              vann valet 2006 ärvde alliansregeringen underskott i infrastrukturen
              på omkring 100 miljarder kronor.
            </seg>
          </u>
          <note type="speaker" xml:id="i-250c14fa17899e73-0">
            Anf. 51 JOHAN JOHANSSON (M):
          </note>
          <u who="johan_johansson_241f8c" xml:id="i-e7f69f2aed097aab-1">
            <seg xml:id="i-c251b97bc52dc224-0">
              Herr talman! Jag tror att det är oerhört viktigt att man har
              en strategisk syn, prioriterar och bestämmer vad som ska göras.
              Man kan inte göra allt på en gång. Därför krävs prioriteringar.
              Jag tror dock att alla de tre järnvägssatsningarna, Malmbanan,
              Kaunisvaara och Norrbotniabanan, kommer att realiseras inom en
              snar framtid.
            </seg>
            <seg xml:id="i-3a2a4e0d1aa8bfec-0">
              Jag blir lite förvånad när jag hör Leif Pettersson prata om Norrbotniabanan.
              Jag har naturligtvis läst er budgetmotion. Norrbotniabanan nämns
              på ett ställe, nämligen på s. 84: Norrbotniabanan, en ny kustnära
              bana mellan Umeå och Luleå, är ett angeläget projekt för att klara
              basnäringarnas behov av transporter. I ert alternativ, Reviderad
              nationell plan, kommer ni att säkra finansiering för denna investering.
              Ni har inte en krona till Norrbotniabanan i er budget.
            </seg>
            <seg xml:id="i-464f5a739e8350ff-0">
              Ni tar upp en annan sak, nämligen projekteringar. Ni räknar upp
              projekteringar för 1,1 miljarder, men ni nämner inte Norrbotniabanan.
              Jag tycker att Leif Pettersson ska hålla sig till er budget.
            </seg>
          </u>
          <note type="speaker" xml:id="i-3549470d94269727-0">
            Anf. 52 ISAK FROM (S):
          </note>
          <u who="isak_from_c7c532" xml:id="i-c29a1d83d6ec9da3-0">
            <seg xml:id="i-22735a3b28d46f5c-0">
              Herr talman! Tack, infrastrukturministern, för svaret, och tack,
              interpellanterna, för viktiga interpellationer!
            </seg>
            <seg xml:id="i-679b9114287a388d-0">
              Jag ska börja med att kommentera de två senaste inläggen. Edward
              Riedl säger sig vara glad för EU:s beslut om prioritering av viktig
              infrastruktur. Det är bra. Men, Edward, det räcker inte att vara
              glad. Det handlar faktiskt om hur vår svenska regering kommer
              att prioritera. Hittills har man presenterat en nationell plan
              fram till 2021. Där finns inga av de nationellt angelägna projekten
              som vi har diskuterat i dag med.
            </seg>
            <seg xml:id="i-e9764bf223017d5d-0">
              Vi har presenterat en budget där vi har lyft fram det som är
              absolut viktigast nu, nämligen att komma i gång med projekteringen
              av de angelägna objekten. Vi kan inte avsätta pengar direkt innan
              vi vet hur mycket det här kommer att kosta. Vi har i vår nationella
              infrastrukturplan fram till 2021 prioriterat den viktiga infrastrukturen.
              Där finns medel till finansieringen.
            </seg>
            <seg xml:id="i-422ed6d2425de8a1-0">
              Herr talman! Under de senaste månaderna har det varit minst fem
              avåkningar på E4:an av tunga lastbilar. De har orsakat varaktigt
              långa stopp för tillverkningsindustrin.
            </seg>
            <seg xml:id="i-b65f54cebb2af543-0">
              Enligt Trafikverket återstår 25 mil av E4:an genom Sverige att
              åtgärda till antingen 1+2-väg eller 2+2-väg. I Västerbotten och
              Norrbotten är det 8 mil vardera. På flera av dessa sträckor finns
              färdiga ombyggnadsplaner, men den sittande regeringen har inte
              anvisat några pengar de närmaste åren.
            </seg>
            <seg xml:id="i-8bfc01c9fc14fb30-0">
              Däremot har man från regeringens sida framfört kraven att 3040
              procent av gods ska flyttas från väg till järnväg. Och det är
              då, herr talman, som det blir intressant. Jag och vi socialdemokrater
              menar att 3040 procent faktiskt är en bit på väg men långt ifrån
              tillräckligt. Vi vill betydligt mer, och det har vi också presenterat
              i vår långsiktiga infrastrukturmotion, som Siv Holma just hänvisade
              till.
            </seg>
            <seg xml:id="i-e5544cc956e2cd3f-0">
              Herr talman! Om man bortser från malm och stål, pellets och skogsråvaror
              går i dag 98 procent av allt styckegods till och från vår viktiga
              tillväxtindustri i Norrland på lastbil. Något beslut om byggande
              av Norrbotniabanan har inte kommit till stånd. Mina kolleger har
              tidigare här på ett förträffligt sätt lyft fram EU-kommissionens
              prioritering av hela Botniska korridoren till TEN-T-status, som
              möjliggör viktig medfinansiering.
            </seg>
            <seg xml:id="i-7c3ace9a7c451e1e-0">
              Men vad händer under tiden? Med regeringens saktfärdighet kommer
              det att ta minst 15 år till innan man har fått till stånd en färdig
              Norrbotniabana. Vilka negativa konsekvenser kommer det att ha
              för den svenska tillväxten och den svenska ekonomin? Det skulle
              jag vilja ha svar på från infrastrukturministern.
            </seg>
          </u>
          <note type="speaker" xml:id="i-c7fb13c3b754f23f-0">
            Anf. 53 KATARINA KÖHLER (S):
          </note>
          <u who="katarina_kohler_c6b83a" xml:id="i-b6bd59d6dd471d99-0">
            <seg xml:id="i-fbfc7439ef2b7c43-0">
              Herr talman! Det har sagts mycket gott om Norrbotniabanan som
              godstransportör genom Sverige. Det har framhållits att banan kommer
              att vara någonting inte bara för den norra delen av landet utan
              för hela Sverige och för Europa. Men det finns också andra aspekter.
            </seg>
            <seg xml:id="i-164909088a2a29c7-0">
              Edward Riedl pratar om att vi raljerar och förvanskar historien.
              När jag då tittar på regeringens transportplan som ligger fast
              till 2020/21 och ser att det inte står ett ord om Norrbotniabanan,
              vad statsministern har sagt och vad de västerbottniska riksdagsledamöterna
              säger i Västerbotten och i riksdagen, kan jag inte annat än konstatera
              att regeringen talar med kluven tunga.
            </seg>
            <seg xml:id="i-19bdcbbb5649beab-0">
              Regeringen håller med om det förträffliga i godshanteringen men
              tar inga initiativ. Regeringen säger att man värnar miljö- och
              klimatfrågorna, men det är inte så viktigt att man förordar och
              ser vinsten med Norrbotniabanan. Man låter i stället trafiksäkerhet
              och vägar bli illa åtgångna av fruktansvärt mycket lastbilar och
              långtradare, som dessutom spyr ut ofantliga mängder avgaser som
              medför dålig luft för oss som bor längs sträckan.
            </seg>
            <seg xml:id="i-dbf33b51ec2f62b8-0">
              Regeringen säger att hela Sverige ska leva men ser inte att Norrbotniabanan
              skulle vara en viktig faktor för just detta, med en regional utveckling
              som skulle gynna inte bara regionen utan hela landet. Man säger
              att man vill minska arbetslösheten, men man ser inte att investeringar
              på detta sätt skulle vara en del i att åtgärda det.
            </seg>
            <seg xml:id="i-86b381bb52027868-0">
              Jag vill också nämna persontrafiken och den regionala utveckling
              som Norrbotniabanan kommer att innebära. Vi får en geografiskt
              mer tillgänglig region där vi kan ha en geografisk arbetsmarknad
              och där vi kan använda våra lärosäten på ett helt annat sätt och
              behålla människorna i kommunerna man behöver inte flytta för att
              få en utbildning eller komma till ett jobb en bit ifrån. Visst
              finns det många delar i Norrbotniabanan.
            </seg>
            <seg xml:id="i-dfcbc6e5636449b6-0">
              Framför allt har vi inte tid att vänta mycket längre, precis
              som så många andra har sagt. Vi måste få besked. Alla inblandade
              väntar på besked om när nästa steg i Norrbotniabanan och dess
              byggande tar form. Det behöver vi få veta.
            </seg>
          </u>
          <note type="speaker" xml:id="i-abfc639767921d6e-0">
            Anf. 54 Statsrådet CATHARINA ELMSÄTER-SVÄRD (M):
          </note>
          <u who="unknown" xml:id="i-3c41e4c027bddff0-12">
            <seg xml:id="i-d987a8510104b1ac-0">
              Herr talman! Vi hörde tidigare att det kostar ungefär 1 miljard
              per mil att bygga järnväg, och det tar dessutom tid. Om vi skulle
              ha haft Norrbotniabanan i drift 2023 hade den behövt påbörjas
              2010. Om det hade varit möjligt skulle arbetena med järnvägsutredning
              och järnvägsplaner ha varit klara mycket tidigare.
            </seg>
            <seg xml:id="i-36915fbc9fc0707f-0">
              Men i den förra infrastrukturplanen för perioden 20042015 vi
              pratar om en annan, tidigare regering fanns inte ens pengar avsatta
              fullt ut för att bygga Norrbotniabanan. Det fanns förvisso 3 miljarder
              för att påbörja en liten del eller kalla det projektering. Vi
              pratar om ett projekt som kostar i storleksordningen 26 miljarder.
            </seg>
            <seg xml:id="i-109923add3c0931e-0">
              Ibrahim Baylan säger: Det görs ju ingenting där uppe i norr.
              Han glömde att jag just hade nämnt Haparandabanan, Botniabanan,
              Ådalsbanan och Malmbanan. Men det stämmer att just Norrbotniabanan
              inte finns med i den plan som regeringen har beslutat om för perioden
              20102021. Den fanns inte heller med i planen innan, den plan där
              man satte upp objekt men glömde att finansiera med 65 miljarder.
              Vi har valt en annan ordning.
            </seg>
            <seg xml:id="i-10d184f271b3bab4-0">
              För att det här ska hänga ihop tycker jag att det är viktigt
              att vi vet vad som behöver göras, när man kan göra det, vad det
              kommer att kosta och hur vi ska finansiera det. Just därför har
              Trafikverket fått ett uppdrag. Vi har insikten och kunskapen om
              att även när vi har fått på plats de 500 miljarderna det har aldrig
              tidigare investerats så mycket i infrastruktur på en gång som
              vi gör de kommande tolv åren kommer vi ändå inte att klara kapaciteten
              utan har fortfarande sårbarhet.
            </seg>
            <seg xml:id="i-b270d2c0c07e946f-0">
              Inte minst därför att gruvnäringen har satts i gång med stor
              framgång har vi valt att hantera Malmbanan separat, som inte låg
              med i tidsplanen.
            </seg>
            <seg xml:id="i-8417518a82eed223-0">
              Vi har varit aktiva tillsammans med andra eftersom vi nu har
              kommit i den situationen att EU ska tänka transportnät över hela
              Europa, och där har vi passat på att se till: Glöm inte bort Botniska
              korridoren!
            </seg>
            <seg xml:id="i-51bc06481648bdae-0">
              Ni frågar om besked. Ja, detta besked hade ni alla, var och en
              av er, kunnat leverera i tidigare befattningar. Det är inte så
              enkelt att kunna lämna ett besked om man ska ha allting i en god
              ordning, och det tror jag att även riksdagen vill ha.
            </seg>
            <seg xml:id="i-0c3833cac441294e-0">
              Herr talman! Det blir lite löjligt att prata om en statsminister
              eller en finansminister som påstår att vi har investerat färdigt
              i järnväg. Varför skulle det ha kommit mer pengar i budgeten för
              2012/13 till just järnväg om det vore ett faktum? Nej, det är
              snarare så här: Vi behöver titta på den järnväg vi har och se
              till de behov som finns. Och Trafikverket har fått ett uppdrag
              som de ska redovisa till mig i april. Och då, Siv Holma, kommer
              remissinstansernas synpunkter att vara med och att tillvaratas
              om det är någonting annat man vill göra. Jag vet att det har funnits
              synpunkter från länen i norr. Vi träffade alla för ungefär en
              vecka sedan.
            </seg>
            <seg xml:id="i-cba20a2949b90669-0">
              Det som däremot är viktigt är att vi i den beredning som vi nu
              gör inför den kompletterande infrastrukturproposition som kommer
              till nästa höst under tiden har en bra dialog med Europanivån
              för att se vari förhandlingarna landar så att vi kan ta hänsyn
              till det och dessutom analysera vad det innebär konkret som vi
              kan få medfinansiering till. Annars vet vi inte alls vilka kronor
              vi pratar om.
            </seg>
          </u>
          <note type="speaker" xml:id="i-d4828a51096acc8e-0">
            Anf. 55 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-78928eaae4bc06f8-2">
            <seg xml:id="i-176a240189b41386-0">
              Herr talman! Interpellationsverktyget är ett av de viktigaste
              verktyg som riksdagen har för att granska regeringen. Det är vid
              sidan av de lagstiftande beslut som vi fattar bland det viktigaste
              vi kan göra.
            </seg>
            <seg xml:id="i-84e553b0953b5687-0">
              Jag har nu under hela eftermiddagen suttit och lyssnat på ett
              antal interpellationsdebatter. I debatt efter debatt anmäler sig
              moderata riksdagsledamöter, inte för att granska regeringen, inte
              för att ifrågasätta något som regeringen säger, utan för att ifrågasätta
              interpellanten och interpellationen.
            </seg>
            <seg xml:id="i-79e6c33ced465cf7-0">
              Det står naturligtvis moderata riksdagsledamöter fritt att anmäla
              sig. Men det blir lite lätt patetiskt när interpellationsverktyget,
              som är ett av riksdagens viktigaste verktyg, används på detta
              vis. Jag tror ärligt talat att det inte heller är så mycket till
              hjälp för de moderata statsråden att få den typen av hjälp, eller
              björntjänst som jag väljer att se det.
            </seg>
            <seg xml:id="i-1468163c88821e31-0">
              Det är ändå viktigt att detta är riksdagens möjlighet att ställa
              frågor, och därför ställer jag frågor till statsrådet. Ska jag
              uppfatta det som att ett besked om ett eventuellt byggande kommer
              i samband med denna komplettering för infrastruktur? Då har vi
              fått ett tydligt besked. Det är i så fall nästa höst som gäller
              för regeringen.
            </seg>
            <seg xml:id="i-ca38445a410105da-0">
              Jag har full respekt för att beslutsmaskineriet i EU tar tid.
              Jag har själv suttit i ministerrådet och vet att det ibland kan
              vara enormt frustrerande med hur lång tid det kan ta. Det får
              man ha respekt för.
            </seg>
            <seg xml:id="i-b772972dcf96b943-0">
              Det finns en fråga vi inte har fått svar på. Är det fortfarande
              regeringens mening att det är ett villkor för byggande av Norrbotniabanan
              att näringslivet är med och gör kontantinvesteringar i själva
              bygget?
            </seg>
            <seg xml:id="i-18bca9cc58b7bb20-0">
              Att det ska vara medfinansiering i form av avgifter och annat
              kan vi nog alla hålla med om. Det har till och med näringslivet
              sagt sig vara beredda att bidra med för att betala för banan på
              det viset. Men är det fortfarande ett krav, som både tidigare
              näringsminister och vice statsminister Maud Olofsson och Fredrik
              Reinfeldt har sagt, eller har regeringen släppt det kravet?
            </seg>
          </u>
          <note type="speaker" xml:id="i-11d9b6acf96294a1-0">
            Anf. 56 SIV HOLMA (V):
          </note>
          <u who="siv_holma_f5027c" xml:id="i-261785262850c789-2">
            <seg xml:id="i-ccf7bb64adb484de-0">
              Herr talman! Jag ska förtydliga några saker om de rödgröna partiernas
              ambitioner. Vi som har varit med ett tag vet vad som hände. Vi
              hade ett 121-punktsprogram där vi hade angivit starten för byggandet
              av Norrbotniabanan till 2010. I opposition under förra mandatperioden
              gjorde vi en överenskommelse. Vi hade där en första etapp som
              skulle sättas i gång 20142017, och där hade vi angett pengar.
              Från Vänsterpartiets sida är det vad som gäller.
            </seg>
            <seg xml:id="i-3425894f0201a1f2-0">
              Hur andra vill läsa det är öppet för den moderna historierevidering
              som omfattas av Moderaterna nu för tiden. Om inte jag minns fel
              fattades beslut om Haparandabanan när vi hade ett samarbete med
              den socialdemokratiska regeringen. Jag känner mig väldigt delaktig
              i det beslutet. Det är trist att man använder frågorna på det
              här pajkastningssättet.
            </seg>
            <seg xml:id="i-74e0bb5f36198969-0">
              Den finska regeringen kanske kan ge oss en modell för hur vi
              kan samarbeta i de här viktiga framtidsfrågorna när det gäller
              att kunna satsa på investeringar.
            </seg>
            <seg xml:id="i-906a00abcbb7bbd5-0">
              När det gäller tjatet om att det inte fanns några pengar för
              att genomföra förra infrastrukturplanen så fanns det pengar. När
              den nuvarande regeringen första gången tog över hade statens finanser
              över 70 miljarder i överskott. Visst fanns det pengar. Det beror
              bara på hur man prioriterar och vad som är viktigast.
            </seg>
            <seg xml:id="i-582337af9a2ff9ad-0">
              Jag hoppas att vi kan ha en debatt där vi diskuterar utifrån
              faktiska förhållanden och att det blir lite mer verkstad och lite
              mindre snack. Sedan hoppas jag att vi har mer att ta på i budgeten
              hösten 2012.
            </seg>
          </u>
          <note type="speaker" xml:id="i-8a32aeb7381c404d-0">
            Anf. 57 ISAK FROM (S):
          </note>
          <u who="isak_from_c7c532" xml:id="i-c29a1d83d6ec9da3-1">
            <seg xml:id="i-3ebef1da3c6e029a-0">
              Herr talman! Man har talat om historia här i kammaren. Det kanske
              är dags att också vi talar lite om historia.
            </seg>
            <seg xml:id="i-02c53df9388859f4-0">
              Det var en gång i tiden ett handslag mellan dåvarande statsminister
              Göran Persson och centerpartiledaren Olof Johansson som gjorde
              det möjligt att över huvud taget bygga Botniabanan. Det fanns
              då ett ganska starkt motstånd även i den här kammaren från framför
              allt moderata riksdagsledamöter. De röstade faktiskt nej till
              banan. Det är då tacksamt att de nu lyfter upp banan som viktig.
            </seg>
            <seg xml:id="i-960532230ad853fd-0">
              Flera har här lyft fram Norrbotniabanan. Den ger en oerhört bra
              möjlighet till en samhällsutveckling i hela landet. Godstrafiken
              mellan norra och södra Sverige på järnväg är väldigt omfattande.
              Det har också sagts här tidigare att 60 procent av godstransporterna
              sker i norra Sverige. Det måste man ha med sig framgent i diskussionerna.
            </seg>
            <seg xml:id="i-9862a85fd3d484d9-0">
              Man måste också ha med sig i diskussionerna att den bana som
              finns i dag, som i huvudsak nyttjas till dessa transporter, fattade
              man beslut om på 1800-talet, och den byggdes utifrån de förutsättningarna.
              Det möjliggör inte att man har fulla tånglängder och håller de
              hastigheter som man borde göra.
            </seg>
            <seg xml:id="i-770b73d3eaed8c51-0">
              Det är därför de kommande satsningarna är så oerhört viktiga.
              Det är därför som det är så tragiskt att det nu ser ut att vara
              så väldigt långt borta. Det är då ännu mer nödvändigt att man
              får till stånd en upprustning av Inlandsbanan så att vi under
              tiden har någon som helst möjlighet att ha ett alternativ.
            </seg>
            <seg xml:id="i-1315ea01a4931423-0">
              Det är inte första gången, som förra året, som det händer en
              olycka på stambanan. Det kommer att hända igen. Då står vi där.
              Välter sedan en lastbil är det ytterligare stopp. Jag menar att
              det är en allvarlig fara för Sveriges framtida tillväxt om ingenting
              görs.
            </seg>
          </u>
          <note type="speaker" xml:id="i-ed8358e4a112a298-0">
            Anf. 58 Statsrådet CATHARINA ELMSÄTER-SVÄRD (M):
          </note>
          <u who="unknown" next="cont" xml:id="i-db658f44c88f4000-2">
            <seg xml:id="i-5119b8dde90dbebd-0">
              Herr talman! Tänk om ett handslag också skulle kunna vara detsamma
              som att det finns pengar! Det är inte alltid så det fungerar,
              även om det är bra med viljor och ambitioner. Det är nog så viktigt
              för politiken det med. En prioritering är något som hör till politikens
              roll.
            </seg>
            <seg xml:id="i-5fe3d308b0fd1fde-0">
              Jag skulle vilja ge Siv Holma en eloge för frågan: Vem ska ta
              åt sig äran för vad? Jag klippte själv band för Malmös citytunnel.
              Det var inte jag som fattade beslut om den. Det var till och med
              Björn Rosengren. Så långa är ledtiderna från att saker bestäms,
              planeras, tänks och utreds innan de faktiskt kan vara på plats.
            </seg>
            <seg xml:id="i-d0b84a8121393695-0">
              Det är därför som det är så viktigt med långsiktighet för infrastrukturplanering.
              Vi har lärt oss någonting annat de senaste åren, inte minst på
              grund av den ekonomiska situationen i Europa och övriga världen.
              Vi måste kunna hitta någon form för att kunna ha en större flexibilitet
              när någonting inträffar i vår omvärld eller vår närhet.
            </seg>
            <seg xml:id="i-0b3ec3089a8030b3-0">
              Det gäller till exempel gruvnäringen. Det är också därför vi
              har valt att hantera Malmbanan separat. Jag ska dessutom åka Malmbanan
              den 28 november. Det finns andra problem som behöver lösas än
              att bara få dubbelspår. Det gäller gränssnittet mellan Sverige
              och Norge, till exempel.
            </seg>
            <seg xml:id="i-34a2d72bb2900dcb-0">
              När det gäller Norrbotniabanan frågade Ibrahim Baylan om kravet
              finns kvar. Det gällde när man från regeringens sida valde att
              gå vidare med delsträckan SkellefteåPiteå. I uppdraget låg det
              att se: Kan man hitta medfinansiering? Jag har förstått det som
              att man snart före jul ska kunna landa. Det är en bra dialog som
              har pågått.
            </seg>
            <seg xml:id="i-d642a5ddbb851372-0">
              Huruvida det ska ske med banavgifter eller inte och hur det hänger
              ihop med Europalagstiftning får vi se. Men det är ett första viktigt
              steg. Det är nog så viktigt. Vi vet att för sex delsträckor är
              snart alla utredningar klara. Det är ett bra första tecken för
              att över huvud taget kunna gå vidare.
            </seg>
          </u>
          <note xml:id="i-5dac4c038c61a222-3">
            Överläggningen var härmed avslutad.
          </note>
          <note xml:id="i-3887cbc9045e5b0e-0">
            13 § Bordläggning
          </note>
          <note xml:id="i-429084e0bab514d2-0">
            Anmäldes och bordlades
          </note>
          <note xml:id="i-bd38b8cd458557fe-0">
            14 § Anmälan om interpellationer
          </note>
          <note xml:id="i-8c5863a09d14343b-0">
            Anmäldes att följande interpellationer framställts
          </note>
          <note xml:id="i-3d09dce2c949551f-0">
            den 8 november
          </note>
          <note xml:id="i-596d66820211084a-0">
            Peter Persson
          </note>
          <note xml:id="i-596d66820211084a-1">
            Peter Persson
          </note>
          <note xml:id="i-0c5734a2f75ce09b-0">
            Sven-Erik Österberg
          </note>
          <note xml:id="i-3281e0f722434daa-0">
            Ulla Andersson
          </note>
          <note xml:id="i-ca92b208f897569f-0">
            Mats Pertoft
          </note>
          <note xml:id="i-93ce9b62244d3465-0">
            Jan Lindholm
          </note>
          <note xml:id="i-4fdffb1da929dc4e-0">
            Interpellationerna redovisas i bilaga som fogats till riksdagens
            snabbprotokoll tisdagen den 15 november.
          </note>
          <note xml:id="i-6f7775888dbfd74a-0">
            15 § Anmälan om fråga för skriftligt svar
          </note>
          <u who="unknown" prev="cont" xml:id="i-263a2a22f50101bc-2">
            <seg xml:id="i-88350b5baa8465c4-0">
              Anmäldes att följande fråga för skriftligt svar framställts
            </seg>
          </u>
          <note xml:id="i-3d09dce2c949551f-1">
            den 8 november
          </note>
          <note xml:id="i-37284943a8e42dc5-0">
            Berit Högman
          </note>
          <note xml:id="i-90d0a70e3da1605c-0">
            Frågan redovisas i bilaga som fogats till riksdagens snabbprotokoll
            tisdagen den 15 november.
          </note>
          <note xml:id="i-b4362f11cdb4ae93-0">
            16 § Anmälan om skriftligt svar på fråga
          </note>
          <note xml:id="i-d8b3d219d198ad75-0">
            Anmäldes att skriftligt svar på följande fråga inkommit
          </note>
          <note xml:id="i-3d09dce2c949551f-2">
            den 8 november
          </note>
          <note xml:id="i-718dfcbfa1025268-0">
            Catharina Bråkenhielm
          </note>
          <note xml:id="i-5ce9c3d5355db921-0">
            Svaret redovisas i bilaga som fogats till riksdagens snabbprotokoll
            tisdagen den 15 november.
          </note>
          <note xml:id="i-3e77988ef96e4246-0">
            17 § Kammaren åtskildes kl. 16.08.
          </note>
          <note xml:id="i-280a4bc7308a2191-0">
            Förhandlingarna leddes av andre vice talmannen.
          </note>
          <note xml:id="i-b3dda51ec82b40b2-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
