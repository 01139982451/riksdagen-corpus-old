<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--92</head>
          <docDate when="2011-03-30">2011-03-30</docDate>
        </div>
      </front>
      <body>
        <div>
          <note xml:id="i-2d3c22a660009acb-0">
            ﻿
          </note>
          <note xml:id="i-eeb0f16ebafe9831-0">
            Riksdagens protokoll
          </note>
          <note xml:id="i-560dd39b2447a2c2-0">
            2011/12:92
          </note>
          <note xml:id="i-917c82314c0f4fbe-0" type="date">
            Fredagen den 30 mars
          </note>
          <note xml:id="i-8aed24c0d25fc395-0">
            Kl. 11:00 - 11:49
          </note>
          <note xml:id="i-7b891712cd92744a-0">
            1 § Anmälan om återtagande av plats i riksdagen
          </note>
          <note xml:id="i-78193faa3ec825f5-0">
            Förste vice talmannen meddelade
          </note>
          <note xml:id="i-75cdf1b34d69a790-0">
            att Sten Tolgfors (M) återtagit sin plats i riksdagen från och
            med den 30 mars, varigenom uppdraget som ersättare upphört för
            Lotta Olsson (M),
          </note>
          <note xml:id="i-fff1556b199590c1-0">
            att Ann Arleklo (S) skulle återta sin plats i riksdagen från
            och med den 1 april, varigenom uppdraget som ersättare skulle
            upphöra för Christin Hagberg (S) samt
          </note>
          <note xml:id="i-dce89a25b7e29b63-0">
            att Jacob Johnson (V) skulle återta sin plats i riksdagen från
            och med den 10 april, varigenom uppdraget som ersättare skulle
            upphöra för Emma Wallrup (V).
          </note>
          <note xml:id="i-64ee54fd91d63b86-0">
            2 § Avsägelse
          </note>
          <note xml:id="i-9751023e9889f804-0">
            Förste vice talmannen meddelade att Kenneth G Forslund (S) avsagt
            sig uppdraget som suppleant i EU-nämnden.
          </note>
          <note xml:id="i-a47987f0e227536a-0">
            Kammaren biföll denna avsägelse.
          </note>
          <note xml:id="i-2f26e5a416829eb6-0">
            3 § Anmälan om kompletteringsval till EU-nämnden
          </note>
          <note xml:id="i-38a63370a2f60443-0">
            Förste vice talmannen meddelade att Socialdemokraternas riksdagsgrupp
            på grund av uppkomna vakanser anmält Carina Moberg och Tommy Waidelich
            som suppleanter i EU-nämnden.
          </note>
          <note xml:id="i-f0edd921a42d06ac-0">
            Förste vice talmannen förklarade valda till
          </note>
          <note xml:id="i-57ddbbd58a1f64af-0">
            suppleanter i EU-nämnden
          </note>
          <note xml:id="i-48304367b7508055-0">
            4 § Anmälan om fördröjda svar på interpellationer
          </note>
          <note xml:id="i-a62dfc295fe5f0b6-0">
            Till riksdagen hade inkommit följande skrivelser:
          </note>
          <note xml:id="i-7651f195a6726842-0">
            Interpellation 2011/12:293
          </note>
          <note xml:id="i-315289c0c4b6a441-0">
            Interpellation 2011/12:293 Ny skattereform
          </note>
          <note xml:id="i-06e77966921f9706-0">
            Interpellationen kommer att besvaras fredagen den 27 april 2012.
          </note>
          <note xml:id="i-29ec853fbb549bca-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-6d24ff981580c72d-0">
            Rikard Jermsten
          </note>
          <note xml:id="i-3b98d57d18fe6408-0">
            Interpellation 2011/12:295
          </note>
          <note xml:id="i-e91b4dda54dd87e6-0">
            Interpellation 2011/12:295 Klimatrelaterade skatter
          </note>
          <note xml:id="i-06e77966921f9706-1">
            Interpellationen kommer att besvaras fredagen den 27 april 2012.
          </note>
          <note xml:id="i-29ec853fbb549bca-1">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-6d24ff981580c72d-1">
            Rikard Jermsten
          </note>
          <note xml:id="i-c84b3d8bf94c96ca-0">
            Interpellation 2011/12:296
          </note>
          <note xml:id="i-161c2565914de703-0">
            Interpellation 2011/12:296 Sänkta skatter och ungdomsarbetslösheten
          </note>
          <note xml:id="i-06e77966921f9706-2">
            Interpellationen kommer att besvaras fredagen den 27 april 2012.
          </note>
          <note xml:id="i-29ec853fbb549bca-2">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-6d24ff981580c72d-2">
            Rikard Jermsten
          </note>
          <note xml:id="i-f677dc0432aab284-0">
            Interpellation 2011/12:297
          </note>
          <note xml:id="i-897384cecfd58cf3-0">
            Interpellation 2011/12:297 Behovet av en nationell snöskoterpolitik
          </note>
          <note xml:id="i-cdf1d8275ff81ad9-0">
            Interpellationen kommer att besvaras fredagen den 4 maj 2012.
            Miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note xml:id="i-bf62b66267d4e890-0">
            Lena Ingvarsson
          </note>
          <note xml:id="i-4f6f3bf33b4da779-0">
            Interpellation 2011/12:300
          </note>
          <note xml:id="i-2af2e7348420cceb-0">
            Interpellation 2011/12:300 Lönedumpning genom F-skattsedel
          </note>
          <note xml:id="i-06e77966921f9706-3">
            Interpellationen kommer att besvaras fredagen den 27 april 2012.
          </note>
          <note xml:id="i-29ec853fbb549bca-3">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-6d24ff981580c72d-3">
            Rikard Jermsten
          </note>
          <note xml:id="i-2073a6eb88306e56-0">
            5 § Anmälan om inkommet protokollsutdrag från utskott
          </note>
          <note xml:id="i-16bc9097000cc5df-0">
            Förste vice talmannen anmälde att ett utdrag ur prot. 2011/12:25
            för torsdagen den 29 mars i ärende om subsidiaritetsprövning av
            EU-förslag inkommit från civilutskottet.
          </note>
          <note xml:id="i-0da19baba921d243-0">
            6 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-d888ae6ab9739bb0-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <note xml:id="i-5cba0bc7c15f632d-0">
            KOM(2012)35
          </note>
          <note xml:id="i-a9067e8f1cee1467-0">
            7 § Hänvisning av ärenden till utskott
          </note>
          <note xml:id="i-bcfe0df141b872be-0">
            Föredrogs och hänvisades
          </note>
          <note xml:id="i-e2dbbff91e8b1ea7-0">
            8 § Svar på interpellation 2011/12:265 om säkerhetssamarbete
            kring Barents hav
          </note>
          <note type="speaker" xml:id="i-7ced0f2872a319e5-0">
            Anf. 1 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-0">
            <seg xml:id="i-9302db20040dbadd-0">
              Fru talman! Karin Åström har ställt en fråga rörande säkerhetssamarbete
              kring Barents hav. Hon refererar till branden i Murmansk den 29
              december 2011 ombord på den ryska atomubåten Jekaterinburg med
              åtföljande risk för utsläpp av radioaktivt material och bristen
              på information om detta från ryska myndigheters sida. Karin Åström
              undrar om jag avser att vidta några åtgärder för att undvika att
              liknande scenarion med informationsbrist upprepas i framtiden.
            </seg>
            <seg xml:id="i-ef592dd7401d2963-0">
              Vi ser allvarligt på den brand som utbröt den 29 december på
              en rysk ubåt utanför Murmansk och dess möjliga konsekvenser. Enligt
              uppgift höll ubåten på att repareras i en torrdocka när det började
              brinna. Enligt ryska myndigheter hade ubåten tömts på vapen innan
              den lades i docka och hade således varken kärnstridsspetsar eller
              konventionella robotar ombord när branden bröt ut.
            </seg>
            <seg xml:id="i-c26e3a969de10b06-0">
              I februari började det emellertid i ryska medier cirkulera uppgifter
              om att ubåten ändå skulle ha haft kärnvapen ombord under branden
              och att risk för en olycka med utsläpp av radioaktivt material
              därmed skulle kunna ha förelegat.
            </seg>
            <seg xml:id="i-a45afaf9d45c6988-0">
              Vad gäller frågan om den ryska sidan borde ha informerat svenska
              myndigheter finns det två avtal som är relevanta i detta sammanhang:
              dels en IAEA-konvention, dels ett bilateralt svensk-sovjetiskt
              avtal från 1988. Den svenska Strålsäkerhetsmyndigheten bedömer
              att Ryssland levt upp till sina skyldigheter i dessa avseenden.
              Denna bedömning grundar sig på två faktorer: för det första att
              de aktuella avtalen fokuserar på icke-militära anläggningar och
              för det andra att det ska finnas risk för omfattande gränsöverskridande
              utsläpp, vilket Strålskyddsmyndigheten bedömt att det inte gjort.
            </seg>
            <seg xml:id="i-f93cbc4e113760ae-0">
              Strålsäkerhetsmyndigheten anser dock att det inträffade ger skäl
              till en översyn av rådande avtal och att detta bör göras i samarbete
              med andra nordiska länder.
            </seg>
            <seg xml:id="i-0caa6944d551cfa7-0">
              Vid tillfället i fråga uppmättes inte heller några förhöjda strålningsnivåer,
              varken enligt de mätningar som SSM utförde eller enligt de uppgifter
              som SSM hade fått från bland annat den norska strålsäkerhetsmyndigheten.
            </seg>
            <seg xml:id="i-8e11cb8099aaae52-0">
              I nuläget avvaktar vi den haveriutredning som Ryssland för närvarande
              genomför, vilken vi hoppas ska klargöra varför olyckan inträffade
              och dess möjliga konsekvenser. Vår ambassad i Moskva följer rapporteringen
              kring utredningen och undersöker när och om den kommer att offentliggöras.
            </seg>
          </u>
          <note type="speaker" xml:id="i-cd25f2ce9991da02-0">
            Anf. 2 KARIN ÅSTRÖM (S):
          </note>
          <u who="karin_astrom_a1d5e2" xml:id="i-1211f145466d3b4d-0">
            <seg xml:id="i-3ac1604f6aa0f11b-0">
              Fru talman! Tack för svaret, statsrådet!
            </seg>
            <seg xml:id="i-7de0fa4ebbc089cb-0">
              Staden Murmansk i nordvästra Ryssland ligger endast 10 mil från
              norska gränsen och ca 50 mil från svenska gränsen fågelvägen.
              Den atomubåt som eldhärjades var inne för en översyn och reparation
              i en torrdocka. Branden som uppstod där varade under mer än ett
              dygn.
            </seg>
            <seg xml:id="i-74d1ce2466332348-0">
              Den här typen av atomubåtar som ryssarna nu använder i Barents
              hav drivs av kärnreaktorer. De första rapporterna som kom via
              medierna sade att det inte var någon fara för det radioaktiva
              innehållet på ubåten. Båda kärnreaktorerna skulle ha varit avstängda,
              och några kärnvapenmissiler ombord nämndes inte i de tidiga rapporterna.
            </seg>
            <seg xml:id="i-ab8ba6a3f9cdb848-0">
              Ytterligare en månad senare får vi via medierna nya uppgifter
              som inte stämmer överens med de första rapporterna. Enligt ryska
              medier var ubåten när den började brinna inte tömd på kärnvapen
              utan enligt medieuppgifterna fullt utrustad med 16 kärnvapenbestyckade
              missiler ombord.
            </seg>
            <seg xml:id="i-9dbc814d2c304680-0">
              Jag hade vid den här tidpunkten många kontakter med människor
              från norr som mejlade till mig, varav en har stora kunskaper på
              området. Han beskrev det så här i ett av mejlen: Om atomubåten
              hade samtliga 16 kärnvapenrobotar ombord, vilket ryska medier
              uppgav och som den ska ha, var det 64 kärnvapen inuti dessa. 16
              robotar med tillhopa fyra laddningar eller i klartext: fyra atombomber
              motsvarande den atomkraft som låg i mer än fem Hiroshimaatombomber.
            </seg>
            <seg xml:id="i-5d12e585c8105363-0">
              Det är klart att det blev väldigt laddat, och det är väldigt
              stark sprängkraft i detta som vissa personer som kan området talar
              om. Det finns en rädsla för att det här radioaktiva materialet
              skulle kunna ha spritt sig oändligt mycket längre än om vi bara
              talar om de nordliga delarna.
            </seg>
            <seg xml:id="i-9e78a0746544fd55-0">
              Det är också extremt svårt att föreställa sig vad som kunde ha
              skett vid ett läckage av radioaktivt material. Nu var det så att
              den ryska flottan först dementerade uppgifterna, men de medgav
              senare att det faktiskt fanns flera kärnvapen. Hur många ville
              man dock inte uppge. Därmed fanns en uppenbar risk för en allvarlig
              olycka vid den här incidenten.
            </seg>
            <seg xml:id="i-1325bf00c60f13e6-0">
              Nu tycker inte jag att man ska oroa eller skrämma upp människor
              i bygderna, men givetvis är det många som är oroade av det här.
              Den oron måste vi ta på allvar. Jag tycker att ministern borde
              ha insett och bedömt hur pass allvarligt läget faktiskt var.
            </seg>
            <seg xml:id="i-13b92e60e00923f1-0">
              Hela Barentsregionen med 5,4 miljoner invånare och hela Norden
              inberäknat Norge, Sverige, Finland etcetera kunde ha drabbats
              av en oerhört svår och mycket allvarlig katastrof. Jag tycker
              att denna händelse är oerhört illa skött, framför allt av den
              ryska regeringen, men jag är även kritisk till utrikesministerns
              låga, i det närmaste obefintliga, engagemang i frågan när det
              här blev mer och mer känt via medierna och uppgifterna sedermera
              verifierades av ryska flottan.
            </seg>
            <seg xml:id="i-ad3ea845a12fcf7e-0">
              Ministern och den svenska regeringen borde omgående ha krävt
              information av ryssarna om läget. Varför kunde inte ministern
              kräva svar från Ryssland? Varför saknades information från statsministern?
            </seg>
          </u>
          <note type="speaker" xml:id="i-5892ee398d59e332-0">
            Anf. 3 HANS WALLMARK (M):
          </note>
          <u who="hans_wallmark_259cf8" xml:id="i-fd343aa692c48c50-0">
            <seg xml:id="i-72fe9425cf27eb6b-0">
              Fru talman! Jag tycker att Karin Åströms interpellation är viktig
              och angelägen på många sätt, och det är också en påminnelse om
              det läge som Sverige och våra nordiska grannar befinner sig i
              när det gäller Barentsområdet.
            </seg>
            <seg xml:id="i-cd26023160171629-0">
              Jag tycker att det finns anledning att åtminstone dra tre politiska
              slutsatser av Karin Åströms oro som jag i mångt och mycket delar.
            </seg>
            <seg xml:id="i-029f63f8d20b9c03-0">
              Den första slutsatsen, fru talman, herr utrikesminister och Karin
              Åström, är att det finns kärnvapen i vårt närområde. Vi har en
              granne i form av Ryssland som har egna kärnvapen och dessutom,
              precis som påpekas i interpellationen, har kärnvapenbestyckade
              ubåtar, vilket gör att vi har det läge vi har i Barentsområdet.
            </seg>
            <seg xml:id="i-f3336a5df24a482f-0">
              Det finns anledning att fortsätta den politik som den svenska
              regeringen genom utrikesministern företräder i det globala arbetet
              med att få bort kärnvapnen. Sverige har som nation en mycket uttalad
              och distinkt roll i det arbetet. Det gäller i allra högsta grad
              i vårt närområde, nämligen i förhållande till Ryska federationen.
            </seg>
            <seg xml:id="i-6d8dc188f1ff75cc-0">
              Den andra slutsatsen man kan dra är att det finns en oro, som
              Karin Åström beskriver från talarstolen och som hon riktar mot
              det mörkande som alltför ofta präglar den ryska verkligheten.
              Man påstår en sak och sedan visar det sig i efterhand att det
              kanske inte var sant. Det kommer fram nya uppgifter. Det gör att
              Ryska federationen skiljer sig från många andra länder, därför
              att vi inte alltid vet vad som är sant eller falskt och det kan
              ta tid att få reda på det som är den verkliga bakgrunden. Det
              gör att Ryssland inte är vilket grannland som helst. Det är ett
              grannland med kärnvapen. Det är ett grannland där det demokratiska
              underskottet alltför ofta och alltmer gör sig påmint, inte minst
              via de parodier som har kallats dumaval i december och presidentvalet
              i närtid.
            </seg>
            <seg xml:id="i-2917b2feb118736c-0">
              Den tredje slutsatsen är att det här visar hur viktigt det också
              är med ett fördjupat samarbete i Norden i förhållande till Ryssland,
              i förhållande till den subarktiska förmåga man säger sig vilja
              ha, men också när det gäller Barentsmiljön.
            </seg>
            <seg xml:id="i-dd180278f2576056-0">
              Avslutningsvis, fru talman, är väl den tredje politiska konklusionen
              av just detta och det fördjupade samarbetet också att nämna att
              Nordiska rådet förra veckan i minisession på Island, i Reykjavik,
              just hade Arktis som ett gemensamt tema. Jag tror att det är viktigt
              att vi utöver alla de andra frågor som rör Arktis, ursprungsbefolkning,
              klimatförändringar och resursutnyttjande, också måste tillföra
              den försvars- och säkerhetspolitiska dimension som Karin Åström
              lyfter fram genom sin interpellation med fokus på det som har
              skett i Murmansk.
            </seg>
          </u>
          <note type="speaker" xml:id="i-ad0268e68ad1c9bf-0">
            Anf. 4 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-1">
            <seg xml:id="i-bbf84e84b247bea6-0">
              Fru talman! Kanske har jag en lite annan synpunkt än Hans Wallmark
              när det gäller mörkandet. Jag var när detta inträffade förvånad
              över hur mycket information vi kunde ta del av via ryska medier.
              Vi ska ha klart för oss att detta är ett av de mest känsliga vapensystem
              som Ryssland har. Det var en olycka. Den inträffade inne på en
              sluten militär anläggning. Vi kunde trots detta ta del av tv-bilder
              och omfattande rapportering via ryska medier om en pågående brand.
            </seg>
            <seg xml:id="i-7b75760d235c3ba0-0">
              Jag vet inte om det svenska försvaret hade haft motsvarande öppenhet,
              men jag hoppas det. Jag är alldeles övertygad om att det finns
              andra länder som inte hade visat den öppenheten. Jag var förvånad
              över öppenheten. Den tycker jag var remarkabel med hänsyn till
              vad det faktiskt handlade om.
            </seg>
            <seg xml:id="i-5fe4ea0b7a7f40c5-0">
              Det råder inget tvivel om att det är en allvarlig olycka när
              det brinner på en sådan här stor atomubåt som ligger upplagd för
              någon typ av mer eller mindre långtgående underhåll. Men jag tror
              inte att man ska dramatisera det heller. Rutinmässigt borde det
              ha varit så vid ett längre underhåll att man har tagit av vapnen,
              både konventionella vapen och kärnvapen. Det här är ju en strategisk
              kärnvapenubåt, som påpekats. Det finns fortfarande anledning att
              utgå från att man hade gjort det. Det är klart att det är en allvarlig
              olycka.
            </seg>
            <seg xml:id="i-98176e8b88e93892-0">
              Skulle vapnen ha varit ombord ska man inte heller överdriva.
              Den bedömning vi har fått från Strålskyddsmyndigheten är att även
              mycket allvarliga scenarier i samband med en sådan brand icke
              är speciellt allvarliga från dessa utgångspunkter. Föreställningen
              finns alltid så fort det är fråga om kärnvapen att de alltid kan
              detonera. Det kan de praktiskt taget inte göra. Även om konventionella
              sprängämnen runt om skulle detonera så att själva bomben sprids
              är det inte säkert att konsekvenserna av det är speciellt allvarliga.
            </seg>
            <seg xml:id="i-126eb278fd29a40d-0">
              Det finns dock anledning att nu följa den utredning som sker
              på rysk sida. Jag tycker att det är naturligt att vi i det nära
              samarbete som vi har med Norge, med Finland och med Ryssland inom
              ramen för både det nordiska samarbetet och Barentssamarbetet tar
              upp frågan och nära följer vilka slutsatser de ryska myndigheterna
              kommer fram till och vilka slutsatser de också är beredda att
              redovisa offentligt.
            </seg>
            <seg xml:id="i-2a36462e6fe3b51d-0">
              Om detta leder till något behov av att revidera de avtal vi har
              tycker jag är en sak som det är för tidigt att ta ställning till.
              Jag noterar att våra egna myndigheter inte anser att det har skett
              någonting som gör att man kan säga att Ryssland har ifrågasatt
              de skyldigheter man har att informera i sådana här sammanhang,
              men det säger sig självt att vi måste följa det mycket noga.
            </seg>
            <seg xml:id="i-999fae45a4d2bd10-0">
              Nu ska vi vara medvetna om, och där måste jag hålla med Hans
              Wallmark, att vi på Kolahalvön förmodligen har världens enstaka
              största koncentration av både kärnvapen och nukleärt material.
              Det handlar inte bara om kärnvapen i de kvarvarande strategiska
              styrkorna. Det handlar om kärnvapen man delvis håller på att ta
              bort. Det handlar dessutom om ett mycket stort antal atomubåtar
              med reaktorer och reaktorer från gamla isbrytare. Där har både
              Norge och Sverige liksom andra länder varit mycket engagerade
              för att hjälpa Ryssland att ta hand om dessa omfattande mängder
              av nukleärt avfall. Samtidigt finns de strategiska och möjligtvis
              också taktiska kärnvapnen kvar i de ryska styrkorna på Kolahalvön.
              Det ska vi vara medvetna om när vi noga följer vad som inträffar
              i vårt eget närområde.
            </seg>
            <seg xml:id="i-5b7107f149e3ed2a-0">
              Jag vill bara säga det också till Karin Åström att självfallet
              ska vi fortsätta att följa den här frågan och avvakta den ytterligare
              information vi kan få från ryska eller andra myndigheter.
            </seg>
          </u>
          <note type="speaker" xml:id="i-83ae1d711585023c-0">
            Anf. 5 KARIN ÅSTRÖM (S):
          </note>
          <u who="karin_astrom_a1d5e2" xml:id="i-1211f145466d3b4d-1">
            <seg xml:id="i-80edafefa31754c6-0">
              Fru talman! Statsrådet säger att vi inte ska överdramatisera
              den här händelsen. Det kanske vi inte ska göra, men vi ska ta
              människors oro på allvar. Det är den biten som är oerhört viktig,
              att faktiskt lyssna in den oro som finns. Det är exakt som ministern
              beskriver: Vi vet allihop vad som finns i Barentsområdet. Och
              vi vet att det krävs insatser för att göra någonting åt det. Vi
              vet också, som Wallmark var inne på, att det inte alla gånger
              är så lätt att komma överens.
            </seg>
            <seg xml:id="i-c892df5ec61e6488-0">
              För att återgå till ministerns svar på min interpellation tycker
              jag att det är bra att Strålsäkerhetsmyndigheten nu säger att
              det inträffade ger skäl till en översyn av de rådande avtal som
              finns och att detta bör göras i samarbete med de andra nordiska
              länderna. Det är jätteviktigt, precis som Wallmark också tar upp.
            </seg>
            <seg xml:id="i-501002fd300fd893-0">
              Det refereras till ett avtal från 1988, och jag blir väldigt
              fundersam, måste jag säga, för jag har ett avtal i min hand som
              svenska staten har tecknat med Ryska federationen och som trädde
              i kraft den 20 januari 2006. Det finns icke refererat till i ministerns
              svar. I det avtalet beskriver man hur parterna, Sverige och Ryssland,
              i samarbete ska utbyta information, erfarenheter, utbildningar
              etcetera på en mängd olika områden, framför allt när det gäller
              kärntekniska olyckor eller ett nödläge med radioaktiva ämnen.
            </seg>
            <seg xml:id="i-51a774e8726c6be1-0">
              Det skrivs också i artikel 7 att för tillämpningen av denna överenskommelse
              kommer parterna, alltså Sverige och Ryssland, att tillsätta en
              gemensam kommission för samarbete på området, förebyggande av,
              beredskap för och insatser vid olyckshändelser etcetera.
            </seg>
            <seg xml:id="i-99d41dc9f95fa043-0">
              Jag funderar. Var är den kommissionen? Var är det avtalet? Känner
              ministern till att det här avtalet finns, och vad har gjorts för
              att så att säga initiera detta?
            </seg>
            <seg xml:id="i-72986a0050c084b5-0">
              Med ett sådant avtal i botten handlar det i allra högsta grad
              om, som jag uppfattar det, att om det händer olyckor i Ryssland
              borde man ha kommit så långt att det finns en informationsskyldighet.
              Kravet på ministern borde ha varit större att faktiskt ställa
              krav på att ett sådant här avtal ska gälla och att de har skyldighet
              att informera oss.
            </seg>
            <seg xml:id="i-ec13181498a2a7af-0">
              Jag vill bara ställa frågan om ministern känner till det här
              avtalet. Jag tyckte att det var lite vaga formuleringar när det
              gällde skrivningen om Strålsäkerhetsmyndigheten och var lite fundersam
              inför vilket av avtalen man avsåg. Jag vill helt enkelt fråga
              ministern igen vad ministern tycker om detta.
            </seg>
            <seg xml:id="i-3f63d522993c06b5-0">
              Framför allt är det självklart att människor är oroade över den
              utveckling man ser i norr. Det lyfter hela tiden fram frågan om
              den svenska beredskapen är tillräckligt god inom det här området.
            </seg>
            <seg xml:id="i-2a3fca1768985dc4-0">
              Regeringen ser Norrland som en tillväxtregion och det är viktigt
              men hur ser regeringen och ministern på den här frågan som innebär
              oerhört stor oro för många medborgare där uppe?
            </seg>
          </u>
          <note type="speaker" xml:id="i-a041be51a4063f10-0">
            Anf. 6 HANS WALLMARK (M):
          </note>
          <u who="hans_wallmark_259cf8" xml:id="i-fd343aa692c48c50-1">
            <seg xml:id="i-d6afd2c54aa68e9e-0">
              Fru talman! Jag håller helt med Karin Åström om att det finns
              en oro i de norra delarna av Sverige. Därför är den slutsats som
              både utrikesministern och Karin Åström drar bra, nämligen att
              vi inte ska överdramatisera men inte heller underskatta oron.
            </seg>
            <seg xml:id="i-43a66c7c84c7d287-0">
              Det är bra att man fäster uppmärksamhet på olyckan på ubåten
              Jekaterinburg i Murmansk. Olyckan är ett tecken på precis vad
              utrikesministern säger, nämligen att vi här ser kanske världens
              största koncentration av kärnvapen och nukleärt material. Vi vet
              att det finns både i och runt Murmansk, både i vatten och på land,
              saker i olika grad av sönderfall. Det gäller både vapen och reaktorer.
              Detta är en utmaning för Nordeuropa och i allra högsta grad för
              Norden och Barentsområdet. Det är viktigt att vi inte heller tror
              att vi som enskilt land kan hantera detta, utan det måste ske
              i en gemensam kontext med våra nordiska grannar Norge och Finland
              har nämnts och i relation till Ryska federationen.
            </seg>
            <seg xml:id="i-64264b50a3e0c91a-0">
              Det är viktigt att vi är medvetna om detta. Där tycker jag att
              Karin Åströms interpellation är bra. Den fäster uppmärksamhet
              på ett långt allvarligare problem, nämligen kärnvapenutmaningen
              i olika former och dimensioner som Ryska federationen representerar
              och att lösningen finns i de nordiska sammanhangen.
            </seg>
            <seg xml:id="i-e20e77bd807f3b8d-0">
              Fru talman! Jag noterade utrikesministerns svar vad gäller att
              det här är ett gott tecken på rysk öppenhet. Det är förvisso sant
              att vi har sett tv-bilder från olycksplatsen, att det finns grader
              av öppenhet i ett land som också präglas av att rätt många andra
              ljus släcks. Jag vill dock ändå vidhålla att jag fortfarande är
              skeptisk. Jag har möjligtvis en mer klassisk åsiktssyn vad gäller
              den ryska demokratin och öppenheten än utrikesministern har.
            </seg>
          </u>
          <note type="speaker" xml:id="i-ff76445b99ce2bea-0">
            Anf. 7 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-2">
            <seg xml:id="i-383a776d9884c8dd-0">
              Fru talman! Vi säger alltid att vi ska ta människors oro på allvar.
              Det ska vi göra. Men vi ska också visa ledarskap mot människor
              och försöka redovisa de fakta som finns på ett sådant sätt att
              man kan göra en god bedömning.
            </seg>
            <seg xml:id="i-c07ddf0bb97fcee4-0">
              Den bedömning som har gjorts av Strålsäkerhetsmyndigheten, som
              jag i allt väsentligt delar, är att det finns inget skäl till
              egentlig oro med anledning av just denna händelse. Det är viktigt
              att vi från regeringens sida och riksdagsledamöter redovisar detta
              så att det inte leder till missuppfattningar av olika slag.
            </seg>
            <seg xml:id="i-e8df5f65d78113a0-0">
              Karin Åström påpekar att vi sedan en lång tid tillbaka har ett
              omfattande samarbete med Ryska federationen när det gäller strålsäkerhet
              och kärnsäkerhet. Jag kommer just tillbaka från ett stort toppmöte
              i Seoul i Korea, där jag bland annat har redovisat en del av det
              samarbete som Sverige bedriver med dessa länder. Mot bakgrund
              av det samarbete som vi har bedrivit under de senaste 20 åren
              är den situation vi nu talar om väsentligt mycket bättre än för
              20 år sedan. Man kan säga att det inte säger så mycket, men det
              säger en del i alla fall. Det säger förvisso inte att det inte
              finns återstående problem. Dock ska det också sägas att detta
              handlar om civila anläggningar och civila strukturer. Det är där
              vi har samarbetat.
            </seg>
            <seg xml:id="i-4d59687069c29b98-0">
              Olyckan inträffade på en militär anläggning med en militär ubåt
              som tillhör de ryska strategiska kärnvapenstyrkorna. Där är samarbetsavtalen
              av något annan karaktär, det vill säga icke befintliga för att
              vara exakt. Men hade det inträffat någon allvarlig olycka är jag
              alldeles övertygad om att vi hade fått, inom ramen för existerande
              samarbetsavtal, en information.
            </seg>
            <seg xml:id="i-64c12200ff08ab39-0">
              Vi har all anledning att fortsätta bevaka frågorna samt utveckla
              samarbetet med de andra nordiska länderna och med Ryska federationen
              när det gäller olika typer av frågor om kärnsäkerhet. Vid det
              toppmöte jag deltog i i Seoul, där bland annat ryske presidenten
              Medvedev och ryske utrikesministern Lavrov närvarade, diskuterade
              vi hur vi ska gå vidare med den typen av frågor. Det handlade
              också om att ta till vara det klyvbara material som frigörs runt
              om i världen i samband med att antalet kärnvapen nu kraftigt reduceras
              och i samband med att vi försöker få bort höganrikat uran och
              plutonium från olika typer av civila anläggningar. Där hade Sverige
              möjlighet att ge ett konkret bidrag till detta.
            </seg>
            <seg xml:id="i-09e213fe9850a105-0">
              Jag kan försäkra både Karin Åström och Hans Wallmark att detta
              är frågor som både regeringen och intresserade parlamentariker
              kommer att fortsätta att följa. Vi har en betydande kompetens
              i landet, ett kunnande och ett samarbete med Ryska federationen
              som vi ska försöka utveckla ytterligare.
            </seg>
          </u>
          <note type="speaker" xml:id="i-34fccb5c75e33730-0">
            Anf. 8 KARIN ÅSTRÖM (S):
          </note>
          <u who="karin_astrom_a1d5e2" xml:id="i-1211f145466d3b4d-2">
            <seg xml:id="i-98a72256f23c3efa-0">
              Fru talman! Jag har också fullt förtroende för Strålsäkerhetsmyndighetens
              mätningar. Det råder inget tvivel om den saken. Däremot är det
              fortfarande oerhört dåligt med den bristande informationen ut
              till människor. Där har ministern ansvaret att se till att informationen
              blir bättre.
            </seg>
            <seg xml:id="i-902b7ecc0b746e67-0">
              Det är också klokt att avvakta den pågående haveriutredningen.
              Det är oerhört viktigt att se vad man kommer fram till. Jag är,
              precis som statsrådet, mer förhoppningsfull än Wallmark om att
              vi ska få veta betydligt mer. Men det gäller naturligtvis också
              att statsrådet ligger på. Man kan inte vara så oengagerad som
              statsrådet har varit under januari, februari och mars i den här
              viktiga frågan.
            </seg>
            <seg xml:id="i-d95f5cfbdcffff9c-0">
              Jag är fundersam över om statsrådet över huvud taget känner till
              avtalet som trädde i kraft den 20 januari 2006. Det är sex år
              sedan. Vi har länge vetat vad som försiggår där, och man har inte
              kommit särdeles långt när det gäller att få i gång en samverkan
              eller en kommission mellan svenska staten och Ryssland som ska
              arbeta med dessa frågor. Avtalet innehåller bra artiklar.
            </seg>
            <seg xml:id="i-5974303a1a584eeb-0">
              Sex år har gått, och det har inte skett så mycket i frågorna.
              Jag hoppas att statsrådet tar dem på allvar och tillsätter den
              kommission som kan jobba med frågorna.
            </seg>
          </u>
          <note type="speaker" xml:id="i-4269b1cfe00dde24-0">
            Anf. 9 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-3">
            <seg xml:id="i-90eca00ff22c64e3-0">
              Fru talman! Jag kommer just från ett möte med bland annat Rysslands
              president och utrikesminister där vi har diskuterat samarbete
              i den typen av frågor. Vi noterade också det goda bilaterala samarbete
              vi har från de nordiska ländernas sida, inte minst Sveriges och
              Tysklands sida, när det gäller kärnsäkerhetsfrågorna och strålsäkerhetsfrågorna
              i Ryssland. Det innefattar dock inte de militära anläggningarna.
              Jag har aldrig haft några illusioner på den punkten, och jag tror
              inte att vi ska ha några sådana heller.
            </seg>
            <seg xml:id="i-3add7fa404e440d3-0">
              Karin Åström säger att ministern borde ha informerat. Det är
              jag inte alldeles säker på att jag skulle ha gjort. Då skulle
              jag ha gjort mig till garant för att den ryska informationen är
              korrekt. Det är de ryska myndigheterna som ska informera, och
              vi ska utgå från att vad de säger är korrekt. Jag ska inte vidarebefordra
              de ryska myndigheternas information. Då gör jag mig till garant
              för att den är korrekt. Det utgår jag från att den är, men jag
              vill inte göra mig till garant för den. För närvarande är den
              version vi har från de ryska myndigheterna att det inte fanns
              kärnvapen ombord; sedan finns det medieuppgifter om motsatsen.
              Jag är icke i stånd att avgöra den frågan, och jag skulle inte
              göra mig till garant för den ena eller andra varianten av vad
              som har varit korrekt.
            </seg>
            <seg xml:id="i-99765acfef857ff5-0">
              Jag kan säga att svenska Strålsäkerhetsmyndigheten är mycket
              tydlig om att även om det hade funnits kärnvapen, och även om
              branden hade varit värre, hade det inte fått några omfattande
              konsekvenser. Så mycket kan jag säga, eftersom Strålsäkerhetsmyndigheten
              säger så. Det görs med den auktoritet som den myndigheten har,
              som kanske möjligtvis i dessa frågor är större än till och med
              den auktoritet som en utrikesminister har.
            </seg>
          </u>
          <note xml:id="i-67d7c53ba3288c3c-0">
            Överläggningen var härmed avslutad.
          </note>
          <note xml:id="i-61ac8a4d163cc32c-0">
            9 § Svar på interpellation 2011/12:283 om kvinnors mänskliga
            rättigheter och vapenexport
          </note>
          <note type="speaker" xml:id="i-2c293118c2fc7c50-0">
            Anf. 10 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-4">
            <seg xml:id="i-cb8ea547d070d3c8-0">
              Fru talman! Amineh Kakabaveh har frågat mig om jag avser att
              ta initiativ för att utreda möjligheten av en lagstiftning som
              uttryckligen förbjuder export av krigsmateriel till länder där
              det förekommer grova och omfattande brott mot barnets respektive
              kvinnans rättigheter samt om jag avser att verka för att en sådan
              lagstiftning blir gällande inom EU. Amineh Kakabaveh har också
              frågat mig om jag avser att för Sveriges del och inom EU arbeta
              för att skambelägga regimer och för att stödja en demokratisk
              utveckling i Nordafrika och Mellanöstern som säkrar mänskliga
              fri- och rättigheter.
            </seg>
            <seg xml:id="i-95fc3d9de958b609-0">
              Att främja demokrati och mänskliga rättigheter utgör, som bekant,
              en hörnsten i regeringens utrikespolitik. Detta gäller i förhållande
              till alla stater, även de i Nordafrika och Mellanöstern. I våra
              relationer med länderna i regionen framför EU och Sverige kontinuerligt
              vikten av att mänskliga rättigheter, inklusive kvinnors åtnjutande
              av rättigheter, respekteras.
            </seg>
            <seg xml:id="i-3f8a05bd76b4a420-0">
              I prövningen av tillståndsärenden på krigsmaterielområdet tillämpar
              Inspektionen för strategiska produkter, ISP, både de strikta svenska
              riktlinjerna för krigsmaterielexport samt de riktlinjer som framgår
              av EU:s gemensamma ståndpunkt om vapenexport. En totalbedömning
              av alla för ärendet betydelsefulla omständigheter ska göras vid
              varje prövning av ett tillståndsärende. Enligt de svenska riktlinjerna
              är respekt för de mänskliga rättigheterna ett centralt villkor.
            </seg>
            <seg xml:id="i-6eb8545f357eae5d-0">
              Frågan om att se över förutsättningarna för att skärpa exportkontrollen
              av krigsmateriel gentemot icke-demokratiska länder bereds för
              närvarande inom Regeringskansliet. Området är komplext och berör
              en rad politikområden. Ambitionen är att en utredning ska tillsättas
              under våren.
            </seg>
          </u>
          <note type="speaker" xml:id="i-8265b1b4c8d3ccee-0">
            Anf. 11 AMINEH KAKABAVEH (V):
          </note>
          <u who="amineh_kakabaveh_836342" xml:id="i-8879849744203f1f-0">
            <seg xml:id="i-d00d5824f1dcaec2-0">
              Fru talman! Jag vill tacka utrikesminister Carl Bildt för svaret.
            </seg>
            <seg xml:id="i-bc6f28e45a1c0def-0">
              Utrikesministern talar om att ISP är mycket strikt i sin tillämpning
              av det regelverk som finns i fråga om den svenska vapenexporten.
              Jag kan inte alls uppfatta det på det viset. Det ingår i flera
              länders omfattande brott mot mänskliga rättigheter, länder till
              vilka Sverige exporterar vapen.
            </seg>
            <seg xml:id="i-846b52a7e134160e-0">
              Men dessa brott begås mot kvinnor. De är grova, omfattande och
              systematiska. Dessa brott grundas inte bara på tradition, religion,
              sedvänja och så vidare. De är så systematiska att de ingår i den
              statliga verksamheten, och de är en del av lagstiftningen. Men
              de begås mot kvinnor!
            </seg>
            <seg xml:id="i-00f33bf1b27ff318-0">
              Fru talman! Jag vill bara påpeka att utrikesminister Carl Bildt
              tyvärr inte har noterat rubriken i min interpellation samt mina
              frågeställningar, att de faktiskt handlar om kvinnors mänskliga
              rättigheter.
            </seg>
            <seg xml:id="i-1f77039d2b192385-0">
              Det har länge funnits en konvention i FN om mänskliga rättigheter
              i allmänhet, men långt senare observerades kvinnor under krig
              och krigsliknande situationer. Ännu senare har den könsmaktsordning
              som existerat i tusentals år uppmärksammats i olika internationella
              organ.
            </seg>
            <seg xml:id="i-a3e6e00bc2c49cf8-0">
              Kvinnors och barns rättigheter är osynliggjorda och är en sen
              företeelse i mänsklighetens historia.
            </seg>
            <seg xml:id="i-a01e57e94a65d81d-0">
              Än i dag är kvinnors mänskliga rättigheter osynliggjorda i vapenhandeln
              och den vapenexport som Sverige länge har bedrivit till de mest
              brutala och odemokratiska länderna, som till exempel Saudiarabien
              och Pakistan.
            </seg>
            <seg xml:id="i-aef504d64589986d-0">
              Att Sverige är en av världens ledande vapenexportörer till Saudiarabien
              underminerar Sveriges försök till moraliskt ledarskap internationellt.
              Men ännu mer upprörande är att Sverige upprätthåller förtrycket
              av människor, inte minst kvinnor, på grund av både direkt våld
              och repression och indirekt av säkerhetspolitiska skäl.
            </seg>
            <seg xml:id="i-fd4d372f8d711b3b-0">
              Sverige har genom sitt samarbete legitimerat regimer. Och tvärtemot
              retoriken under Jasminrevolutionen, eller den så kallade arabiska
              våren, har Sverige försvårat en demokratisk utveckling med mänskliga
              rättigheter och i synnerhet kvinnors rättigheter.
            </seg>
            <seg xml:id="i-d00e94a859d8ba1b-0">
              Det går faktiskt inte, Carl Bildt, att smita bakom påståenden
              om att de vapen vi exporterar inte används för tortyr och liknande
              mänskligt lidande. Vi exporterar till Saudiarabien, som förtrycker
              halva befolkningen, ännu värre än Iran, där könsapartheid gäller
              totalt. Vi vet också att Saudiarabien har gjort en invasion i
              sitt grannland Bahrain. Det är helt klart att vi inte kan smita
              bakom den sanningen som är väldigt jobbig för Sverige och säkerligen
              för utrikesministern.
            </seg>
            <seg xml:id="i-54c9b4aa38f2071d-0">
              Man understödjer regimer som förtrycker halva befolkningen men
              också hbt-personer och socialister. Arbetare betraktas som slavar
              i detta land.
            </seg>
            <seg xml:id="i-af9da79d00874af0-0">
              Min fråga är: Hur många gånger har Carl Bildt och Ewa Björling
              träffat kvinnor när de har pratat om vapenexport till Saudiarabien?
              Hur många av de kvinnorna begärde vapenexport från Sverige? Vill
              utrikesministern verkligen svara på mina frågor? Vill utrikesministern
              skambelägga Saudiarabien?
            </seg>
          </u>
          <note type="speaker" xml:id="i-fe76730685708888-0">
            Anf. 12 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-5">
            <seg xml:id="i-c70a65ecb6bfd7b7-0">
              Fru talman! Som svar på den senare frågan kan jag säga att när
              jag har varit i Saudiarabien och träffat både kvinnor och män
              har ingen av dem tagit upp frågorna vad gäller exporten av försvarsmateriel.
              Den följer som bekant i allt väsentligt kontrakt som är träffade
              tidigare år, så det har aldrig varit på dagordningen under de
              kontakter som jag har haft.
            </seg>
            <seg xml:id="i-e6fdaa0bd41d94a8-0">
              Men vi har ett omfattande samarbete också med Saudiarabien det
              är alldeles riktigt. Det ingår i den svenska filosofin att vi
              ska vara öppna för kontakter, och jag tror att öppenheten för
              kontakter medför möjligheten att påverka och förändra också samhällen
              som ser ut på radikalt annorlunda sätt än vårt eget.
            </seg>
            <seg xml:id="i-56c389aea1616d70-0">
              Det var ett tag sedan mitt senaste besök i Saudiarabien, men
              ett av de huvudsakliga samtalsämnena då var just situationen för
              kvinnor och att de inte har möjlighet att komma in på arbetsmarknaden.
              Situationen är den att nästan 60 procent av studenterna på universiteten
              i Saudiarabien är kvinnor. De är högutbildade och duktiga. Det
              är en begränsning på den saudiska ekonomins och det saudiska samhällets
              förmåga att utvecklas att de inte kommer in fullt ut på arbetsmarknaden.
            </seg>
            <seg xml:id="i-85db2d0616d8c81d-0">
              Jag ska inte referera vad berörd minister sade till mig, för
              det ingår inte i den diplomatiska konvenansen. Men jag kan säga
              att här finns ett väldigt förändringstryck.
            </seg>
            <seg xml:id="i-bb25b6cac88b2acc-0">
              Att vi är närvarande är viktigt. Vi var närvarande häromveckan
              på den internationella bokmässan i Riyadh. Vi var ett hedersgästland.
              Det är ett viktigt forum för kulturell dialog och ett verktyg
              för diskussionen om sociala och politiska reformer i Saudiarabien.
              Vi hade både Svenska institutets generaldirektör Annika Rembe,
              som inte är man, och en kvinnlig poet där nere för att just visa
              dessa frågor och fick ett mycket positivt mottagande.
            </seg>
            <seg xml:id="i-bc519ad16eedc7b7-0">
              Vi har ett brett samarbete med Saudiarabien. Där ingår också
              viss export av försvarsmateriel, även om påståendet att vi skulle
              vara en av världens ledande exportörer till Saudiarabien visar
              en grotesk missuppfattning av hur verkligheten ser ut i den delen
              av världen. Det är också en del av den kontaktverksamhet vi bedriver
              gentemot till exempel Saudiarabien.
            </seg>
            <seg xml:id="i-594570ba68976273-0">
              I Pakistan, ett annat land som nämndes, var jag senast för någon
              vecka sedan och hade omfattande samtal med deras kvinnliga utrikesminister.
              Jag träffade henne också häromdagen för fortsatta samtal. Där
              nämndes också den svenska exporten av försvarsmateriel. Vi bidrar
              där och exporterar till ett luftövervakningssystem som de sätter
              betydande värde på. Det har dessutom den fördelen nu ska man inte
              blanda ihop detta alltför mycket att vi har en legitimitet i samarbetet
              med de pakistanska myndigheterna när vi tar upp också andra frågor
              som är angelägna. Det kan vara mänskliga rättigheter i största
              allmänhet. Det kan vara kvinnornas rättigheter, som det är enkelt
              att diskutera med just utrikesministern eftersom hon tillhör de
              ledande kvinnorna i landet. Men samma sak gäller gentemot andra
              länder också.
            </seg>
            <seg xml:id="i-5e78938442ed78d0-0">
              Amineh Kakabaveh var missnöjd med ISP. Men ISP är en myndighet
              som har att tillämpa av riksdagen stiftad lag. Av riksdagen stiftad
              lag ska tillämpas av myndigheten, och det gör de. Sedan kan riksdagen
              ändra lagen, men det har riksdagen inte gjort. Myndigheten har
              skyldighet att tillämpa av riksdagen stiftad lag. Nu ska vi diskutera
              om vi ska ändra lagen, och det kommer säkert att ta sin tid. Det
              finns åtskilliga synpunkter, inklusive de som Amineh Kakabaveh
              företräder men också andra, som man ska lyssna på i det sammanhanget
              för att se om vi ska göra några justeringar i lagen.
            </seg>
            <seg xml:id="i-1cb0fdae87e2aeb5-0">
              Låt mig säga att när det gäller mänskliga rättigheter har vi
              en politik som vi bedriver med stor styrka. Det gäller också kvinnliga
              rättigheter. Men exportpolitiken, inklusive exporten av försvarsmateriel,
              tror jag inte att vi ska föra in som ett instrument när det gäller
              att värna kvinnornas rättigheter. Jag tror att det i grunden skulle
              drabba vår förmåga att arbeta för kvinnors rättigheter.
            </seg>
          </u>
          <note type="speaker" xml:id="i-32c803d3b3ae0b56-0">
            Anf. 13 AMINEH KAKABAVEH (V):
          </note>
          <u who="amineh_kakabaveh_836342" xml:id="i-8879849744203f1f-1">
            <seg xml:id="i-98788ffd2efdf81c-0">
              Fru talman! Jag förstår att man i allmänhet pratar om mänskliga
              rättigheter, utrikesministern, och det är väldigt viktigt. Men
              halva befolkningen i dessa länder, inte minst i Saudiarabien,
              är kvinnor halva befolkningen! Om man inte relaterar till kvinnors
              mänskliga rättigheter
            </seg>
          </u>
          <note type="speaker" xml:id="i-0cb7282d22b7342d-0">
            (Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-6">
            <seg xml:id="i-22b834eb96a15c94-0">
              Det är mer än halva befolkningen.)
            </seg>
            <seg xml:id="i-cc9bac99f2d64e94-0">
              Ja, till och med mer än halva befolkningen! Javisst, vi säger
              att det är 51 procent, och i Irak är det mer än 51 procent eftersom
              männen dör i krig.
            </seg>
            <seg xml:id="i-7fd85b21f851d594-0">
              Därför finns det all anledning att inte kringgå frågan. Vi har
              en statsminister som i FN:s talarstol talar gott om kvinnors mänskliga
              rättigheter, och här exporterar man till världens värsta könsapartheidregim.
            </seg>
            <seg xml:id="i-8191f18b10591e36-0">
              Det är för mig inte något annat än hyckleri att stå här och säga:
              Javisst ska vi prata om det, men frågorna ska inte hänga ihop.
            </seg>
            <seg xml:id="i-34120efb0ad9ae8c-0">
              Självklart gör de det. I svensk lagstiftning står det att vapen
              inte ska användas till krig och lidande och mänskligt lidande.
              Men det gör det i detta land, med alla de tusen prinsar som finns
              i landet och som förtrycker sitt eget folk.
            </seg>
            <seg xml:id="i-362a68a978f316b6-0">
              Men det är inte nog med det, utan det är likadant i grannländerna.
              Ska vi säga att vi inte ska prata om det?
            </seg>
            <seg xml:id="i-c30f119cd01eb23f-0">
              När utrikesministern träffar en kvinnlig utrikesminister i Pakistan
              är det viktigt att utrikesministern ställer frågor. Enligt rapporter
              blir 1 300 kvinnor och unga flickor årligen mördade på grund av
              hedersvåld. Diskuteras det också? I Irak mördas till exempel en
              kvinna varje dag bara i de kurdiska delarna, enligt rapporter.
              De bränns. Kommer de till tals?
            </seg>
            <seg xml:id="i-18822d323a889294-0">
              Under apartheidregimen i Sydafrika förtrycktes mer än halva befolkningen,
              och Sverige var en av de ledande regeringarna som skambelade regimen.
              I dag finns det anledning att agera, med tanke på FN:s lagstiftning,
              alla konferenser och alla tjusiga proklamationer som formas av
              vår statsminister och andra statsministrar.
            </seg>
            <seg xml:id="i-a6b7c84a9166fb22-0">
              Är det då inte dags för Sverige att gå i spetsen för denna fråga?
              Det förväntas faktiskt. Det är lätt att prata om att vi är feminister
              och att vi är jämställda. Men det gäller inte kvinnor i andra
              länder. Det gäller faktiskt inte ens i vårt eget land.
            </seg>
            <seg xml:id="i-bbef67ed6c7099e4-0">
              Därför är det viktigt att poängtera för utrikesminister Carl
              Bildt att inte bara vi i Vänsterpartiet utan många tusental kvinnor
              och miljontals kvinnor i de aktuella länderna förväntar sig att
              vi ska prata om deras mänskliga rättigheter och ställa krav, med
              den öppenhet som Sverige har gentemot andra länder.
            </seg>
            <seg xml:id="i-ddfc704e4cb7f4a9-0">
              Det är bra. Men i grunden måste också finnas kvinnors mänskliga
              rättigheter, barns mänskliga rättigheter och homosexuellas mänskliga
              rättigheter.
            </seg>
          </u>
          <note type="speaker" xml:id="i-94aafd3a39a965b1-0">
            Anf. 14 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-7">
            <seg xml:id="i-eacfe496fe506f96-0">
              Fru talman! Låt oss se på vad det egentligen handlar om.
            </seg>
            <seg xml:id="i-5e31c95d6c2be863-0">
              Jag berättade om det senaste besöket jag hade i Saudiarabien
              det var ett tag sedan där ett av de viktigaste diskussionsämnena
              som jag hade var kvinnans ställning på arbetsmarknaden, rättigheter
              och vad detta kan innebära för det saudiska samhället på sikt.
            </seg>
            <seg xml:id="i-d307a10b6a2d5985-0">
              Om Sverige inte hade levererat pansarvärnsvapen som hade blivit
              överskott i det svenska försvaret hade det inte blivit så att
              pansarvärnsvapen inte hade levererats till Saudiarabien, utan
              de hade levererats av någon annan det kan vi vara alldeles övertygade
              om. Hade kvinnornas rättigheter i Saudiarabien stärkts av detta?
              Inte på något sätt!
            </seg>
            <seg xml:id="i-55ce52b8f36dac1f-0">
              Om däremot Sverige hade signalerat vi inte ens vara intresserade
              av ett samarbete med Saudiarabien på områden som för dem är intressanta
              kanske det hade varit svårare för Sveriges utrikesminister att
              få tillträde till Saudiarabien och föra de diskussioner som vi
              för.
            </seg>
            <seg xml:id="i-8882b43bd3a7ebf5-0">
              Eller ta som exempel Pakistan, där vi levererar ett luftövervakningssystem.
              Det Amineh Kakabaveh säger angående kvinnor som utsätts för övergrepp
              i Pakistan är alldeles rätt. Jag kan utveckla detta länge. Jag
              är djupt oroad också av delar av det sekteristiska våldet mellan
              shia och sunni, och jag är djupt oroad över tendenser till jihadistisk
              terrorism som finns i delar av Pakistan.
            </seg>
            <seg xml:id="i-efcd1a15d3b738e5-0">
              Men viktigt för oss är att stödja en demokratisk regering som
              stapplar sig fram, för första gången på 64 år, mot att fullborda
              en demokratisk mandatperiod och ha ytterligare ett demokratiskt
              val. Det är massvis med problem, men vi är engagerade och uppfattas
              som en intressant och viktig samarbetspartner. Vi kan tala med
              dem och se vad vi kan göra för att hjälpa dem med de här frågorna.
            </seg>
            <seg xml:id="i-c87738a9127fc146-0">
              Pakistans regering är sannolikt ännu mer upprörd över dessa frågor
              än vad vi är. Jag hade ett långt möte med Pakistans minister för
              mänskliga rättigheter som gjorde en lysande föredragning men som
              också var djupt oroad över sina möjligheter att få igenom detta
              på djupet av det pakistanska samhället.
            </seg>
            <seg xml:id="i-80d32a0d401d54da-0">
              Motsvarande diskussioner kan vi faktiskt i tilltagande grad föra
              också i Saudiarabien och i andra länder som nu genomgår den arabiska
              våren, fast med tilltagande problem, med tanke på att andra typer
              av rörelser, islamistiska, kommer fram när demokratin bryter fram.
            </seg>
            <seg xml:id="i-1a372770ab972cb3-0">
              Detta måste vi förhålla oss till, om vi ska engagera dem. Tror
              någon att vi plötsligt skulle få en bättre situation för kvinnorna
              i Saudiarabien därför att just Sverige inte levererar pansarvärnsvapen
              utan de i stället levereras av Ryssland, Frankrike, Kina eller
              USA? Det är inte så världen fungerar. Så fungerar möjligen den
              svenska riksdagen vad gäller debatten, men så fungerar inte världen,
              och var och en som tänker efter inser nog att det är så.
            </seg>
            <seg xml:id="i-0ae7bd8cde105403-0">
              Vi ska diskutera hur svensk lagstiftning ser ut. Det ska vi göra,
              och det gör vi. ISP har att följa svensk lag, och det gör de.
              Sveriges regering har att följa av Sveriges regering ingångna
              avtal med andra länder, och det gör vi.
            </seg>
            <seg xml:id="i-a6de63477423e598-0">
              Skulle vi inte följa lagen och skulle vi inte följa avtalen skulle
              vi vara föremål för relativt kraftig kritik. Nu följer vi avtalen,
              och det tror jag är bra också för Sveriges internationella trovärdighet
              och för vår möjlighet att också vara den aktiva förespråkare för
              mänskliga rättigheter och för kvinnans ställning som vi faktiskt
              är och internationellt uppfattas vara.
            </seg>
          </u>
          <note type="speaker" xml:id="i-1ad53c7cde5f0f4f-0">
            Anf. 15 AMINEH KAKABAVEH (V):
          </note>
          <u who="amineh_kakabaveh_836342" xml:id="i-8879849744203f1f-2">
            <seg xml:id="i-cad50b02808ef68b-0">
              Fru talman! Det är för mig helt ofattbart att koppla diplomatiska
              resor och ministerns egna resor till Saudiarabien till att vi
              inte får tillträde om vi inte exporterar vapen. Vad är det för
              land? Ska man villkora på det viset? Könsapartheid gäller inte
              i USA och i Ryssland, även om mänskliga rättigheter inte respekteras
              där. Men det finns inget land som helt och hållet respekterar
              mänskliga rättigheter. Även i vårt eget land har vi massor med
              elände.
            </seg>
            <seg xml:id="i-a30a2853c84f3a7f-0">
              Men frågan handlar inte om USA eller Kina, utan det handlar faktiskt
              om Saudiarabien, och det handlar om kvinnors mänskliga rättigheter.
              Det handlar om den könsapartheid som gäller.
            </seg>
            <seg xml:id="i-488fa26336cc0fcc-0">
              Det är sant att kvinnorna är i majoritet i alla de muslimska
              länder där fundamentalismen råder. Kvinnorna är i majoritet också
              på universiteten. Men de har inte livsutrymme. Det offentliga
              rummet är begränsat. Kvinnans rättigheter är begränsade.
            </seg>
            <seg xml:id="i-2058d34d5332fcc7-0">
              Det handlar om ett systematiskt förtryck mot kvinnor, ett systematiskt
              förtryck som finns i deras lagstiftning. Det borde vara mycket
              viktigare än att vi är måna om våra egna diplomatiska kontakter
              och att kunna komma in i landet och att det villkoras med vapenexport.
              Det är inget annat än skamligt.
            </seg>
            <seg xml:id="i-5e1cfab73ec0ad18-0">
              Jag vill avslutningsvis säga att den här gången kanske är första
              gången som kvinnors mänskliga rättigheter relateras till vapenexport,
              men jag vill poängtera för utrikesministern att det aldrig blir
              sista gången i den här talarstolen.
            </seg>
          </u>
          <note type="speaker" xml:id="i-491ece9625756643-0">
            Anf. 16 Utrikesminister CARL BILDT (M):
          </note>
          <u who="unknown" xml:id="i-cc3fbf78ab4741c3-8">
            <seg xml:id="i-f30825c941c891e1-0">
              Fru talman! Det blir det säkert inte, och det ska det absolut
              inte bli, för vi ska diskutera de här frågorna även fortsatt.
            </seg>
            <seg xml:id="i-7b6b3ace06d038d3-0">
              Vi ska ha ett brett samarbete med Saudiarabien. Som jag nämnde
              deltog vi i internationella bokmässan. Vi var ett hedersgästland
              på den. Det är klart att man då kan säga att detta att vi är där
              på bokmässan legitimerar den saudiska regeringen och dess inställning
              till kvinnor. Jag är säker på att det finns någon som kan föra
              fram den argumentationen också eller peka på detta att Ericsson
              säkert säljer mobiltelefonutrustning där och jag är säker på att
              det säljs även andra saker.
            </seg>
            <seg xml:id="i-a5aae2ce82426960-0">
              Men det är inte relevant. Det är inte så världen ser ut. Vi breddar
              samarbetet med ett saudiskt samhälle som förr eller senare måste
              förändas. Och ju mer vi uppfattas som en samarbetspart som har
              en tydlig linje i de här frågorna, desto större möjligheter har
              vi kanske att man lyssnar på oss.
            </seg>
            <seg xml:id="i-99e6d66d6c5c16d5-0">
              Deltagandet i den internationella bokmässan var viktigt. Jag
              vill inte att man ska blanda samman det med andra saker. Det tekniska
              samarbete som vi har på försvarsmaterielområdet när det gäller
              underhåll, planerat underhåll eller vad det gäller för äldre pansarvärnsvapen
              tillhör samma del.
            </seg>
            <seg xml:id="i-2d3b9698745704f8-0">
              Vi har en historisk tid. Det var länge sedan det byggdes jättelika
              underjordsanläggningar för strategiskt försvar av oljeprodukter
              i Saudiarabien, vilket också har skapat kontaktytor.
            </seg>
            <seg xml:id="i-1e7a6384a29b8eea-0">
              Vi är ett litet land som med alla till buds stående medel försöker
              verka för en bättre värld. Då ingår också samarbete på olika områden.
              Men vi ska göra det med en tydlig profil. Den har vi, och den
              är respekterad. Man lyssnar på Sverige. Man vet att vi är ett
              seriöst land också när det gäller vårt tekniska kunnande, även
              beträffande försvarsmateriel.
            </seg>
          </u>
          <note xml:id="i-67d7c53ba3288c3c-1">
            Överläggningen var härmed avslutad.
          </note>
          <note xml:id="i-6a499af2562edef6-0">
            10 § Bordläggning
          </note>
          <note xml:id="i-c1edc90964aeccfc-0">
            Anmäldes och bordlades
          </note>
          <note xml:id="i-7cd83fb26bca6744-0">
            11 § Anmälan om frågor för skriftliga svar
          </note>
          <note xml:id="i-f0a732aad0be3f4a-0">
            Anmäldes att följande frågor för skriftliga svar framställts
          </note>
          <note xml:id="i-206dc60f57bf7e21-0">
            den 30 mars
          </note>
          <note xml:id="i-0d63e2103e51eaae-0">
            Annika Lillemets
          </note>
          <note xml:id="i-1a646ed0e98fb357-0">
            Carina Adolfsson Elgestam
          </note>
          <note xml:id="i-78a1abfdfeddbd69-0">
            Frågorna redovisas i bilaga som fogats till riksdagens snabbprotokoll
            tisdagen den 10 april.
          </note>
          <note xml:id="i-4f3e07f9a3cb6f45-0">
            12 § Anmälan om skriftligt svar på fråga
          </note>
          <note xml:id="i-32bef4c0da78f9df-0">
            Anmäldes att skriftligt svar på följande fråga inkommit
          </note>
          <note xml:id="i-206dc60f57bf7e21-1">
            den 30 mars
          </note>
          <note xml:id="i-f6d112bf25857184-0">
            Krister Örnfjäder
          </note>
          <note xml:id="i-072b6b17126f1754-0">
            Svaret redovisas i bilaga som fogats till riksdagens snabbprotokoll
            tisdagen den 10 april.
          </note>
          <note xml:id="i-e0d7a05613b43629-0">
            13 § Kammaren åtskildes kl. 11.49.
          </note>
          <note xml:id="i-ae96ac58874b65da-0">
            Förhandlingarna leddes av förste vice talmannen.
          </note>
          <note xml:id="i-d1bf46b853b5b964-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
