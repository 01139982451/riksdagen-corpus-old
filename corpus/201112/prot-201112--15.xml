<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--15</head>
          <docDate when="2011-10-12">2011-10-12</docDate>
        </div>
      </front>
      <body>
        <div>
          <note xml:id="i-02eab4ac7ce12315-0">
            ﻿
          </note>
          <note xml:id="i-a28341fc77c7f587-0">
            Riksdagens protokoll
          </note>
          <note xml:id="i-0a55348cd598a8f6-0">
            2011/12:15
          </note>
          <note xml:id="i-535504220b2af6a8-0" type="date">
            Onsdagen den 12 oktober
          </note>
          <note xml:id="i-63380b76d71c2d72-0">
            Kl. 09:00 - 16:06
          </note>
          <note xml:id="i-54927210c4d4e5d8-0">
            Välkomsthälsning
          </note>
          <note xml:id="i-7ab98c468b45b104-0">
            Anf. 1 TALMANNEN:
          </note>
          <note xml:id="i-9f033f5813132d03-0">
            Låt mig fästa kammarens uppmärksamhet på att vi bland gästerna
            i dagens debatt har en delegation från det tyska Bundestag under
            ledning av dess talman professor Norbert Lammert.
          </note>
          <note xml:id="i-d7d99e5611b89a8a-0">
            I would like to greet the delegation from the German Bundestag
            under the leadership of its president Professor Norbert Lammert
            warmly welcome to the Swedish Parliament.
          </note>
          <note xml:id="i-c89953bfab888d39-0">
            1 § Partiledardebatt
          </note>
          <note type="speaker" xml:id="i-4a226b6b75382890-0">
            Anf. 2 HÅKAN JUHOLT (S):
          </note>
          <u who="hakan_juholt_de6fcf" xml:id="i-67b2fba9433b876e-0">
            <seg xml:id="i-a0918f491cc1b826-0">
              Herr talman! För ett år sedan gick svenska folket till val. 6
              028 682 svenskar gav mandat till oss 349 män och kvinnor i denna
              kammare. Uppmaningen var: Ta ett ansvar för Sverige! Bygg vårt
              land starkt! Bygg vårt land varmt för oss som bor i landet! Valutslaget
              gav ett komplicerat parlamentariskt läge och en svag minoritetsregering.
              Det i sig är ingenting nytt. Det har vi haft i Sverige tidigare.
              Dessa regeringar har varit angelägna om att finna breda lösningar
              i riksdagen. Det kommer att behövas också i framtiden.
            </seg>
            <seg xml:id="i-62f19a9eb69ff287-0">
              Ingen av oss vet i dag hur fortsättningen på den finanskris som
              vi är mitt uppe i kan se ut, vilka dominoeffekter som kan uppstå
              och drabba också vår ekonomi. Våra offentliga finanser är på så
              sätt sårbara. Det kan bli mycket allvarligare, och då ska regeringen
              veta att det alltid finns en öppen linje till socialdemokratin.
              Det vore bra för Sverige om statsministern här och nu kunde bekräfta
              regeringens vilja till samarbete i ett sådant läge. Ett komplicerat
              parlamentariskt läge i riksdagen ska aldrig förhindra att nödvändiga
              beslut fattas som garanterar jobben och välfärden i landet. Det
              är det socialdemokratiska partiets besked såväl i regeringsställning
              som i opposition.
            </seg>
            <seg xml:id="i-7ac46b479f43ea14-0">
              Herr talman! Det utgör dock inget hinder för att vi använder
              en kammardebatt till att visa på de skillnader som råder i politiken.
              Det har sagts många gånger förut att politik är både att vilja
              och att välja. Nu när vi sett hur svallvågorna från de internationella
              finansmarknaderna kan slå rakt in i vårt land, hur en ansiktslös
              konjunktur kan ta ifrån en människa hennes trygghet, hennes arbete,
              hennes framtidstro, då måste det finnas kraft att välja det riktiga
              för morgondagen. När man står vid en sådan horisont är beslutet
              enkelt för oss socialdemokrater. Vi måste bygga Sverige starkt.
              Vi har därför presenterat en budget med endast detta mål, att
              bygga Sverige till en stark kunskapsbaserad ekonomi. Sverige ska
              vara starkt i morgon, och det ska vara starkt i dag.
            </seg>
            <seg xml:id="i-87a7fb2a7d348aa1-0">
              Vi har hört många ord om vargavinter och en annalkande storm,
              och visst känns rönnbären lite extra röda just i år. Väldigt lite
              har dock blivit sagt om värmen i vinter, om stormskyddet runt
              människor och hur vi bygger vallarna mot krisens flodvågor. Framför
              allt har väldigt lite blivit sagt om vilket samhälle vi vill ska
              stå kvar efter krisen bilden av morgondagen, samhället som idé.
            </seg>
            <seg xml:id="i-1efa5a13000ad8c9-0">
              Om man studerar kriser genom historien ser man att verktygen
              för att bygga starka länder är desamma. Byggstenarna i den socialdemokratiska
              budgetmotionen för 2011 är investeringar i arbete, utbildning
              och infrastruktur. Vi står i dag åter inför ett vägskäl, i valet
              mellan att putsa Sverige lite i dag eller att rusta landet starkt
              för morgondagen.
            </seg>
            <seg xml:id="i-01e13143601a5545-0">
              Herr talman! Därför har vi socialdemokrater valt att i stället
              för att planera för nästa jobbskatteavdrag börja projektera för
              de stora infrastrukturprojekt som ska hålla ihop landet en ny
              förbindelse mellan Sverige och Danmark i söder, en utbyggnad av
              tunnelbanan i Helsingfors, en början på Norrbotniabanan i norr.
              Detta bygger Sverige starkt. Det är viktigare än skattesänkningar.
            </seg>
            <seg xml:id="i-7039315fd3141443-0">
              Herr talman! Vi har valt att i stället för att tvinga ned ungdomars
              löner genom en lönesänkarpolitik låta våra ungdomar växa genom
              mer än 57 000 platser på högskola, komvux och i form av traineejobb.
              I stället för att ha arbetssökande som tävlar mot varandra i att
              försämra sina löner och arbetsvillkor ska våra ungdomar stå redo
              att möta de arbetsgivare som redan i dag ropar på utbildad arbetskraft.
              Kunskap är vägen framåt, inte sänkta löner. Det bygger Sverige
              starkt.
            </seg>
            <seg xml:id="i-cfb83248dc43388d-0">
              Vi väljer, herr talman, en mångmiljardsatsning på nybyggnation
              av bostäder och börjar en klimatsmart upprustning av 60 000 bostäder.
              Vi återupprättar förtroendet för vår gemensamma välfärd och motar
              bort varje del av det gamla Fattigsverige som vi nu ser komma
              tillbaka. Det är det val vi gör. Det bygger Sverige starkt, för
              oss som lever i Sverige i dag och för dem som kommer att leva
              här i morgon.
            </seg>
            <seg xml:id="i-2dbe1a1553de162e-0">
              Det viktigaste valet av alla är emellertid att vi väljer att
              inte satsa reformutrymmet på Sveriges krogar. Vi satsar i stället
              på Sveriges skolor. Regeringens förslag att i kristider halvera
              krogmomsen är en sorgesam läsning. För att låna ord av Tranströmer:
              Hjärtat blåser som ett papper genom de ogästvänliga passagerna.
              Det man sörjer är inte endast kostnaden, 1,5 miljoner kronor per
              jobb och år, eller det faktum att samma reform misslyckats både
              i Finland och i Frankrike, utan även att den borgerliga regeringen
              väljer att i samma andetag som den lägger mer än 5 miljarder kronor
              på sänkt restaurangmoms också sänka resurserna till gymnasieskolan
              som ett svep med handen.
            </seg>
            <seg xml:id="i-664d394a65970f64-0">
              Det är ett hugg rakt in i den redan hårt ansatta skolan som ska
              förbereda våra ungdomar för studier och arbete för livet. I ett
              läge när var fjärde ung pojke inte fullföljer sin gymnasieutbildning
              väljer regeringen krogen framför skolan. Det gör inte vi socialdemokrater.
            </seg>
            <seg xml:id="i-d117f76392ea79fc-0">
              Herr talman! Det här är vårt val: Vi tänker inte låta gymnasieskolan
              bli nästa havererade projekt. Vi bygger Sverige starkt inte bara
              genom att i vår budget tillföra de 675 miljoner som regeringen
              skär ned utan också genom att avsätta 2,4 miljarder under de kommande
              åren för kompetensutveckling och karriärmöjligheter för den svenska
              lärarkåren. Målet för vår politik är tydligt. Alla ska före 25
              års ålder ha en fullständig gymnasieutbildning. Endast så kan
              man bygga en kunskapsbaserad ekonomi. Här är faktiskt högre ambitioner
              inte bara ett alternativ utan ett måste.
            </seg>
            <seg xml:id="i-fc01f9b5274da776-0">
              Skulle vi, herr talman, ha riksdagsval i dag vore det också ett
              val mellan 5 miljarder på Sveriges krogar eller 5 miljarder till
              Sveriges skolor. Fredrik Reinfeldt! Låt mitt besked till dig vara:
              Jag räds inte folkets dom i den frågan.
            </seg>
            <seg xml:id="i-c4d2a0eed7442e58-0">
              Sverige behöver en näringspolitik med samverkan mellan företagande,
              stat och akademi där vi kraftsamlar kring morgondagens transportlösningar,
              miljö- och energiområde, demografisk utveckling, hälso- och livsvetenskaper
              och Sveriges attraktionskraft som besöksland. Vi avsätter 2 miljarder
              kronor de kommande fyra åren på en sådan samverkan för att rusta
              oss starka för morgondagen.
            </seg>
            <seg xml:id="i-6dbca2a5cff7084e-0">
              Den nuvarande regeringen tycks ha i det närmaste beröringsångest
              inför samverkan med näringslivet och har följaktligen medvetet
              prioriterat bort en aktiv näringspolitik. Det är fel väg att gå
              och fel val att göra. Tvärtom ser vi socialdemokrater en nära
              samverkan mellan staten och näringslivet som en grundläggande
              del av en politik som syftar till att hävda Sveriges konkurrenskraft
              för ökad tillväxt och nya jobb. Så bygger vi Sverige starkt i
              en orolig tid. Det är vårt val.
            </seg>
            <seg xml:id="i-881f562251e1f573-0">
              Herr talman! Det är nu mindre än 1 000 dagar kvar till nästa
              riksdagsval. Även om det just nu i dessa dagar kan kännas osannolikt
              kommer också det valet att handla om ideologi, politik, vägval
              och vägen framåt för Sverige. Vi socialdemokrater står upp för
              idén om att det ska gå bra för Sverige genom att de människor
              som bor i vårt land också ska må bra och att vi investerar i varandra
              livet igenom.
            </seg>
            <seg xml:id="i-bc836a622ecedc90-0">
              Som politisk rörelse är vi vana vid att inte kunna åstadkomma
              allt vi vill omedelbart. Men det ska aldrig någonsin råda någon
              tvekan om vår färdriktning. Ingen ska behöva tvivla på vart socialdemokratin
              vill ta landet. Det handlar om ett bättre samhälle, där människor
              har arbete, där barnfattigdomen är avskaffad, där ungdomar har
              en bostad, där kvinnor och män har lika rättigheter, där rasism
              och främlingsfientlighet är avskaffade, där sjuka och arbetslösa
              inte ska behöva tvingas att leva i fattigdom och där människovärdet
              är större än marknadsvärdet. Det är vårt val och vår väg framåt
              för Sverige.
            </seg>
          </u>
          <note type="speaker" xml:id="i-4c3cfb2cadefa7f7-0">
            Anf. 3 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-0">
            <seg xml:id="i-896d4fe8943ec6e9-0">
              Herr talman! Håkan Juholt inledde med några ord om samarbete.
              Men Håkan Juholt är inte vald för att Socialdemokraterna ska samarbeta
              mer. Han är vald för att Socialdemokraterna ska samarbeta mindre:
              slut med gamla kompisar, ökad konfrontation. Då räcker det inte
              med att säga några ord i inledningen på en debatt och tro att
              vi ingenting har hört eller sett.
            </seg>
            <seg xml:id="i-17678d188d04d8b3-0">
              Socialdemokraternas motion väcker två frågor. Den första handlar
              om att man går tillbaka till traditionen att tala om sina miljoner
              men dölja sina miljarder. Håkan Juholt pratar länge om det som
              den socialdemokratiska motionen inte kännetecknas av. Man satsar
              på det som regeringen redan satsar på men säger inte något om
              det som är de verkliga satsningarna i budgeten: satsningarna på
              bidragen. Över 4 kronor av 10 i Socialdemokraternas budget är
              ökningar av bidrag till människor som inte arbetar. Om detta får
              vi inte höra något. De pratar om miljoner men döljer sina miljarder.
            </seg>
            <seg xml:id="i-0409260e81bf7f42-0">
              Den andra handlar om den oväntade och oförståeliga skattesmäll
              som riktas mot landets unga. Om detta fick vi också höra väldigt
              lite. Här ska vältras över tunga kostnader på dem som är yngst.
              Man ska dubblera arbetsgivaravgiften för dem som är under 26,
              ta bort den sänkning av restaurangmomsen som Håkan Juholt nu raljerar
              över men som hans parti stödde i valet 2010 samt ta ned RUT och
              ROT så att bara hälften är kvar. Det är över 20 miljarder i ökad
              belastning på att anställa unga. Min fråga till Håkan Juholt är:
              Om man lastar över mer än 20 miljarder i kostnader för att anställa
              unga, hur leder det till att unga människor ska kunna få jobb
              i Sverige?
            </seg>
          </u>
          <note type="speaker" xml:id="i-ebee55d645bbdc12-0">
            Anf. 4 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-1">
            <seg xml:id="i-6ae839d124e35877-0">
              Herr talman! Det är tomt, Fredrik Reinfeldt. Denna fråga har
              du ställt till dina egna experter. Finanspolitiska rådet, Konjunkturinstitutet
              och en hel del andra har svarat att de 20 miljarder som du delar
              ut i skattelättnader har mycket marginell effekt på sysselsättningen.
              Bara restaurangmomsen på 5 miljarder skulle på två år kunna innebära
              att vi byggde en snabbtågsförbindelse mellan Göteborg och Borås.
              Det skapar tillväxt. Dina experter har svarat på den fråga du
              ställer till mig: Din politik skapar inte jobb.
            </seg>
            <seg xml:id="i-22b9566456bfc1e2-0">
              Vad vi socialdemokrater gör är att vi sänker arbetsgivaravgiften
              för den som anställer en ung, inte för den som år efter år har
              en ung anställd upp till 26 års ålder. Dina experter har givit
              svar på den fråga du ställer till mig.
            </seg>
            <seg xml:id="i-ea7fbedf9bae614e-0">
              Låt mig sedan ta den andra frågan, som är djupt moralisk. Du
              har nu lett landet en tid. Människor som drabbas av cancersjukdom
              ska inte bara känna ångesten för vad den sjukdomen innebär, ska
              inte bara gå igenom den behandling sjukdomen innebär. Du har dessutom
              med berått mod valt att kasta ut dem i fattigdom därför att du
              i stället har valt skattesänkningar för sådana som dig själv.
              Det är djupt omoraliskt.
            </seg>
            <seg xml:id="i-142b8a55787b7742-0">
              Jag säger därför att vi tänker höja ersättningsnivåerna i sjukförsäkringen
              så att sjuka människor inte också ska behöva leva i fattigdom.
              Det är en klar och tydlig skillnad mellan socialdemokratin och
              den svenska högern, företrädd av dig.
            </seg>
          </u>
          <note type="speaker" xml:id="i-13f23265a0615730-0">
            Anf. 5 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-1">
            <seg xml:id="i-0292479bfa726556-0">
              Herr talman! Jag ska återkomma till behovet av sammanhållning
              i Sverige.
            </seg>
            <seg xml:id="i-b54622de29885efa-0">
              Förr i tiden hette husgudarna Per Albin Hansson och Karl Marx.
              Nu är det Finanspolitiska rådet. Nåväl, låt oss då prata om Finanspolitiska
              rådets experter, som alla socialdemokrater numera hänvisar till
              i alla sammanhang! Dessa experter tycker att den jobbskapande
              politik som regeringen har fört framför allt har kännetecknats
              av framgångsrika jobbskatteavdrag och a-kassereformen. Det är
              det mest jobbskapande regeringen har gjort. Det är vad dina nya
              husgudar tycker är så viktigt, Håkan Juholt.
            </seg>
            <seg xml:id="i-2c819711acc5f376-0">
              Men min fråga var inte hur den här reformen har fungerat. Frågan
              till dig var hur man kan föreslå över 20 miljarder i ökade kostnader
              för att anställa unga. Det är nu ett läge där du ska dubblera
              arbetsgivaravgiften för att anställa ungdomar under 26 år. Hur
              kan unga i Sverige ha hopp om att få jobb när socialdemokratin
              så kraftigt vill öka kostnaderna för att anställa unga? Den frågan
              kommer du att få många gånger, Håkan Juholt.
            </seg>
          </u>
          <note type="speaker" xml:id="i-9ed55f672d9faa29-0">
            Anf. 6 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-2">
            <seg xml:id="i-c697c021a6df124b-0">
              Herr talman! Det kommer jag säkert att få. Men du har också ställt
              den till dina experter, som säger att dessa 20 miljarder påverkar
              sysselsättningen mycket marginellt. Det är ett bidrag till någon
              som har någon anställd, inte till någon som anställer någon.
            </seg>
            <seg xml:id="i-f2c89ecbfa62f037-0">
              Låt mig ta ett exempel med bostadsbyggandet! Den byggsatsning
              som vi tänker göra för att bygga bort bostadsbristen kommer omedelbart
              att skapa 28 000 arbetstillfällen. Är det någon människa som tror
              att vi långsiktigt kan åstadkomma tillväxt i detta land om vi
              inte satsar på att bygga ut infrastruktur: Norrbotniabanan, Öresundsförbindelsen,
              tunnelbana och bostäder. Det är offensivt. Men du står stilla.
              Du står stilla mitt i steget och lyssnar inte ens på de experter
              som du har anställt när de säger att din politik inte skapar jobb.
              Det är det som är din tomhet. Det är du som bär bevisbördan, Fredrik
              Reinfeldt, inte jag. Socialdemokratin rustar Sverige starkt genom
              att investera för morgondagen. Du står stilla och trampar.
            </seg>
          </u>
          <note type="speaker" xml:id="i-cddb29a6070126fe-0">
            Anf. 7 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-2">
            <seg xml:id="i-1641ea5451b0ab78-0">
              Herr talman! En del av de höjda arbetsgivaravgifter för ungdomar
              som Socialdemokraterna vill införa i storleksordningen 16 miljarder,
              som statsministern nämnde, slår mot kommunerna. Ungefär 3 ½ miljard
              ska kommunerna betala i ökade arbetsgivaravgifter. I Socialdemokraternas
              budget finns ingen som helst kompensation till kommunerna för
              detta.
            </seg>
            <seg xml:id="i-efe3bb69661b17ce-0">
              De stora och dyra verksamheterna i kommunerna är i huvudsak sjukvården,
              äldreomsorgen och skolväsendet. Den summa som kommer att ankomma
              på skolväsendet motsvarar någonstans mellan 1 000 och 2 000 lärare.
              Detta ska man betala i ökade arbetsgivaravgifter utan att få någon
              kompensation för detta.
            </seg>
            <seg xml:id="i-7d13d558f07bbee7-0">
              Håkan Juholt stod och talade om satsningar på skolan. Allvarligt
              talat: Ni bygger ut komvux; där läggs pengarna. Men på grundskolan
              och gymnasiet är det en nedskärning som motsvarar mellan 1 000
              och 2 000 lärare. Har grundskolan i Sverige för många lärare,
              Håkan Juholt?
            </seg>
          </u>
          <note type="speaker" xml:id="i-2939ab269452abc8-0">
            Anf. 8 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-3">
            <seg xml:id="i-62764e6fb99316a0-0">
              Herr talman! Jag förstår att folkpartiledaren har väldigt mycket
              att göra, då han inte haft chans, tid och möjlighet att läsa igenom
              vår budget. Kanske någon av hans medarbetare skulle ha kunnat
              göra det åt honom, så hade han sluppit utsätta sig för detta nederlag.
            </seg>
            <seg xml:id="i-e7676b3fdb002c9f-0">
              Vi kompenserar kommunerna fullt ut. Vi tillför kommunsektorn
              7 miljarder kronor. Vi har en nettoförstärkning på 4 miljarder
              utöver det regeringen har. Det är en kraftig satsning på kommunsektorn,
              inte minst därför att vi också anslår medel för att bygga ut barnomsorg
              på obekväm arbetstid, vilket är direkt nödvändigt för att människor
              ska kunna bli anställningsbara. För att människor ska kunna ta
              de jobb som växer fram och få livspusslet att gå ihop måste det
              finnas förskola också på obekväm arbetstid.
            </seg>
            <seg xml:id="i-b3c5a61e09516f00-0">
              Vi inför traineejobb, där en ung arbetslös människa kan gå parallellt
              med någon som jobbar inom omsorgerna i ett år och lära sig det
              jobbet. Detta kommer vi att betala över statsbudgeten.
            </seg>
            <seg xml:id="i-9208f5e5c31ecf7d-0">
              Jag förstår din vilja och önskan att tala om att vi inte har
              denna satsning på kommunsektorn. Men när du då ska försöka dig
              på denna offensiv är det tråkiga att du själv föreslår en nedskärning
              av gymnasieskolan i det läge där var fjärde ung pojke slutar gymnasieskolan
              utan fullgjord gymnasieutbildning. Hur kan du komma fram till
              slutsatsen att det då är läge att skära i gymnasieskolan? Har
              du någon gymnasierektor med dig? Har du någon gymnasielärare med
              dig som säger att detta är rätt väg att gå för att möta framtiden?
            </seg>
            <seg xml:id="i-dda256f4d72bde02-0">
              Det är du som skär bort dessa miljoner på gymnasieskolan. Det
              är jag som tillför dem. Du gör detta för att du ska ha råd att
              sänka restaurangmomsen. Det behöver jag inte göra, därför kan
              jag satsa på skolan.
            </seg>
          </u>
          <note type="speaker" xml:id="i-d777db5c46ba1a03-0">
            Anf. 9 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-3">
            <seg xml:id="i-49c8a74577682d25-0">
              Herr talman! Den uppmärksamme lyssnaren märkte att Håkan Juholt
              noggrant undvek att tala om min fråga, alltså om lärarna i grundskolan.
              Han sade att det ska tillföras pengar för nattis i barnomsorgen
              och för traineer, men det är väl inte traineerna som ska ersätta
              dessa lärare?
            </seg>
            <seg xml:id="i-3eaa748efe603edb-0">
              Jag medger att ni ger nya pengar till kommunerna för en rad olika
              ändamål, men det handlar då om uppgifter som ni ålägger kommunerna.
              Det är väl inte de nattispengar som ni tillför som ska gå in i
              grundskolan och ersätta de lärare som får sparken?
            </seg>
            <seg xml:id="i-28f6c2409bfee48d-0">
              Ni höjer arbetsgivaravgifterna för grundskolan med i storleksordningen
              1 miljard, motsvarande ett par tusen lärare. Effekten blir alltså
              att ett par tusen lärare får sparken i och med de höjda arbetsgivaravgifterna
              i skolan. Det finns ingen kompensation för detta i er budget.
              Frågan kvarstår: Anser du att det finns för många lärare i grundskolan,
              Håkan Juholt?
            </seg>
          </u>
          <note type="speaker" xml:id="i-7395d6b3cfd4a76a-0">
            Anf. 10 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-4">
            <seg xml:id="i-595072e79e9e3a94-0">
              Herr talman! Jag har i någon intervju sagt att jag är yvig. Men
              du, Jan Björklund, står här som vice statsminister och vevar och
              säger att flera tusen lärare kommer att få sluta i och med Socialdemokraternas
              budget. Det är inte seriöst! Det är långt ifrån seriöst.
            </seg>
            <seg xml:id="i-bc796611fa38d97b-0">
              Vi tillför mer medel. Det blir inte färre lärare med mer medel.
              Det blir bara färre lärare med mindre medel.
            </seg>
            <seg xml:id="i-eb5d9a71cf5ea7f1-0">
              Låt mig också säga något annat. Jag har varit kommunpolitiker
              i 24 år. Du har också varit kommunpolitiker. Om staten går in
              och stöder exempelvis utbyggnad av barnomsorg på obekväm arbetstid
              frigör det resurser i den kommunala budgeten som kan användas
              till skolan.
            </seg>
            <seg xml:id="i-ef68a45337189478-0">
              Alternativet är att kommuner måste säga att man tyvärr inte kan
              erbjuda barnomsorg på obekväm arbetstid. Då kan man heller inte
              ta de jobb som ligger på kvällar och helger. Därmed ökar arbetslösheten.
            </seg>
            <seg xml:id="i-b7005026dcea08e2-0">
              När vi bygger ut nattis- och kvällisverksamheter skapar det jobb
              och tillväxt, och det frigör dessutom resurser till annan kommunal
              verksamhet. Så bygger vi samhället som en idé inte styckevis!
            </seg>
          </u>
          <note type="speaker" xml:id="i-412dec933e9679e1-0">
            Anf. 11 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-4">
            <seg xml:id="i-465ab5d149c42bef-0">
              Herr talman! Visst ska man kunna ompröva tidigare ställningstaganden,
              men det måste också finnas en konsekvens i politiken. Håkan Juholt
              har ju gett ordet dagsaktuell en helt ny och oförutsägbar dimension.
            </seg>
            <seg xml:id="i-7b4bb351fa58bae3-0">
              Därför finner jag det oroande att Socialdemokraterna har gjort
              gemensam sak med övriga oppositionspartier när det gäller hur
              man skapar och bevarar förtroendet för Sveriges finanspolitiska
              ramverk. Centerpartiet och Socialdemokraterna utarbetade det ramverket
              gemensamt på 1990-talet. Håkan Juholt och jag är säkert överens
              om att det har tjänat oss väl.
            </seg>
            <seg xml:id="i-51020c3256417c37-0">
              När Håkan Juholt därför i tider av internationell skuldkris och
              ekonomisk oro i stället för att vara rädd om och hålla hårt i
              regelverket plötsligt förordar en lättsinnighet och en ansvarslöshet
              som vi tidigare bara förknippat Vänsterpartiet med hänger inte
              ens jag med i svängarna. Socialdemokraterna tycks inte ens tveka
              inför att höja utgiftstaket.
            </seg>
            <seg xml:id="i-81209b254c985a12-0">
              De rödgröna är mer splittrade än någonsin, med två undantag.
              Ni är överens om att höja skatterna eller rättare sagt: ni tävlar
              om att höja skatterna mest och ni ifrågasätter utgiftstaken och
              lånefinansierar, trots att det kan ge upphov till ökad osäkerhet
              om de offentliga finanserna och därmed leda till högre räntor.
            </seg>
            <seg xml:id="i-0f183a349ea14742-0">
              Jag vill fråga Håkan Juholt: Vad är det som är så lockande med
              den väg som Grekland, Portugal och Irland har tagit?
            </seg>
          </u>
          <note type="speaker" xml:id="i-7ef7145fdc8d1358-0">
            Anf. 12 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-5">
            <seg xml:id="i-bbf6eac0b7bfca9a-0">
              Herr talman! Jag vill hälsa Annie Lööf välkommen till partiledardebatterna.
            </seg>
            <seg xml:id="i-6025e4c1c17ce0a6-0">
              Greklands största problem är det nyliberala tankesättet att man
              inte ska ta in skatt av medborgarna, att man inte på något sätt
              ska kontrollera marknaderna, att banker inte ska ha några regelverk
              och att politiken inte ska blanda sig i.
            </seg>
            <seg xml:id="i-5b44a0f7668aca48-0">
              Greklands elände är orsakat av årtionden av misslyckanden. Politiken
              har ställt sig vid sidan och låtit marknaden sköta landet. Det
              är precis den politik du själv företräder. Det är det som är det
              sorgliga. Det är du som för in det tankesättet i svensk politik
              medan vi socialdemokrater alltid har stått upp för att det ska
              vara ett regelverk där demokratin och politiken ska reglera finansmarknaden,
              bankerna och också säkerställa att det finns ett skatteuttag som
              gör det möjligt att ha ett välfärdsland.
            </seg>
            <seg xml:id="i-9ad8b097ee00c786-0">
              Grekland är ett lågskatteland utan reglering av politiken. Det
              har ingenting med socialdemokrati att göra, men det har väldigt
              mycket med nyliberalism att göra.
            </seg>
            <seg xml:id="i-95ea450e3485bcb5-0">
              Låt mig också ta upp det finanspolitiska regelverket, som vi
              skapade tillsammans. Det skapade våra partier för att kunna garantera
              välfärden över högkonjunktur och lågkonjunktur. Jag var själv
              med. Vi gjorde det inte för att man med automatik skulle kunna
              genomföra gigantiska skattesänkningar som innebär att sjuka människor
              tvingas till fattigdom att cancersjuka tvingas lämna sina hem
              för att de inte har råd att betala hyran. Det var inte motivet.
              Motivet var att ha ordning och reda i ekonomin.
            </seg>
            <seg xml:id="i-0c3a4cd32e1ad466-0">
              Nu försvarar du detta regelverk utifrån en högeruppfattning att
              dess enda uppgift är att sänka skatterna. Då kommer vi fram till
              den logiska slutsatsen att sänkt restaurangmoms naturligtvis är
              att ta ansvar medan att bygga bostäder är att inte ta ansvar.
              Det är en nyliberal hållning. Där står vi väldigt långt från varandra,
              men jag har förhoppning om att Centern och Socialdemokraterna
              även framöver kan tala om vad det verkligen innebär att ta ansvar
              för ett land och för de medborgare som bor i landet.
            </seg>
          </u>
          <note type="speaker" xml:id="i-46c2f2a1e9438c3e-0">
            Anf. 13 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-5">
            <seg xml:id="i-90eb1bb991c00905-0">
              Herr talman! Jag noterar att Håkan Juholt inte svarar på min
              fråga om varför det är rätt att strunta i utgiftstaken och finansiera
              statsbudgeten genom att leva på pengar som lånas av kommande generationer.
              Är det en solidarisk och rättvis politik solidarisk och rättvis
              för vem?
            </seg>
            <seg xml:id="i-f8e912e7fc30069e-0">
              När jag läser er budgetmotion och blundar för det faktum att
              ni saknar skattetabeller efter 2012 kan jag konstatera att det
              är en återställarpolitik som längtansfullt blickar tillbaka till
              svunna storhetsdagar. Den klassiska S-märkta bidragslinjen får
              en ny renässans. 40 procent av era utgifter är återställare, bland
              annat i a-kassan och i sjukförsäkringen.
            </seg>
            <seg xml:id="i-4dc6fd0e86058a8b-0">
              Centerpartiet och Alliansen utvecklar Sverige i rätt riktning.
              Vi gör det tryggare, friare och grönare. Men med vem skulle Håkan
              Juholt genomföra alla de reformer som han talar om alla vällovliga
              reformer som han så varmt och engagerat talar om? Hur är det med
              de rödgröna? Hur är er relationsstatus?
            </seg>
          </u>
          <note type="speaker" xml:id="i-def5849c34830330-0">
            Anf. 14 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-6">
            <seg xml:id="i-3b5ddbeffc08d521-0">
              Herr talman! Det finns alltid en fara med färdigskrivna manus
              i en partiledardebatt.
            </seg>
            <seg xml:id="i-2a6f47596af55134-0">
              Jag skulle välkomna om också Centerpartiet ställde upp bakom
              vällovliga reformer. Det kan handla om att exempelvis satsa på
              skolan i stället för att göra det billigare att gå på restauranger,
              att satsa på en sjukförsäkring som gör det möjligt för sjuka människor
              att få vara sjuka och få bli friska utan att behöva leva i oro
              över sin försörjning.
            </seg>
            <seg xml:id="i-4bf2d5b5ac3779ee-0">
              Annie Lööf! Sjuka människor ska inte i vare sig Centerns eller
              socialdemokratins Sverige tvingas till fattigdom. Nu ingår du
              i en regering där verkligheten är att de tvingas till fattigdom.
              Så har det inte varit i vårt land tidigare. Det är för att Centern
              i dag gör en annan prioritering än man gjorde tidigare.
            </seg>
            <seg xml:id="i-f41b2a9c71a223db-0">
              Vi ska rusta landet för morgondagen, men vi ska göra det genom
              att de som bor i landet i dag har det bra. Det är en välfärdsmodell.
              En gång i tiden stod också Centerpartiet bakom den. Nu har ni
              snurrat så många varv att ni hyllar en nyliberalism som släpper
              marknaden lös och där skattesänkningar är det enda svaret på alla
              frågor. Vi har högre ambitioner för Sverige än så. Välkommen också
              du i detta!
            </seg>
          </u>
          <note type="speaker" xml:id="i-e060b7286fc081d6-0">
            Anf. 15 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-0">
            <seg xml:id="i-0c6a55b8d945cf49-0">
              Herr talman! Låt mig först uttrycka min glädje över att Håkan
              Juholt väljer att delta i debatten. Det är ofta en förutsättning
              för att vi ska kunna diskutera och även ställa det största oppositionspartiet
              till svars inte minst för delar i den budgetmotion som man har
              lagt fram.
            </seg>
            <seg xml:id="i-6f3ccacd25a57363-0">
              Jag tog fasta på en sak som Håkan Juholt lyfte fram i sitt anförande.
              Kunskap är vägen framåt och inte sänkta löner. Det är naturligtvis
              alldeles riktigt. Vi har sett de borgerliga föra en väldigt utpräglad
              utbudspolitik.
            </seg>
            <seg xml:id="i-b17c83bd96033eb0-0">
              Håkan Juholt talar om lönesänkarpolitik med försämrade trygghetssystem,
              a-kassa och sjukförsäkring. Vi har under förra riksdagsåret påbörjat
              ett slags återställning av a-kassan, den samlade oppositionen
              gemensamt. Även inom sjukförsäkringen har vi kunnat göra en del
              för att komma till rätta med den problematik som regeringen har
              skapat.
            </seg>
            <seg xml:id="i-54c25d80b57b471f-0">
              Det finns också andra delar i utbudspolitiken som jag tycker
              är minst lika viktiga att se till. Något som har diskuterats väldigt
              mycket inte minst inom den borgerliga alliansen är arbetskraftsinvandring.
              När jag läser den socialdemokratiska budgetmotionen står det inte
              särskilt mycket om ämnet, men man berör det.
            </seg>
            <seg xml:id="i-c22417229157f44b-0">
              Man vill satsa 10 miljoner kronor, om jag förstår det rätt, på
              att utreda eller se över nya regler för arbetskraftsinvandringen
              som regeringen genomförde för ungefär ett par tre år sedan. Jag
              tycker inte att det räcker.
            </seg>
            <seg xml:id="i-86df457f9e165750-0">
              Håkan Juholt, som i varje fall säger sig vara löntagarnas försvarare
              här i landet, inser naturligtvis att arbetskraftsinvandring är
              en väsentlig del i den utpräglade utbudspolitiken, det jag brukar
              kalla för lönedumpningspolitik.
            </seg>
            <seg xml:id="i-a2a9da1b92ab939a-0">
              Min raka fråga till Håkan Juholt är: Är Håkan Juholt beredd att
              medverka till att de nya reglerna för arbetskraftsinvandring rivs
              upp?
            </seg>
          </u>
          <note type="speaker" xml:id="i-25e0917a986d7637-0">
            Anf. 16 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-7">
            <seg xml:id="i-a32b093135f61140-0">
              Herr talman! Jag vill försäkra Jimmie Åkesson och Sverigedemokraterna
              att jag och vi socialdemokrater i alla sammanhang, där alla partier
              ingår, kommer att ta debatten med er, utom de sammanhang som bygger
              på föreställningen att vi tillsammans utgör ett block och att
              vi fyra håller ihop mot de andra. Så är det inte.
            </seg>
            <seg xml:id="i-2d114aab7b660b0e-0">
              Är det förutsättningen för att få till en debatt blir det ingen
              debatt. Men jag kommer att debattera mot dig många gånger. Tvivla
              inte på detta! Det kommer andra socialdemokrater också att göra.
            </seg>
            <seg xml:id="i-c94b3c0c6efc8530-0">
              Jag respekterar dig, ditt parti och dina väljare. Men jag respekterar
              inte dina åsikter, och jag delar inte dina åsikter. Jag tänker
              göra allt jag kan för att bekämpa dem och visa att du har fel
              i sak och att du inte delar min syn på människovärde. Tveka aldrig
              om att vi kommer att ha många debatter framöver, du och jag. Men
              det bygger på att vi möts som partier och inte som block.
            </seg>
            <seg xml:id="i-5d9ac1dc3ce7aa9f-0">
              Den fråga du tar upp är väldigt viktig. Den handlar om att regeringen
              inte har ordning och reda på arbetsmarknaden. Jag uppmärksammade
              detta i Almedalen. Det visade sig att 55 av 55 granskade företag
              på något sätt bröt mot de avtal som Migrationsverket hade tecknat
              för att få gästarbetare att komma till vårt land och arbeta.
            </seg>
            <seg xml:id="i-f818cf8b0e18903f-0">
              Det var 55 av 55, alltså 100 procent, som bröt mot avtalet. Det
              handlar om sämre arbetsmiljö, arbetsvillkor, arbetstider men också
              löner. Det är en aktiv lönedumpning som regeringen låter ske.
              Det tycker jag är fel.
            </seg>
            <seg xml:id="i-2d2dcacb1d9cbb67-0">
              Jag tycker att de löntagare som är här i Sverige och utför arbete,
              alldeles oavsett från vilket land de kommer, ska ha de avtalade
              löner och villkor som gäller i Sverige. Därför har vi avsatt pengar
              för att få till stånd en sådan förändring av politiken.
            </seg>
            <seg xml:id="i-52aa2468f7e8eaca-0">
              Denna lössläppthet som råder i dag där endast marknaden ska husera
              och där löntagarna lämnas ut ställer vi inte upp på. Därför vill
              vi återupprätta en arbetsmarknadspolitik som också fungerar för
              löntagarna.
            </seg>
          </u>
          <note type="speaker" xml:id="i-6f4232c3438205fc-0">
            Anf. 17 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-1">
            <seg xml:id="i-ca5f0fd2d0753f48-0">
              Herr talman! Jag är inte säker på att de 10 miljonerna räcker
              till särskilt stora förändringar i det avseendet. Men det är i
              varje fall bra att ambitionen finns. Nu ser det inte ut att finnas
              någon majoritet för det. Vi har en ganska stabil majoritet i riksdagen
              för de nya reglerna för arbetskraftsinvandringen och den aktiva
              lönedumpningspolitiken. Men det kan förändras på olika sätt.
            </seg>
            <seg xml:id="i-e6fb73e9ba334f43-0">
              Håkan Juholt säger att han i debatter vid varje tillfälle kommer
              att visa att jag har fel. Tyvärr beskrev han i den korta repliken
              inte med ett enda ord varför jag har fel.
            </seg>
            <seg xml:id="i-5c3aa05e6e708ab9-0">
              Det var inte min mening att här dra i gång debatten om debatten
              och debatten om huruvida man kan stå bredvid den ena eller andra
              i debatter, hur det uppfattas och så vidare. Jag ville bara uttrycka
              min glädje över att Håkan Juholt valde att delta i debatten.
            </seg>
            <seg xml:id="i-aea74656068580d4-0">
              En förutsättning för att vi ska kunna diskutera är att vi båda
              deltar i debatter. Jag har ingen ambition att få med mig Håkan
              Juholt på min sida vad gäller allting. Men en del är vi ändå överens
              om, och det kan man framhålla.
            </seg>
          </u>
          <note type="speaker" xml:id="i-e5bee0999ead3ab3-0">
            Anf. 18 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-8">
            <seg xml:id="i-e844e88a71822366-0">
              Herr talman! Det är många som delar din glädje, Jimmie, över
              dagens debatt. Det är jag helt övertygad om.
            </seg>
            <seg xml:id="i-2c763d27025ad68c-0">
              Demokratin bygger på att partierna debatterar, låter åsikter
              mötas, tar strid med varandra och försöker övertyga medborgarna
              om vad som är rätt och fel. Det som skiljer ut ditt parti är att
              ni står på en grund som inte bygger på alla människors lika värde.
              Det skiljer dig från mig. Därför är det mycket svårare för mig,
              för att inte säga omöjligt, att inleda ett samarbete med dig.
            </seg>
            <seg xml:id="i-f33c3082c78cbf91-0">
              Sverigedemokraterna är inte ett parti som Socialdemokraterna
              kommer att samarbeta med. Ni är ett borgerligt parti. I åtta av
              tio omröstningar i riksdagen stöder ni aktivt regeringen. Fredrik
              Reinfeldt är direkt beroende av dig i åtta av tio omröstningar
              för att få vara kvar som Sveriges statsminister, annars skulle
              han snabbt reduceras till en avgående moderatledare.
            </seg>
            <seg xml:id="i-daa6ed0244d246fd-0">
              Det är du som håller regeringen vid liv. Du är en borgerlig politiker.
              Försök inte ge sken av att du är en socialdemokrat eller står
              på löntagarnas sida! Du är borgerlig rakt igenom.
            </seg>
          </u>
          <note type="speaker" xml:id="i-f39ba60ab4e35ea0-0">
            Anf. 19 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-0">
            <seg xml:id="i-b901da32f4de1fd5-0">
              Herr talman! Det är lätt att instämma i mycket av det Håkan Juholt
              sade från talarstolen. Vi ser en eroderande välfärd. Vi ser hur
              människor drabbas av vanvård på äldreboenden. Ett boende i Vällingby
              var ett exempel i går. Vi ser hur det satsas allt mindre på den
              generella välfärden.
            </seg>
            <seg xml:id="i-97edbe2c6ca33afd-0">
              Det är 50 000 som har utförsäkrats från sjukförsäkringen sedan
              regeringen tillträdde. En tredjedel av alla arbetslösa får numera
              ersättning från arbetslöshetsförsäkringen. Av dem som är arbetslösa
              som hade heltid är det 4 procent som numera får 80 procent av
              tidigare lön.
            </seg>
            <seg xml:id="i-97d4a5811310fd45-0">
              Detta är förskräckliga siffror. De handlar också om vad regeringen
              har åstadkommit. Den har använt det utrymme som har skapats till
              att sänka skatter. De skattesänkningarna kostar, och det vill
              regeringen glömma bort. Dess värre verkar också Socialdemokraterna
              glömma bort det.
            </seg>
            <seg xml:id="i-1f4af06187ab2050-0">
              När ni lägger fram ert alternativ till regeringens ekonomiska
              politik har jobbskatteavdraget och skattesänkningar kostat 70
              miljarder kronor, och av dem återtar ni 2,5 miljarder.
            </seg>
            <seg xml:id="i-dd2d45b75ae17c4d-0">
              De 2,5 miljarderna drabbar ingen fattig. Det är sant. Det är
              de som tjänar över 50 000 kronor som får en sakta avtrappning,
              och den som tjänar över 1 miljon om året blir fråntagen sitt jobbskatteavdrag.
              Men det räcker inte.
            </seg>
            <seg xml:id="i-5426e5fcd621bb90-0">
              När man gör på det sättet kommer man snart i ett läge där man
              inte har råd att höja taket i a-kassan och i stället för att satsa
              på kvalitet i välfärden satsar på RUT-avdrag till dem som har
              råd.
            </seg>
            <seg xml:id="i-ac47438230aebcd1-0">
              Det skiljer tolv månader mellan regeringens skattepolitik och
              Socialdemokraternas. Jag har högre ambitioner för Sverige än så.
            </seg>
          </u>
          <note type="speaker" xml:id="i-fa536d9b2fae9e6b-0">
            Anf. 20 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-9">
            <seg xml:id="i-0e06b6e4590699f6-0">
              Herr talman! Tack, Lars, för din beskrivning av ett Sverige där
              välfärden eroderar! Det är många medborgare i vård land som dagligen
              känner i magen: Kommer det att finnas en bra äldreomsorg för mig
              när jag behöver den? Kommer det att finnas för mor och far? Kommer
              jag att få komma ut i friska luften? Kommer det att finnas lagad
              mat där? Kommer vi att ha råd med varandra? Om jag drabbas av
              arbetslöshet eller sjukdom, vilket kan hända oss alla omedelbart,
              kommer jag då att tvingas lämna huset, tvingas jag då leva i fattigdom?
            </seg>
            <seg xml:id="i-8df8629ededb1e0f-0">
              Detta är någonting som äter sig in i varje familj. Det gäller
              även dem som har det bra och dem som har det riktigt bra. De känner
              att Sverige i grund och botten håller på att ändra kurs och slå
              in på en väg som inte är prövad i vårt land tidigare men som har
              prövats i många andra länder.
            </seg>
            <seg xml:id="i-cb600618bff655aa-0">
              Det handlar om att återskapa ett förtroende för välfärdsmodellen,
              att säga till medborgarna: Det finns faktiskt en chans att vi
              i morgon klarar jämlikheten och välfärdsmodellen.
            </seg>
            <seg xml:id="i-d930ae0fbab357e4-0">
              Men då måste vi investera i varandra. Då måste vi ta ansvar för
              varandra. Vi är bara nio miljoner invånare som bor i det här landet.
              Alla måste bidra efter sin förmåga. Därför är det rimligt att
              de som tjänar mycket också betalar mer i skatt. Sedan kan våra
              partier ha olika ambitionsnivå med detta. Så länge jag har varit
              medlem av Socialdemokraterna, sedan 1976, har Vänsterpartiet alltid
              haft högre ambitioner när det gäller att höja skatterna. Den här
              debatten är inget undantag.
            </seg>
          </u>
          <note type="speaker" xml:id="i-0d618d4f254acb44-0">
            Anf. 21 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-1">
            <seg xml:id="i-b946c557110ed86e-0">
              Herr talman! Våra ambitioner handlar inte i första hand om att
              höja skatter utan om att finansiera välfärd. Det handlar om att
              inte trampa fel nu och att inte bli ett släpankare till regeringens
              skattesänkarpolitik, vilket jag anser att Socialdemokraterna är
              på väg att bli. Ni försöker bromsa lite grann och halvera RUT-avdraget.
              Varför ska vi ha ett RUT-avdrag när det finns så stora brister
              i hemtjänsten, i äldreomsorgen och i den behovsprövade välfärden?
              Varför inte satsa pengarna där i stället?
            </seg>
            <seg xml:id="i-a05eeda078511a10-0">
              Det beror på att ni inte har råd. Ni har inte råd med det därför
              att ni vägrar att inse att det hänger ihop skatter och välfärd.
              Därmed går ni regeringens ärenden, menar jag. Det är inte snyggt.
              Det är inte vackert. Naturligtvis är regeringens politik än mindre
              snygg och än mindre vacker. Men det hjälper inte om inte ni står
              för ett alternativ. Där menar jag att ni har en hemläxa att göra.
              Välfärd måste betalas av var och en efter förmåga och åt var och
              en efter behov.
            </seg>
          </u>
          <note type="speaker" xml:id="i-be1d6e84c6ac6383-0">
            Anf. 22 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-10">
            <seg xml:id="i-f4bed496e7b98ff7-0">
              Herr talman! Jag tror att hemläxorna är ganska jämnt fördelade
              i den här debatten, Lars. Det gäller också mellan våra partier.
            </seg>
            <seg xml:id="i-0d094ed65595b56e-0">
              Det är viktigt att säga att välfärden ska vara generell. Den
              ska inte bygga på nådegåvor. Det är ett intellektuellt haveri
              när det införs skatteavdrag för att ge gåvor. Då går vi från välfärd
              till välgörenhet. Självfallet ska resurserna användas till att
              stimulera välfärdstjänsterna inte till att stimulera dem som av
              sin nåd vill ge något till någon annan. Det är barmhärtighet.
            </seg>
            <seg xml:id="i-762d138fa7f9c433-0">
              Vi har högre ambitioner med svensk välfärd, med detta samhällsbygge
              och med denna idé om ett Sverige än att det ska bygga på barmhärtighet
              och välgörenhet. Där går en skarp skiljelinje mellan socialdemokratin
              och den borgerliga regeringen.
            </seg>
          </u>
          <note type="speaker" xml:id="i-f9f78427f1515418-0">
            Anf. 23 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-0">
            <seg xml:id="i-e2e3af37ee4ed9a6-0">
              Herr talman! Jag tänkte ta upp den tråd som var på tapeten här
              för en liten stund sedan och som handlar om Socialdemokraternas
              budgetförslag.
            </seg>
            <seg xml:id="i-207cc9b4515e1ed1-0">
              I mina hemtrakter strax söder om Jönköping finns det en ort som
              heter Vaggeryd. Den har en Icabutik, som nästan varje svensk ort
              har. Där jobbar ett tiotal unga personer. Med den politik som
              Håkan Juholt och Socialdemokraterna föreslår kommer denna Icabutik
              att drabbas av ökade personalkostnader på i storleksordningen
              300 000400 000 kronor per år. Vad kommer det att innebära för
              de unga personer som jobbar där? Vad kommer det att innebära för
              detta företag?
            </seg>
            <seg xml:id="i-a697e7a33c95cb93-0">
              Om vi tar upp detta på en annan nivå och pratar om kommun- och
              landstingssektorn handlar det om 3 miljarder kronor per år. Det
              är 3 000 miljoner kronor mindre till kommuner och landsting. Detta
              kommer att spela roll för hur många sjuksköterskor, hur många
              socialarbetare, hur många brandmän och hur många förskollärare
              man kan anställa. Denna kostnad på 3 miljarder kronor motsvarar
              5 000 personer. Det är 10 000 färre händer i välfärden. Det här
              var inte ert budskap i valrörelsen, Håkan Juholt. Är det här vad
              Sverige behöver? Vad blir bättre av att ni tar 3 miljarder från
              Sveriges kommuner och landsting? Vad blir bättre av att ni tar
              pengar från välfärden? Vad blir bättre av att ni gör det dyrare
              att anställa unga personer?
            </seg>
          </u>
          <note type="speaker" xml:id="i-d424a9e330c37b33-0">
            Anf. 24 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-11">
            <seg xml:id="i-064faee48da9cee2-0">
              Herr talman! Jag ser det som ett sundhetstecken och ett friskhetsbevis,
              Göran Hägglund, att det endast är Socialdemokraternas budgetförslag
              som diskuteras i landet såväl i kammaren som i medierna, bland
              företagare och skolor och i allmänheten. Ingen kommer ihåg det
              ni inte föreslog, för ni föreslog ingenting. Det är därför fullt
              logiskt att det är vår politik som diskuteras och att varje partiledare
              väljer att tala om Socialdemokraternas politik. Det är sunt i
              grund och botten.
            </seg>
            <seg xml:id="i-003d411be5b32fc7-0">
              Låt mig ta ditt exempel och säga att det finns något som din
              Icahandlare behöver mer än någonting annat: kunder som kan handla.
              Det behövs kunder som kan komma in och köpa någonting hos handlaren.
              I vårt land i dag, där du är ansvarig, går var fjärde pojke ut
              gymnasieskolan utan att ha fullgjort den. 25 procent, var fjärde
              ung pojke, slutar gymnasieskolan utan att ha fullgjort den. Denna
              unge pojke blir arbetslös eftersom ingen anställer någon som inte
              har gymnasieutbildning. Då kan han inte försörja sig. Då har han
              inte pengar så att han kan gå in till din Icahandlare och köpa
              en tidning eller en falukorv. Så hänger ekonomin ihop.
            </seg>
            <seg xml:id="i-e00572a94fada174-0">
              Du väljer att stimulera det sista ledet handlaren. Det är en
              kortsiktig lösning som inte kommer att bygga Sverige starkt långsiktigt.
              Jag stimulerar det första ledet. Jag gör den unge pojken anställningsbar
              så att han kan ta ett jobb och försörja sig och därmed handla
              hos Icahandlaren. Det är ett ekonomiskt kretslopp som är en välfärdsmodell.
              Detta har inte tänkts ut av några kristdemokrater. Det är socialdemokratisk
              politik som bygger på detta. Vi är så få i landet att vi måste
              investera i varje människa. Då måste man också se unga människor
              på detta sätt.
            </seg>
            <seg xml:id="i-e04fb2e4d4746025-0">
              Låt mig avslutningsvis säga att ett läge där Kristdemokraterna
              tycker att det är viktigare att sänka momsen på restaurangerna
              än att investera i gymnasieskolan så att ungdomarna blir anställningsbara
              inte är någonting annat än ett politiskt haveri, Göran Hägglund.
            </seg>
          </u>
          <note type="speaker" xml:id="i-2afab22c3651511d-0">
            Anf. 25 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-1">
            <seg xml:id="i-9c1f21c098e5a375-0">
              Herr talman! Anledningen till att det är Socialdemokraternas
              motion som diskuteras är att där finns uppenbara blottor. Man
              har inte tänkt hela vägen. Vi har lagt fram en budget som innebär
              ett ansvarstagande för Sverige också i den mycket allvarliga ekonomiska
              situation som vi nu befinner oss i där 98 procent av de resurser
              som går till hushållen går till de 30 procent av människorna som
              har det sämst ställt.
            </seg>
            <seg xml:id="i-99561b3ea9562d0a-0">
              Detta är en budget för människor som behöver hjälp och stöd.
              Det är en budget som tar ansvar för framtiden, till skillnad från
              Socialdemokraternas budget. Socialdemokraterna är ansvariga för
              den skola som inte fungerar så bra som den borde. Det är det som
              är skälet till att vi på område efter område reformerar skolan
              för att den ska fungera bättre för att denna unga person inte
              bara ska kunna köpa falukorv utan för att han eller hon också
              ska kunna få det här jobbet.
            </seg>
            <seg xml:id="i-a1a8d657192aabed-0">
              När Håkan Juholt presenterar sin politik kvarstår faktum: Kostnaderna
              blir högre för Icabutiken i Vaggeryd. Det blir dyrare för landstingen
              och kommunerna. Pengarna räcker inte till.
            </seg>
          </u>
          <note type="speaker" xml:id="i-c9281f9fea68f76d-0">
            Anf. 26 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-12">
            <seg xml:id="i-6ed119f0d63887aa-0">
              Herr talman! Ni får koordinera er i regeringen, Göran Hägglund.
              I ett tidigare replikskifte redde jag ut med Björklund hur mycket
              vi kompenserar kommunerna. Det kan du ta med honom sedan.
            </seg>
            <seg xml:id="i-9097ef1b05004da5-0">
              Den andra frågan gällde Icahandlaren i Vaggeryd. Jag återkommer
              gärna dit; det är en fantastiskt fin del av landet och en vacker
              del av Sverige. Men det är inte bara så att där går ungdomar som
              inte får jobb och inte kan handla. Du har dessutom ordnat det
              så att du har tvingat ut dem som bor i denna ort och som har blivit
              sjuka, kanske cancersjuka, i fattigdom. Det ökar inte köpkraften.
              Det gör det inte lättare för Icahandlaren att det i bygden bor
              ungdomar som inte får en gymnasieskola så att de blir anställningsbara
              och kan försörja sig och sjuka människor som Göran Hägglund har
              tvingat till fattigdom därför att han har prioriterat skattesänkningar
              för dem som tjänar allra mest.
            </seg>
            <seg xml:id="i-e51b1e8f144ff525-0">
              Det är en totalt felaktig bild av hur samhället ska organiseras.
              Ni står för en blåkopia av Moderaterna. Ni slåss om vem som är
              längst till höger om Moderaterna. Fortsätt gärna den interna fajten
              i borgerligheten! Sverige behöver ett alternativ.
            </seg>
          </u>
          <note type="speaker" xml:id="i-02c73c78b032415d-0">
            Anf. 27 Statsminister FREDRIK REINFELDT (M):
          </note>
          <u who="unknown" xml:id="i-6d58944edf7459de-6">
            <seg xml:id="i-2af29de7548a419f-0">
              Herr talman! Europa håller andan. Europa håller andan därför
              att de politiska och ekonomiska frågorna om hur den kris som finns
              i delar av vår kontinent ska lösas ännu inte har fått sina svar.
              Europa håller andan därför att många av Europas befolkningar är
              oroliga i ett läge där statsfinanser inte håller ihop, där arbetslöshet
              växer och där stora sparprogram nu rullar ut över Europas befolkningar.
            </seg>
            <seg xml:id="i-887fd5e4694ca869-0">
              Det är en följd av den skuldkris som följer på den finanskris
              som Europa och stora delar av världen har upplevt sedan 2008.
              Det leder i sin tur till avmattning. I nervösa tider håller vi
              hårdare i våra sparpengar. Vi konsumerar mindre. Det är en avmattning
              som tyngst drabbar de länder som redan är drabbade, men det får
              också konsekvenser för andra länder.
            </seg>
            <seg xml:id="i-7bf028a5d561a6f0-0">
              Sverige påverkas i hög utsträckning. Också här ser vi en avmattning.
              Också här ser vi hur det hotar jobb och våra offentliga finanser.
              Det ska vi ödmjukt erkänna. Så fungerar vår värld. Vi är påverkade
              av vad som sker runt omkring oss. Det är än tydligare i ett land
              som har hälften av sin ekonomi i exporthandeln. Om det inte ser
              bra ut i vår omvärld kommer det också att påverka jobb och efterfrågan
              i Sverige. Det är viktigt att påpeka det. Det förs väldigt ofta
              en politisk debatt i det här landet där det ställs frågor som
              om Sverige var ett slutet kärl där svensk ekonomi är helt opåverkad
              av allt som sker i vår omvärld och där Sveriges riksdag kan fatta
              beslut om vad arbetslöshet och räntor ska landa någonstans. Det
              är bara att fatta beslutet så rättar verkligheten in sig, men
              så ser det inte ut. Vi är i hög grad beroende av vad som sker
              i vår omvärld. Det är viktigt att vi har det som en utgångspunkt.
            </seg>
            <seg xml:id="i-64abaec51a1f12cd-0">
              Regeringen ger tre viktiga besked i det läget. Det första är
              att det bästa sättet att bygga skyddsvallar mot oro i omvärlden
              är att ta bättre ansvar för den egna ekonomin och inte köra ned
              Sverige i de diken där andra befinner sig. I de länder där man
              inte bara har låtit som oppositionen i Sverige har låtit de senaste
              åren utan också har genomfört deras politik har man tappat greppet
              om de offentliga finanserna. Det leder till breda besparingar,
              sänkta löner och höjda skatter. Vi ser nu att det drabbar Europas
              folk och snart sagt varje europeiskt land, inklusive länder som
              Danmark och Finland. Det kommer precis till gränsen mot Sverige.
              Sverige är nästan det enda utstående undantaget. Vi pratar om
              satsningar, reformer och en ordnad ekonomi. Vi tar ansvar för
              ekonomin. Vi ser till att ha balans i de offentliga finanserna
              när alla andra försöker hantera stora skulder. Vi har minskat
              våra samlade skulder.
            </seg>
            <seg xml:id="i-9fbbbd9f5ccab9b9-0">
              År 2006 när jag tillträdde som statsminister kunde vi mäta hur
              stor andel av vår samlade ekonomiska kraft som utgjordes av skulder.
              Det var ungefär 45 procent när vi tillträdde. Det intressanta
              är att då låg Storbritannien på samma nivå. Nu har Storbritannien
              fördubblat sina skulder och passerat 90 procent. I Sverige sjunker
              våra skulder. För år 2012 presenterar regeringen att vi går ned
              under 40 procent.
            </seg>
            <seg xml:id="i-8e6d581f8ad364cc-0">
              Vad får detta för konsekvenser? Dagens Industri berättar i dag
              om hur man över hela världen söker sig till säkra svenska statspapper.
              Man är så angelägen att få komma in i tryggheten hos en välskött
              ekonomi att Sverige nu handlar statspapper som i realiteten ligger
              under realräntan. Det är i princip gratis för Sverige att låna.
              Jag vill påpeka att det inte är länge sedan Sverige befann sig
              i ett helt annat läge då statsskuldens räntor likt gökungen åt
              upp våra resurser till sjukvård och skola. Nu ser det annorlunda
              ut. Alliansregeringen har hållit hårt i de offentliga finanserna.
              När behovet av att avsätta pengar till att betala statsskuldsräntor
              blir mindre lösgörs resurser som vi kan rikta till det som bygger
              Sverige starkt. Att ta ansvar för ekonomin är det bästa sättet
              att stå emot oron i vår omvärld.
            </seg>
            <seg xml:id="i-ec566f01bd634edc-0">
              Till det lägger vi en tillväxtpolitik. Det är vår arbetslinje
              att aldrig släppa fokus på arbete för annat. Det ska löna sig
              att arbeta. Vi ska sänka kostnaderna för att anställa. Vi ska
              uppmuntra entreprenörer att vilja satsa och växa i Sverige. Det
              ska vi göra dels därför att det är bra för Sverige, dels därför
              att det har ett egenvärde att människor har jobb. Det ger människor
              en identitet. Man blir sedd. Man får arbetskamrater. Det ger möjlighet
              att stå på egna ekonomiska ben. Det ska sättas före allt annat.
              Jobben kommer först när alliansregeringen formulerar sin tillväxtpolitik.
            </seg>
            <seg xml:id="i-3f8a784786839c5c-0">
              Vi har haft en uttalad utgångspunkt att minska bidragsutbetalningarna
              till arbetsföra människor och i stället föra resurser till det
              som bygger Sverige långsiktigt starkt. Det har givit resultat.
              I valrörelsen 2006 sade jag och Alliansen att det inte är långsiktigt
              hållbart att ett land med bara 9,4 miljoner invånare har 555 000
              förtidspensionärer. I tio och ett halvt år med Göran Persson förtidspensionerade
              vi bort en stor del av en arbetsför befolkning. 147 människor
              om dagen förtidspensionerades varenda dag som Göran Persson hade
              makten över Sverige. Det var 555 000 förtidspensionärer samtidigt
              som vi bara var 9,4 miljoner. Nu har de sjunkit i antal. I september
              2011 är vi nere på 426 000. Det är en väsentlig minskning av antalet
              förtidspensionärer. Det är en konsekvens av en politik som har
              satt arbete främst och som sade: Nu är det nog med den politik
              som tidigare drevs!
            </seg>
            <seg xml:id="i-d09e9adc5812531e-0">
              Vid sidan av de 555 000 förtidspensionärerna stod en jättekö
              av dem som var på väg ut från svensk arbetsmarknad. Den politik
              som bedrevs för att dölja arbetslösheten innebar att 180 000 blev
              långtidssjukskriva. Så blir det när man inte har någon arbetslinje.
              Då döljer man arbetslösheten. 180 000 långtidssjukskrivna har
              nu blivit strax över 110 000. Jag är stolt över denna förändring
              av Sverige. Vi ska ta ytterligare steg. Vi ska göra tydligt att
              det inte är bidrag till arbetsföra människor som bygger det här
              landet starkt. Att människor har en egen inkomst och ett eget
              arbete måste vara svaret både nu och långsiktigt på hur Sverige
              ska överleva i modern konkurrens.
            </seg>
            <seg xml:id="i-ac46c69994b43cd7-0">
              Därför är det viktigt att konstatera att trots finanskris, trots
              lågkonjunktur och trots kinesisk konkurrens mot våra industriföretag
              har sysselsättningen i Sverige vuxit under alliansregeringens
              år vid makten. När vi tillträdde var det 4,5 miljoner svenskar
              som arbetade. Nu är det 4,7 miljoner. Det bygger resurser att
              satsa på välfärden. Det bygger resurser för att Sverige långsiktigt
              ska stå starkt.
            </seg>
            <seg xml:id="i-14fb4616e2259228-0">
              Den som har ordning i ekonomin ägnar mindre tid åt att betala
              statsskuldsräntor. Den som inte lovar allt till alla, den som
              har en arbetslinje och ser till att fler jobbar och att mindre
              resurser går till att utbetala bidrag till människor som är arbetsföra
              kommer att kunna satsa på sammanhållning. Det har denna regering
              gjort. För mig handlar sammanhållning om att se utsatta människor
              i krisen. Vi sade inte: Skicka in pengarna i bankerna eller täck
              förlusterna i förlusttyngda företag! Vi sade: Satsa på människor
              i krisen! Bygg ut resurser som hjälper till med omställning att
              komma vidare i arbetslivet! Satsa på fördelningspolitiskt motiverade
              insatser till grupper som har små ekonomiska marginaler!
            </seg>
            <seg xml:id="i-51327a08f014d422-0">
              Det syns i årets budget. En garantipensionär det är väldigt ofta
              en kvinna som har låg pension får både en uppskrivning av sin
              pension 2012 och förstärkningar i bostadstillägget när man har
              höga boendekostnader som motsvarar uppemot 400 kronor mer i månaden
              nästa år. I stora delar av Europa ser pensionärerna stora nedskärningar.
              I Sverige för vi en politik som gör att just de pensionärer som
              har de minsta ekonomiska marginalerna kan få förbättringar 2012.
            </seg>
            <seg xml:id="i-d53b9c958117c3ae-0">
              Vi förbättrar för utsatta barnfamiljer genom att höja barndelen
              i bostadsbidraget och förstärka möjligheten att få ut bostadsbidrag.
              Det är en politik för sammanhållning, men den bygger helt och
              hållet på vår arbetslinje och vår förmåga att ta ansvar för Sveriges
              ekonomi. Det är så vår politik hänger ihop. Den som har en politik
              för jobb och tillväxt och den som har ordning på de offentliga
              finanserna är den som är bäst på att hålla ihop Sverige. Det är
              Alliansens ansvarstagande för det här landet.
            </seg>
          </u>
          <note type="speaker" xml:id="i-70044426489bd2ea-0">
            Anf. 28 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-13">
            <seg xml:id="i-1a66df6b69c8bc58-0">
              Herr talman! Ingen kan nog lyckas bättre att bringa i bevis min
              tes om att det inte finns några idéer för framtiden än moderatledaren
              själv när han väljer att ta en debatt med Göran Persson. Jag har
              telefonnumret till Göran Persson. Han tillhör den politiska historien
              i riksdagen, där också du befinner dig. Jag talar om framtiden.
            </seg>
            <seg xml:id="i-df4ef75f5a5e0b18-0">
              Säg bara till så ska jag knyta ihop er!
            </seg>
            <seg xml:id="i-0becfb5c20d5bb10-0">
              Min poäng var ändå att tala om de resurser vi har nu. Du har
              sagt så länge att det inte finns några resurser, men de resurser
              vi har måste vi använda på bästa sätt för att rusta Sverige starkt
              för morgondagen. Ni lägger 20 miljarder 40 miljarder på två år,
              60 miljarder på tre år på någonting som experterna säger inte
              ger vare sig jobb eller tillväxt.
            </seg>
            <seg xml:id="i-0ee6a4721fe3d0ba-0">
              Jag använder i stället de resurserna till att bygga bostäder,
              infrastruktur och satsningar på gymnasieskolan så att våra ungdomar
              blir anställningsbara. Det är min bild framåt. Det är min beskrivning
              av vart vi ska. Det är min dröm om morgondagen.
            </seg>
            <seg xml:id="i-c7aeff7583f36f22-0">
              Om politiken slutar att beskriva en vision för framtiden är det
              klart att endast förvaltandet återstår. Jag lyssnade på Monica
              Zetterlund i morse. Vart tog ni vägen ljuva drömmar om en morgondag?
              Drömmer du över huvud taget om en morgondag där våra hushåll har
              bostäder som är ombyggda klimatsmart, där vi bygger om 60 000
              lägenheter på så sätt att vi kan bo hållbart i framtiden? Drömmer
              du om en gymnasieskola där ungdomarna faktiskt kan lära sig så
              mycket att de blir anställningsbara? Drömmer du om en ny Öresundsförbindelse,
              en Norrbotniabana och drömmer du om en tunnelbana i utbyggnaden
              av Helsingfors?
            </seg>
            <seg xml:id="i-653ba67d0acd41d1-0">
              Det fina är att det inte bara är drömmar. Det är finansierat.
              Jag använder ju mina pengar till att göra dessa satsningar i stället
              för att dela ut dem till skattesänkningar som dina experter säger
              inte har någon verkan. Har du över huvud taget några idéer om
              Sveriges framtid?
            </seg>
          </u>
          <note type="speaker" xml:id="i-b42abcdc7e84de65-0">
            Anf. 29 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-7">
            <seg xml:id="i-a2f5fba1e647096e-0">
              Herr talman! Det viktiga är alltså att förstå värdet av att hålla
              ihop ekonomin. Den som kör i diket kan prata mycket ideologi men
              kommer att finna att det man får leverera till sina väljare är
              nedskärningar. Det är väldigt få av Europas politiker som har
              gått till val på att de ska sänka pensionerna, att de ska genomföra
              stora besparingar i skolan eller höja skatter. Men det är det
              de gör. Chocka inte din befolkning! Håll ordning på ekonomin!
              Det är det som är grunden för att kunna stå för annat som förbättrar.
              Det har vi också gjort.
            </seg>
            <seg xml:id="i-ca9663c9b5f60b9e-0">
              Vi satsar på det som bygger Sverige långsiktigt, på infrastrukturinvesteringar,
              där vi har fyllt igen tidigare luftslott som vi ärvde. Löftena
              känns igen hos Håkan Juholt också i dag. Det finns ingen finansiering
              för alla de satsningar på infrastrukturen som Socialdemokraterna
              här har nämnt. Det finns någon första miljard. Det handlar om
              att någon annan ska ta resten av kostnaderna.
            </seg>
            <seg xml:id="i-af8926fa852e0cd2-0">
              Vi känner igen det. Vi ärvde detta. Vi har fyllt det med reellt
              innehåll. Vi bygger ut. Vi har satsat på forskning på historiska
              nivåer. Vi har i varenda budget sett Jan Björklund kunna bevisa
              detta och ta fram nya satsningar på skola och lärarfortbildning,
              kunskapssatsningar och ökade resurser till både grund- och gymnasieskola.
              Det bygger Sverige långsiktigt.
            </seg>
            <seg xml:id="i-4821140fc1f6094c-0">
              Vi satsar på anställbarhet. Vi har byggt om arbetsmarknadspolitiken.
              Vi har en Arbetsförmedling som numera är inriktad på att människor
              faktiskt ska få stöd i omställningen. Vi har aktiva jobbcoacher.
              Det handlar om att öka sin förmåga, att bli bättre på att söka
              jobb. Tro mig, det spelar roll. Jag har träffat väldigt många
              av de ungdomar som är arbetslösa som ofta har sökt jobb på fel
              sätt eller inte tror att man kan få jobb i det här landet. De
              får nu ett mer aktivt stöd att faktiskt söka.
            </seg>
            <seg xml:id="i-56ea261d0e3a371c-0">
              Vi gör detta. Vi tillför ytterligare resurser också i den här
              budgeten. Det är rätt inriktning. Men det börjar med att ha ordning.
              Det börjar med att inte lova allt till alla. Det är därför Håkan
              Juholts politik inte fungerar för Sverige.
            </seg>
          </u>
          <note type="speaker" xml:id="i-afd7f0ed6b671180-0">
            Anf. 30 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-14">
            <seg xml:id="i-be7ecc0c0bc0a5b2-0">
              Herr talman! Det är tur att de som var ansvariga på 30-, 40-
              och 50-talen inte hade de låga ambitioner som du har, eftersom
              alla inte kan åka statsrådsbil till och från jobbet. Tunnelbana
              är ett infrastrukturprojekt för en stad som ska växa. Helsingfors
              kommer att växa. Då måste vi bestämma oss. Ska man kunna förflytta
              sig i den växande staden eller ska man inte? Politiker som inte
              har ambitioner att möta morgondagen med ett ansvarstagande kommer
              endast att hamna i gårdagen, i ett stillastående land.
            </seg>
            <seg xml:id="i-6b54a0574c81fa53-0">
              Min främsta kritik mot dig är att du har fört ut Sverige i ett
              bidragsberoende. Sedan du blev statsminister har socialbidragstagandet
              ökat mer än någonsin tidigare. Med 13 procent har det antal hushåll
              ökat som går på socialbidrag sedan du blev statsminister. Det
              innebär att man har fått en förstörd sjukförsäkring och a-kassa
              och i stället tvingas leva på försörjningsstöd. Det drabbar kommunerna
              så att de inte kan bygga ut skolan. Du vältrar över kostnaderna
              från staten till kommunerna. Det garanterar inte välfärden och
              det gör det dessutom sämre för medborgarna. Det är en bidragslinje
              som du är ansvarig för.
            </seg>
          </u>
          <note type="speaker" xml:id="i-a8ce9bce5317b90c-0">
            Anf. 31 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-8">
            <seg xml:id="i-be0f6d851dd31570-0">
              Herr talman! Först och främst byggs kommunernas ekonomi av arbetade
              timmar. Den som är bäst på jobben är också den som är bäst på
              att säkra välfärden.
            </seg>
            <seg xml:id="i-d33241cc81235bd0-0">
              Vi har också säkrat kommunernas och landstingens finansiering
              genom en svår kris. Vi satte välfärden främst. Vi lovade också
              väljarna det i valet 2010 och genomförde det i årets budget.
            </seg>
            <seg xml:id="i-8a156a546ab666dd-0">
              Håkan Juholt undervisar nu en Helsingforssgrabb, uppvuxen i Helsingforss
              förorter, i hur det är att åka tunnelbana. Ödmjukheten är påtaglig!
              Jag har alltså levt i den här staden hela mitt liv. Jag har åkt
              tunnelbana. Jag har varit på Djurgårdsmatcher. Jag har åkt morgon,
              jag har åkt kväll. Jag vet nog en del om detta, Håkan Juholt,
              som du saknar kunskaper om.
            </seg>
            <seg xml:id="i-a2bcc9d3c25e8aa7-0">
              En sak vet jag, och det är att man inte lovar ut stora satsningar
              som man själv inte betalar. Det är nämligen inte staten som bygger
              tunnelbanor i det här landet. Det är landstingen. Och det finns
              ingen finansiering i er budget för detta.
            </seg>
            <seg xml:id="i-7ca460fff40820cc-0">
              Mönstret känns igen. Det är de stora orden utan täckning som
              är Håkan Juholts syn på hur man ska bedriva politik.
            </seg>
          </u>
          <note type="speaker" xml:id="i-7f62ab3269ea8b65-0">
            Anf. 32 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-0">
            <seg xml:id="i-1715f66d39774778-0">
              Herr talman! Jag delar statsministerns oro för vad skuldkrisen
              kan komma att innebära för Sverige. Det finansiella systemet har
              sprungit väldigt långt bort ifrån reella värden. Det är, Fredrik
              Reinfeldt, både hushåll och stater som i dag ofta lever på lånade
              pengar till fiktiva säkerheter. Jag tror att det är en anledning
              till det ökade intresset från många av världens ekonomer för att
              titta på hur det ekonomiska systemet i grunden kan kopplas bättre
              till reella värden och viktig utveckling.
            </seg>
            <seg xml:id="i-8398d4c8006703f7-0">
              Det är tyvärr ett arbete som ni här i Sverige har avbrutit. Men
              vi i Miljöpartiet har presenterat en tydlig linje för hur Sverige
              måste gå igenom skuldkrisen. Den ekonomiska politiken ska naturligtvis
              ha rejäla säkerhetsmarginaler när riskerna är så stora.
            </seg>
            <seg xml:id="i-92b7b2f4b375acac-0">
              Sverige har ju inte bara en internationell skuldkris att hantera.
              Vi har också krisen på arbetsmarknaden och vi har den globala
              miljö- och klimatkrisen. Om vi inte tar hand om de här kriserna,
              om vi inte tar dem i ett sammanhang, växer skulderna och vi missar
              de möjligheter som finns att anta en svår utmaning i det politiska
              livet. Det är först när vi hanterar detta och ser att vi kan bygga
              ihop politiken genom att nu göra stora satsningar inom järnväg
              och kollektivtrafik, inom bostadsupprustning, klimatsmarta energilösningar
              och inom skola och utbildning som vi kan få en framtid där de
              här kriserna behandlas i ett sammanhang.
            </seg>
            <seg xml:id="i-2ea1416d15197c24-0">
              Vi vet vad statsministerns recept är för att gå igenom skuldkrisen,
              men vilka är Alliansens idéer för att skapa jobb och utveckling
              i ett miljövänligt och klimatsmart samhälle?
            </seg>
          </u>
          <note type="speaker" xml:id="i-0b1d3acfab18692f-0">
            Anf. 33 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-9">
            <seg xml:id="i-1e95a5f5d378128f-0">
              Herr talman! Jag tycker att utgångspunkten är väldigt viktig.
              Jag tror att vi behöver en hållbar och inkluderande tillväxt.
              Jag tror att det är en stor utmaning, inte minst för rika länder
              som lever över sina tillgångar, att bli bättre på att anpassa
              munnen efter matsäcken. Sverige är på det sättet ett föredöme
              som inte lånar av andra för att konsumera mera och som dessutom
              ställer om vår ekonomi för att kunna åstadkomma både jobb och
              tillväxt, men på ett mer hållbart sätt.
            </seg>
            <seg xml:id="i-faa29b4de926fae2-0">
              Därför är det viktigt att Sverige ligger i framkant i klimatpolitik
              och hållbarhetstänkande. Jag har av det skälet under min tid som
              statsminister medverkat till att öka beskattningen på bland annat
              koldioxidutsläpp. Jag har medverkat till en växling till lägre
              beskattning av arbete eftersom jag menar att det tillsammans ställer
              om ekonomin till mer av jobb fast med mindre påverkan på klimatet.
            </seg>
            <seg xml:id="i-0e50494f660a368c-0">
              Sverige står inför en svår utmaning när det gäller arbetsmarknaden.
              Det är en kraftigt ökad konkurrens på arbetsmarknaden. Den är
              alltmer krävande i tider där Asien och Latinamerika växer fram
              som nya konkurrenter. Problemet är att det i grunden finns en
              stor efterfrågan på arbetskraft, men den passar inte alltid med
              den utbildningsnivå och de möjligheter som många av våra unga,
              människor mitt i livet, i Sverige har. Det är därför omställningsförmågan
              är så viktig. Man ska inte tro att alla ska bli kvar i samma arbete
              som de har haft förut. Det handlar om just stöd till omställning,
              att komma vidare.
            </seg>
            <seg xml:id="i-8a17c35e799b805a-0">
              Om vi använder den svenska modellen på arbetsmarknaden på ett
              riktigt sätt menar jag att vi har möjlighet att gå vidare. Vi
              tillför stora resurser för att det ska vara möjligt att komplettera
              utbildningar. Vi ställer om den svenska skolan så att utbildningsresultatet
              redan från början blir bättre. Vi har en arbetsmarknadspolitik
              som mer aktivt stöder människor att verkligen söka och komma vidare
              på arbetsmarknaden. Det är våra metoder för att öka anställningsbarheten.
              Det är en viktig del av tillväxtpolitiken. Men den ska också ha
              hållbarhet som utgångspunkt. Det har den. Det är vi stolta över,
              och det vill vi fortsätta med i framtiden.
            </seg>
          </u>
          <note type="speaker" xml:id="i-4995bf3e87a83423-0">
            Anf. 34 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-1">
            <seg xml:id="i-0bd324638d10c332-0">
              Herr talman! Statsministern pratar om att han har genomfört lite
              av vad han intressant nog säger är en grön skatteväxling. Men
              sanningen är att de senaste åren med alliansregeringen har skatten
              på arbete med hjälp av jobbskatteavdraget sänkts med över 70 miljarder.
              Däremot har ni avvecklat eller stoppat flera miljöskatter, bland
              annat flygskatten. Det gör att det i dag fortfarande är billigare
              att flyga till Göteborg än att ta tåget. Det är snarare ett klimatpolitiskt
              haveri.
            </seg>
            <seg xml:id="i-ab1ac6f7dc2936f2-0">
              I Alliansens värld är omställning till ett miljövänligt och klimatsmart
              samhälle snarare en börda än en möjlighet, något att ta tag i
              som politiker och hitta lösningar som gör att kriserna går ihop.
              Jag ger inte mycket för en alliansregerings gröna skatteväxling
              där miljöskatterna ligger still medan skatterna på inkomster sänks.
            </seg>
          </u>
          <note type="speaker" xml:id="i-23b1ffff72970cc1-0">
            Anf. 35 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-10">
            <seg xml:id="i-0bf08fc7980ed903-0">
              Herr talman! Det är kanske förståeligt att Miljöpartiet som affärsidé
              försöker beskriva att det i det här landet aldrig bedrivs någon
              miljöpolitik. Erkänner de något annat behövs kanske inte partiet.
              Det är lite sorgligt. Man får gå till fakta.
            </seg>
            <seg xml:id="i-a729b471025bc548-0">
              Titta på den svenska koldioxidskatten. Vi tar ut över tusen kronor
              per utsläppt ton koldioxid i Sverige. Min regering har varit med
              om att föra upp beloppet till över tusen kronor per utsläppt ton.
            </seg>
            <seg xml:id="i-cdafef24bbfd8d1c-0">
              Den här koldioxidskatten finns snart sagt inte i något annat
              land. Den finns i ytterligare tre fyra europeiska länder på nivåer
              runt 200 kronor per utsläppt ton. De flesta länder som skulle
              behöva skatten för att ställa om klimatet har alltså ingen koldioxidskatt
              alls. Varför nämner jag den skatten? Jo, de församlade miljöexperterna
              är alla överens om att detta är den absolut bästa skatten att
              använda för att styra om. Sverige är världsledande. På Miljöpartiet
              låter det som att skatten inte ens är införd. Kanske Åsa Romson
              ska fundera över om retoriken blir lite för högstämd och tar bort
              förtjänsterna med hur den svenska klimatpolitiken ser ut.
            </seg>
          </u>
          <note type="speaker" xml:id="i-cb8d9228843ead0f-0">
            Anf. 36 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-2">
            <seg xml:id="i-16ba013473373c53-0">
              Herr talman! Europa håller andan, men Fredrik Reinfeldt är stolt.
              De tar ansvar och det är balans i ekonomin.
            </seg>
            <seg xml:id="i-526b8b40d19472a8-0">
              Vi har också en arbetslöshet på närmare 8 procent. Det är en
              hög ungdomsarbetslöshet, åtminstone emellanåt. Vi ser utförsäkringar.
              Vi ser en lång rad problem i det svenska samhället som av naturliga
              skäl en statsminister kanske inte väljer att prata så mycket om
              i en partiledardebatt.
            </seg>
            <seg xml:id="i-470b8035ddebd438-0">
              Regeringen verkar ha gått från först en arbetslinje, via ett
              slags lönedumpningslinje till ett slags slå-sig-för-bröstet-linje.
            </seg>
            <seg xml:id="i-0c3c55dbe7d3409d-0">
              Låt mig påminna om vad vi var inne på i måndags i tv-debatten.
              Om Fredrik Reinfeldt hade fått bestämma för åtta år sedan vid
              folkomröstningen om EMU hade Sverige också varit del av den gigantiska
              skuldunion vi nu ser torna upp sig runt om i Europa. Då hade Sverige
              tvingats ge lån utan säkerhet till illa skötta ekonomier i Europa.
            </seg>
            <seg xml:id="i-7646a63d91a15a36-0">
              Det är inte Fredrik Reinfeldts förtjänst att Sverige befinner
              sig i det läge landet gör i dag. Det är faktiskt svenska folkets
              förtjänst. Fredrik Reinfeldt nämnde förvisso ödmjukhet i sitt
              anförande. Jag tycker att han borde visa ett större mått av ödmjukhet
              och tacksamhet inför svenska folket, att svenska folket gick emot
              dem som ville föra oss in i denna skuldunion. De sade att de inte
              vill det utan själva vill bestämma över penningpolitiken och räntan.
              Om vi inte kunde göra det i dag skulle vi befinna oss i en mycket
              dålig situation.
            </seg>
            <seg xml:id="i-2aac624286b7065d-0">
              Med facit i hand, hur ser Fredrik Reinfeldt på att Sverige skulle
              ansluta sig till euron i dag?
            </seg>
          </u>
          <note type="speaker" xml:id="i-27ef5fd6ba6d6dfd-0">
            Anf. 37 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-11">
            <seg xml:id="i-7545d3cfeda0ea81-0">
              Herr talman! Vi respekterar svenska folkets beslut. Vi noterar
              också i opinionsmätningar att det finns starkt stöd för att behålla
              den svenska kronan.
            </seg>
            <seg xml:id="i-3c11c50a891c95f0-0">
              I Jimmie Åkessons värld verkar det finnas två delar av Europa.
              Det är dels de som finns med euron med en skuldkris, dels vi andra
              som inte har en skuldkris. Jag vill påpeka att Europa inte ser
              så ut. Det är högst påtagligt att det i eurozonen finns en blandning
              av länder med mycket välskött ekonomi, till exempel den tyska,
              och länder med djupgående skulder som har upparbetats i ineffektiva
              ekonomier över lång tid, framför allt i södra Europa. Det är inte
              euron i sig som har åstadkommit detta. Det är politiska ledare
              i länder som har lovat mer än vad de kan hålla, som har gjort
              slut på mer pengar än vad deras skatteintäkter kan täcka och som
              sedan tvingas till omvärldsberoende och till lån.
            </seg>
            <seg xml:id="i-285b406cb7007f62-0">
              Av Jimmie Åkessons beskrivning kan man få intrycket att Sverige
              är opåverkat och kan isolera sig från den ondska som i Jimmie
              Åkessons beskrivningar alltid finns utanför landet. Ondskan börjar
              alltid någonstans söder om Trelleborg.
            </seg>
            <seg xml:id="i-5b1b73cf223a1774-0">
              Vi blir påverkade av denna vår omvärld, av det enkla skälet att
              vi är hoptvinnade finansiellt och ekonomiskt. Jobben i Sverige,
              Jimmie Åkesson, ekonomin, välfärden, har vi byggt upp i landet
              genom att handla med andra länder. Framgångsrika exportföretag
              säljer med hög exportandel i andra länder. Därför är också Sverige
              beroende av att de problem som finns i Europa får en lösning.
            </seg>
            <seg xml:id="i-ca421d3751c22013-0">
              Vi har visst varit med och tagit ansvar för länder i kris. Vi
              har varit med och givit lån på marknadsmässiga villkor till både
              Lettland och Irland, dels därför att vi tycker att det är försvarligt,
              dels därför att det i sig underlättar möjligheterna att få ett
              bättre skött Europa. Det är bra också för oss hemma i Sverige.
            </seg>
          </u>
          <note type="speaker" xml:id="i-27639b33d818a99c-0">
            Anf. 38 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-3">
            <seg xml:id="i-1e9c35aa38852fee-0">
              Herr talman! Jag vill tacka Fredrik Reinfeldt för lektion 1A
              i nationalekonomi.
            </seg>
            <seg xml:id="i-2a01cadaa088be15-0">
              Visst är Europas länder olika. Det var också därför många i det
              här landet för åtta år sedan var motståndare till en svensk anslutning
              till valutaunionen. Det ser lite olika ut, och det går inte att
              föra precis samma politik över hela unionen. Därför slår också
              den politik som förs olika. Det är ingen slump att de stora länderna
              klarar sig lite bättre eftersom de har störst inflytande över
              den politik som förs, och de mindre länderna klarar sig lite sämre.
              Sverige hade inte klarat sig särskilt väl i den kontexten. Det
              är jag alldeles övertygad om.
            </seg>
            <seg xml:id="i-faa2c8ba018a9417-0">
              Jag fick inget riktigt svar på min fråga från statsministern.
              Det är en sak att respektera svenska folkets uppfattning i opinionsmätningar,
              men vad tycker statsministern? Tycker statsministern fortfarande
              att en svensk anslutning till euron är en bra idé? Det är en intressant
              fråga att få svar på, inte minst inför framtiden.
            </seg>
          </u>
          <note type="speaker" xml:id="i-1181c25e43a32a22-0">
            Anf. 39 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-12">
            <seg xml:id="i-afe5386f8c4b309c-0">
              Herr talman! Jag är övertygad om att euron är ett politiskt framtidsprojekt,
              att det möjligen också kan bli det ekonomiskt. Det förutsätter
              att de länder som har euron blir mer skötsamma. Det var man väl
              medveten om när euron konstruerades. Det fanns en så kallad stabilitets-
              och tillväxtpakt, en sorts ordningsvakt, som ett land måste passera
              för att få komma med och att förhålla sig till när landet väl
              var med i euron.
            </seg>
            <seg xml:id="i-20acb1f901d7bee1-0">
              Grundproblemet är att en lång rad länder kom in på felaktiga
              premisser och inte sköter sina ekonomier. Det skapar obalanser.
              Det är där det måste rättas till.
            </seg>
            <seg xml:id="i-6e25cb9efadd7623-0">
              Jag tycker att det absolut ska vara en framtidsfråga för Sverige
              att överväga att gå med i euron, men jag respekterar svenska folket
              både för de beslut de har fattat och för att det fortsatt finns
              ett stort tvivel hos svenska folket när det gäller euron. Det
              är svårt att inte känna det när vi bevittnar vad som nu sker.
              Men du är alldeles för snabb att döma ut sättet som det här framtidsprojektet
              kommer att utvecklas på framöver. Det får vi följa.
            </seg>
          </u>
          <note type="speaker" xml:id="i-8c96ec87714f0c1d-0">
            Anf. 40 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-2">
            <seg xml:id="i-ed16b0e072ac3320-0">
              Herr talman! Det är uppenbart att statsministern har tagit intryck
              av viss kritik mot att ha varit för flegmatisk i talarstolen.
              Det var en agitator som framträdde här. Det var länge sedan statsministern
              var så högljudd och så högröd i ansiktet.
            </seg>
            <seg xml:id="i-8e179b84b7cd2f94-0">
              Men lite grann blev det väl tomma tunnor skramlar mest. Den där
              arbetslinjen som statsministern talar om är ju egentligen inte
              någon linje för fler jobb. Det är fler arbetslösa i dag än när
              ni tillträdde. Det är en massarbetslöshet vi har i landet, och
              den är ni ansvariga för.
            </seg>
            <seg xml:id="i-a475a3a675bd1532-0">
              Däremot är det en bidragslinje. Ni ger bidrag till dem som är
              rika nog att kunna utnyttja RUT. Ni ger bidrag till Stureplanshögern
              när de ska gå på krogen så att de får billigare krognotor. Ni
              ger bidrag till riskkapitalbolag inom välfärden. År 2009 gick
              enligt SCB de privata riskkapitalbolagen inom sjukvård, utbildning
              och omsorg med 12 miljarder kronor i vinst, och så räknar man
              med att 8,1 miljarder av dem var direkta bidrag från skattebetalarna
              det var skattepengar.
            </seg>
            <seg xml:id="i-71dee38fb9fc84c6-0">
              I välfärdssektorn har de senaste åren 27 000 jobb försvunnit
              i kommuner och 15 000 jobb tillkommit i privata välfärdsföretag.
              Det är totalt sett en nedskärning, men det är den privata, riskkapitalbolagsdrivna
              vården, omsorgen och utbildningen som ökar. Det här får effekter
              på kvaliteten inom äldreomsorgen, i vården och i utbildningen.
              I går uppdagades fall av vanvård på Koppargården i Vällingby som
              drivs av det privata riskkapitalbolaget Carema. De har skurit
              ned så mycket på personalen att människor ligger och faktiskt
              lider av usel vård.
            </seg>
            <seg xml:id="i-9822d5d922d057cf-0">
              De här dogmatiska privatiseringarna fortsätter ni med. Varför
              ska ni ge bidrag till riskkapitalbolag? Varför ska ni pytsa ut
              skattepengar, 8 miljarder 2009, till dem som redan är rika? Varför
              ska ni försämra vården och omsorgen för de gamla?
            </seg>
          </u>
          <note type="speaker" xml:id="i-f158eb91a655378f-0">
            Anf. 41 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-13">
            <seg xml:id="i-4a7844973fc83778-0">
              Herr talman! Jag är hellre högröd i ansiktet en liten stund än
              högröd i hela mitt politiska sinne, som Lars Ohly.
            </seg>
            <seg xml:id="i-1df9c7f13ac50b18-0">
              Det är roligt nu för Vänsterpartiet. Man har inga andra att samarbeta
              med. Det är ren, tung vänsterretorik: Allt privat är ont, allt
              offentligt är gott. Vi har hört det förut. Ni tar aldrig hänsyn
              till att där det offentliga har dominerat eller varit hela lösningen
              har aldrig några samhällen fungerat. Det spelar ingen roll attackerna
              ska utföras mot dem som är i den privata sektorn.
            </seg>
            <seg xml:id="i-5abdff37fa7a5db6-0">
              Jag har ett lite mer pragmatiskt förhållningssätt. Jag tycker
              att offentlig såväl som privat driven verksamhet ska präglas av
              kvalitet och kontroll och att vi absolut ska vara medvetna om
              att såväl offentligt driven som privatdriven välfärdsverksamhet
              kan misskötas. Det tycker jag är det viktiga. Det måste vara medborgarnas
              utgångspunkt och intresse som är det viktiga. Men jag ger valmöjligheter
              till människor, som Lars Ohly tycker är fel. Jag tror att medborgarna
              växer som människor när de får möjlighet att välja skola och välja
              äldreomsorg.
            </seg>
            <seg xml:id="i-cfba5f37238176a3-0">
              Jag börjar nu bli utomordentligt trött på den svenska vänsterns
              attack på alla människor som jobbar på restauranger eller i cateringverksamhet
              i det här landet. Detta att halvera restaurangmomsen är alltså
              ett förslag som sju av åtta riksdagspartier gick till val på,
              och det låter som att det är det värsta som någonsin har lagts
              fram på riksdagens bord. Vad har alla dessa människor som jobbar
              i restaurangnäringen gjort för ont? 35 procent av dem är ungdomar.
            </seg>
            <seg xml:id="i-e971a1dfe21b8e7e-0">
              Vi har alltså råd att fnysa åt åtgärder som ger jobb åt unga
              människor? Är det den svenska vänsterns svar på allt ert tal om
              hur jobbigt det är med arbetslösheten? Det är jobbigt med arbetslöshet,
              och låt oss för säkerhets skull också nita till dem som har svårast
              att få jobb. Se till att göra det väsentligt mycket dyrare och
              stäng till alla förslag som möjligen öppnar för att det blir lite
              ökad efterfrågan. Det är vad vi får höra från den svenska vänstern.
              Det är för högrött, Lars Ohly, och det fungerar inte.
            </seg>
          </u>
          <note type="speaker" xml:id="i-ce9790604613168e-0">
            Anf. 42 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-3">
            <seg xml:id="i-e1f30cf308ff32ef-0">
              Herr talman! Jag får gratulera statsministern till den snabba
              repliken om den högröda ansiktsfärgen. Men det är också det enda
              man kan gratulera statsministern till, för politiken fungerar
              inte.
            </seg>
            <seg xml:id="i-290906521f72add9-0">
              SNS har lagt fram en rapport den väckte genast ont blod på landets
              borgerliga ledarsidor som visar att kvaliteten i välfärden, demokratin
              inom välfärden, effektiviteten och kostnaderna inom välfärden
              inte har förbättrats genom de privatiseringar som du och andra
              har stått för.
            </seg>
            <seg xml:id="i-beb5c6150b9e4bc7-0">
              Det vi ser i dag är att vinstintresset har tagit över. Det vi
              ser i dag på Koppargården i Vällingby är att man ska tjäna pengar
              i stället för att tjäna de gamla. Och det leder fel. Det finns
              verksamheter som det är bättre att vi driver, sköter och finansierar
              gemensamt. Den idén har ni skippat fullständigt. Anledningen är
              att ni vill privatisera välfärden. Ni vill att människor ska tänka
              så här: Nej, jag måste nog ta en privat försäkring för jag kan
              inte lita på att det allmänna, den generella välfärden, levererar
              när jag behöver den. Och så får vi en ytterligare privatisering
              som bidrar till ytterligare skattesänkningar och som bidrar till
              ytterligare orättvisor. Det är en cynisk och omänsklig politik.
            </seg>
          </u>
          <note type="speaker" xml:id="i-1ae102a2b98e4008-0">
            Anf. 43 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-14">
            <seg xml:id="i-697307d8e7cb0d69-0">
              Herr talman! Vi landar alltid i den här konspirationsteorin,
              att i grunden har vi ett ont syfte. Så kan man ju se på sina politiska
              motståndare. Det har inte varit vår utgångspunkt.
            </seg>
            <seg xml:id="i-5d7759e118bc86b4-0">
              Vi tror att det är bra att välja ett system med i grunden skattefinansierad
              välfärd. Det är jag väldigt stolt över: skattefinansierad sjukvård,
              äldreomsorg, barnomsorg, skola, såväl grund- och gymnasieskola
              som högre utbildning. Men jag är av uppfattningen att den kan
              utföras av olika utförare. Den ska alltså inte ha stora tunga
              avgifter det är inte så vi vill bygga Sverige för framtiden. Den
              ska vara kostnadsfri för den enskilde. Vi har råd med det. Det
              är ett viktigt sätt att hålla ihop Sverige som samhälle. Men jag
              har inte en vänsterlåsning vid att det inte får utföras av olika
              personer, offentligt såväl som privat, i kooperativ form, med
              lite olika sätt att testa, inte sällan i lite mindre format, ofta
              övertaget av kvinnor som har jobbat lång tid under arbetsgivare
              de inte är nöjda med men som sedan får bli egna och stolt utveckla
              sin verksamhet.
            </seg>
            <seg xml:id="i-fa682905542817cf-0">
              Det är det Sverige jag ser växa fram. Det är synd att Vänsterpartiet
              vill sätta stopp för allt detta.
            </seg>
          </u>
          <note type="speaker" xml:id="i-f6771cdac3d82848-0">
            Anf. 44 ÅSA ROMSON (MP):
          </note>
          <u who="asa_romson_f891ec" xml:id="i-0cc9a1aedc811871-2">
            <seg xml:id="i-6189d58acc3683bb-0">
              Herr talman! Det är nu dags att städa upp i trädgården och att
              hämta hem sättlökarna inför vårens blomsterrabatter, lökar som
              man ska mata med ljus och jord när de ska börja gro. Den som inte
              planerar för framtiden, som inte ser våren som ska komma, har
              inget att skörda.
            </seg>
            <seg xml:id="i-daa9c216032c35ac-0">
              Vi beslutsfattare i Sverige skulle också behöva titta in i framtiden.
              Vi skulle behöva planera långsiktigt också i våra beslut för att
              bygga Sverige starkt inför framtiden.
            </seg>
            <seg xml:id="i-152484dfde32e9e6-0">
              Vi behöver satsningar på utbildning och skola. Vi behöver satsningar
              på upprustning av bostäder, klimatsmarta energilösningar. Vi behöver
              tåg- och kollektivtrafik som fungerar.
            </seg>
            <seg xml:id="i-8b2ef2838b5fec6f-0">
              Vi ska inte bara hantera den internationella skuldkrisen. Vi
              ska också hantera krisen på arbetsmarknaden och den lokala, regionala,
              nationella och globala miljö- och klimatkrisen.
            </seg>
            <seg xml:id="i-40a575e43469d6fb-0">
              Om man tar de här tre utmaningarna tillsammans finns det också
              stora möjligheter. Det är utmaningarna i politiken som föder de
              politiska kreativa idéerna.
            </seg>
            <seg xml:id="i-0bf95515ea754fa6-0">
              Alliansens politik nöjer sig med att säkra de statsfinansiella
              ramarna. Inriktningen därutöver är ganska oklar. Regeringens politik
              prioriterar inte det som är mest jobbskapande, inte de mest efterfrågade
              företagsstimulanserna, stärker inte generella trygghetssystem
              och ignorerar klimat- och miljöproblem.
            </seg>
            <seg xml:id="i-21c6a89de1dccd09-0">
              Herr talman! Hur kan det vara att ta ansvar?
            </seg>
            <seg xml:id="i-e25b6b23bcd13d9d-0">
              Perspektivet i höstens budget från regeringen är alltför begränsat
              och kortsiktigt. Jag menar då inte de höga säkerhetsmarginalerna
              i ekonomin där är vi överens. Men jag menar att det finns fler
              kriser än den internationella skuldkrisen, och vi måste väga in
              dem, och vi måste ta höjd.
            </seg>
            <seg xml:id="i-d6f6309f4e7c24a5-0">
              Herr talman! Bästa sättet att gå igenom en snöstorm är att ta
              en riktning och börja gå, inte att stå på stället och försöka
              göra en väderprognos.
            </seg>
            <seg xml:id="i-84d37ea8b5fbbb9f-0">
              Många unga som kommer ut på arbetsmarknaden i dag möts av osäkra
              anställningar och av ett trygghetssystem som är fullt av hål,
              hål som innebär av sex av tio arbetslösa i dag saknar rätt till
              a-kassa och att studenter som blir sjuka inte har rätt till ersättning.
            </seg>
            <seg xml:id="i-bd5af2e52268b383-0">
              Alliansens idé verkar vara att om det är ett osäkert trygghetssystem,
              då blir man plötsligt kreativ och vågar satsa och utveckla sig
              och vårt samhälle.
            </seg>
            <seg xml:id="i-b2a9646db284dc3c-0">
              Vi i Miljöpartiet tror tvärtom. Vi tror att den som är trygg
              också utvecklas bäst. Föräldrar som har tid med sina barn, småföretagare
              som vet att de klarar att en av de anställda blir sjuk eller ska
              vara hemma för vård av barn och unga som får stöd och utbildning
              att verkligen söka det jobb man kan bli bra på, det bygger ett
              starkt samhälle.
            </seg>
            <seg xml:id="i-0455b41c1531b84f-0">
              Det alliansregeringen har gjort till skällsord och kallar bidragslinjen
              är ett generellt trygghetssystem som i många länder ses som en
              mycket eftersträvandsvärd välfärdsreform. Det är ni i alliansregeringen
              ansvariga för.
            </seg>
            <seg xml:id="i-a0814eb32bfaa137-0">
              Miljöpartiet vill utforma ett modernt trygghetssystem för ett
              kunskaps- och tjänstesamhälle. Vi vill att alla ska ha en garanterad
              grundnivå i sjukförsäkringen, att alla ska omfattas av a-kassan,
              och vi vill att sjuklöneansvaret lyfts för de små företagen. Är
              man trygg vågar man också satsa. Vem här inne skulle börja gå
              på lina utan att ha skyddsnät?
            </seg>
            <seg xml:id="i-82ae28aa44e63767-0">
              Vår generation har en enorm makt över jorden. Men den makten
              innebär också ett enormt ansvar. Vårt ansvar är att bygga ett
              samhälle som inte förstör möjligheterna att leva på vår planet,
              vare sig för oss eller för kommande generationer. Det handlar
              inte längre om problem långt bort i fattiga länder eller långt
              bort i framtiden. Det handlar faktiskt om problem som vi ser här
              och nu, inte minst i skyfallen över västra Sverige eller i erosion
              av vägar och tågsystem.
            </seg>
            <seg xml:id="i-6b9cd913d3a0bba2-0">
              Den historiska utmaning som detta innebär delar oss politiker
              i två grupper. Det är de som ser det som en börda att fördela
              helst på någon annan, långt bort i framtiden och de politiker
              som ser möjligheterna, som ser att vi kan klara av detta och antar
              utmaningen.
            </seg>
            <seg xml:id="i-fdd9f36f3eea7f94-0">
              Alliansen ser den gröna omställningen som en börda. Men, herr
              talman, för den fabrik som bygger vindkraftverk och spårvagnar,
              för den bonde som vill göra biogas av sitt avfall eller för den
              restaurangägare som börjar servera ekologisk mat är inte den gröna
              omställningen en börda. För dem är den en möjlighet!
            </seg>
            <seg xml:id="i-c58d707af7217886-0">
              Den gröna politiken för jobb och framtidstro möter den höga arbetslösheten
              med miljökrisen. Den bärande linjen i vårt gröna budgetförslag
              som vi har lagt fram är ett tydligt alternativ till Alliansen.
              På flera områden är kontrasterna tydliga.
            </seg>
            <seg xml:id="i-ff08b51f2330d629-0">
              Med Alliansens politik halveras utbyggnadstakten av förnybar
              energi de kommande tio åren. Redan i dag är Sverige näst sämst
              i Europa. Bara Lettland ligger efter oss när det gäller hur man
              bygger ut andelen förnybar energi.
            </seg>
            <seg xml:id="i-20fd02d5ba9a15d8-0">
              Mot den utvecklingen vill Miljöpartiet ha ett mål om att Sverige
              redan år 2030 till hundra procent ska vara drivet av förnybar
              energi. Det är ambitiöst. Men det är faktiskt fullt möjligt.
            </seg>
            <seg xml:id="i-fa949b6550b3b93a-0">
              Vi ser i Tyskland att fler jobbar inom miljötekniksektorn än
              inom hela bilindustrin. Det är också en möjlighet för att skapa
              jobb och framtidstro. När Danmark i dagarna fick en ny regering
              var klimat- och energipolitiken ett nyckelområde. Med de danska
              planerna tror jag att till och med att regeringens före detta
              miljöminister Andreas Carlgren skulle hålla med mig om att Sverige
              inte längre har den mest ambitiösa klimatpolitiken.
            </seg>
            <seg xml:id="i-ab721d228c68b731-0">
              Regeringen har inte haft förmågan att välja väg på energiområdet.
              Man är kvar i de gamla hjulspåren.
            </seg>
            <seg xml:id="i-2eff1da2cb85ee27-0">
              Herr talman! Det är klart för de flesta i Sverige att vi behöver
              stora upprustningar och utbyggnader inom järnvägs- och kollektivtrafiken.
              Men i budgeten från Alliansen orkar man inte prioritera så att
              järnvägen får ens hälften av det som Trafikverket pekar på behövs
              för underhåll och för att bygga bort flaskhalsarna.
            </seg>
            <seg xml:id="i-11a682b7033a37bc-0">
              Vi i Miljöpartiet vill satsa både på underhåll och på nya spår.
              Vi ser att man behöver planera för modern spårtrafik när samhället
              faktiskt måste minska vägtransporterna. Vi vill bygga de första
              sträckorna med höghastighetståg mellan Helsingfors och Göteborg,
              och vi vill satsa på städernas kollektivtrafik.
            </seg>
            <seg xml:id="i-0c83c0446989e96f-0">
              Infrastruktur och järnväg skapar mer jobb än sänkt restaurangmoms,
              sade Finanspolitiska rådet. Ja, men gör då dessa gröna investeringar
              nu vi behöver också jobben!
            </seg>
            <seg xml:id="i-ba29ae804e5951ad-0">
              Information är vår tids vapen. Vi ser hur flera länder i vår
              omvärld hindrar människor från att sprida information och åsikter.
              För den journalistiska gärning som är en grundbult i demokratin
              såväl nationellt som globalt behövs det starka röster som står
              upp för yttrandefrihet och pressfrihet. Det kan inte vara ett
              ansvar som man lägger ut på mediekoncerner eller på journalisternas
              egna organisationer.
            </seg>
            <seg xml:id="i-7cddff95401678a3-0">
              Det måste vara ett ansvar för en stat som Sverige att internationellt
              höja rösten för att inte acceptera att journalister tystas eller
              begränsas i sitt uppdrag. Jag tycker att det är värdigt en nation
              som Sverige att delta i den debatten.
            </seg>
            <seg xml:id="i-70d442aea3e688b0-0">
              Herr talman! Den framförhållning och omtanke som vi måste visa
              höstens lökar, som vi måste ge ljus och jord för att de ska gro,
              tycker jag är en måttstock för den omtanke och det ansvar som
              en regering måste visa samhället och sina medborgare.
            </seg>
            <seg xml:id="i-366d10cc65c71177-0">
              En politik som bara gräver på stället ger inga framtida idéer
              och ingen utveckling. Därför räcker det inte, Fredrik Reinfeldt,
              att du lägger huvudet på sned och ser så där blid ut. Vi måste
              räta upp ryggen, höja blicken, ta sikte på framtiden och ta krisen
              på arbetsmarknaden och för klimatet på allvar.
            </seg>
          </u>
          <note type="speaker" xml:id="i-b8e776ed6c1921b0-0">
            Anf. 45 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-15">
            <seg xml:id="i-d1d15a5af208468b-0">
              Herr talman! Miljöpartiet har en märklig förmåga att försöka
              framställa det som att Sverige inte bedriver bra miljöpolitik.
              Det är ungefär som om det är ett självändamål att göra Sverige
              illa.
            </seg>
            <seg xml:id="i-8c688db3c28bebf5-0">
              Nu var det tydligen Sverige och Lettland som skulle få höra hur
              illa det är med det förnybara. Jag förde förhandlingarna inom
              EU när det gällde förnybarhetsmålet. Det är ett gemensamt mål
              för EU-27 att vi ska nå andelen 20 procent förnybar energi. Det
              fördelades sedan individuellt på olika länder också på de två
              länder som har högst andel förnybar energi i Europa, nämligen
              Sverige och Lettland.
            </seg>
            <seg xml:id="i-08ff24522aa6cb40-0">
              Åsa Romson ger sig alltså på dem som har kommit längst och hyllar
              länder som Polen, länder som verkligen inte har gjort någonting
              för det förnybara. Man blir så mycket miljöpartist att man ger
              sig på sitt eget land! Det är ett märkligt sätt att resonera.
            </seg>
            <seg xml:id="i-802168972006bc59-0">
              Vi växlar nu upp till andelen 50 procent förnybar energi. De
              andra är inte i närheten av oss, Åsa Romson! Det bygger delvis
              på förslag som ni har varit med att påverka för att införa. Nu
              låtsas Åsa Romson som om det inte existerar. Så nitiska är miljöpartisterna!
            </seg>
            <seg xml:id="i-1f80186e19f341ba-0">
              Det får inte heta att det drivs någon miljöpolitik i det här
              landet, för då kanske vi inte behövs som parti! Gör nu allt vad
              vi kan för att aktivt blunda för det vi gör, det vi själva har
              varit med att genomföra och det som sker i Europa! Jag delar inte
              det sättet att se på politik.
            </seg>
            <seg xml:id="i-c858c4127e4f4187-0">
              Jag vill också ställa en fråga. Vi har nu i det rödgröna alternativet
              hittat tre nivåer för när inkomstskatter ska börja höjas. Vänsterpartiet
              säger vid inkomster på 28 000, Miljöpartiet 40 000 och Socialdemokraterna
              50 000 kronor. Det är lite notabelt att Miljöpartiet alltså hamnar
              till vänster om Socialdemokraterna när det är dags att börja höja
              inkomstskatterna.
            </seg>
            <seg xml:id="i-a2d39275020d3916-0">
              Vi vet alltså inte när inkomstskatterna börjar öka. Eller har
              Åsa Romson ett besked om det när det gäller de rödgrönas gemensamma
              besked? Dessutom får jag inte ihop er gröna skatteväxling. Ni
              har massiva skatteökningar på miljöskadlig verksamhet med vilken
              ni förenar ökade inkomstskatter. Hur kan det vara grön skatteväxling?
            </seg>
          </u>
          <note type="speaker" xml:id="i-25637616704b50b6-0">
            Anf. 46 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-3">
            <seg xml:id="i-46728bcffae5867a-0">
              Herr talman! Statsministern vill se på miljöpolitiken som något
              där man kan luta sig tillbaka så fort man har kommit till det
              första steget. Större delen av den förnybara energin i Sverige
              det känner alla till byggdes ut med vattenkraften. Med den politik
              som genomfördes då vill Fredrik Reinfeldt slå sig till ro. Han
              tycker att detta att gå från 47 procent eller något sådant till
              50 procent förnybart är det stora steget för den svenska ekonomin.
            </seg>
            <seg xml:id="i-9d2a5b46d26daadc-0">
              Jag menar att om man ska anta utmaningen kring den globala klimat-
              och miljökrisen, då måste man vara lite mer offensiv än så.
            </seg>
            <seg xml:id="i-d0849f9831d70ce6-0">
              Om man dessutom har ett land med den fantastiska potential som
              Sverige har, varför ska man då hämma den utveckling som vi ser
              bland annat i Danmark och Tyskland, som jag vet jobbar från lägre
              nivåer från början men som nu satsar betydligt mer och har mycket
              högre utbyggnadstakt? Där ser man hur det är billigare att bygga
              förnybar energi än att planera för ny kärnkraft. Där har man en
              planerad avveckling av kärnkraften, medan du och din regering
              fortfarande står i tv-studion och bråkar om vilken energipolitik
              det egentligen ska vara. Man kan nämligen inte tro att massiva
              investeringar i ny kärnkraft som ger en ganska dyr politik, förutom
              att den är osäker och ohållbar, kan göras samtidigt med förnybart.
            </seg>
            <seg xml:id="i-a1f50e981bd21f69-0">
              Titta på omvärlden! Titta på Finland som bara satsar på kärnkraft!
              De har väldigt lite förnybart. Danmark har ingen kärnkraft. De
              är bland Europas främsta i fråga om ambitioner och nu också i
              fråga om utbyggnad av förnybart. Där ger det här jobb. Varför
              kan åtminstone inte det ekonomiska argumentet vara ett argument
              starkt nog för en statsminister i Sverige för att också anta utmaningen
              när det gäller förnybar energi?
            </seg>
          </u>
          <note type="speaker" xml:id="i-450d74232ebef0ba-0">
            Anf. 47 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-16">
            <seg xml:id="i-53356d6d1ca25d62-0">
              Herr talman! Vi använder alltså bland annat de gröna certifikat
              som Miljöpartiet har varit med och tagit fram men nu verkar de
              låtsas som om de inte finns för att växla in en ökad andel förnybar
              energi.
            </seg>
            <seg xml:id="i-9d1d5a207a2a32c6-0">
              Vi har sett en kraftig ökning av utbyggd vindkraft, inte under
              er tid med inflytande, utan under vår tid vid makten. Det är över
              5 terawattimmar. Utvecklingen fortsätter. Det är som om det inte
              får erkännas att det händer någonting med miljön, för då behövs
              inte Miljöpartiet. Men det blir ett omöjligt sätt att föra debatten.
            </seg>
            <seg xml:id="i-910332c25fa3a0cf-0">
              Och akta dig, Åsa Romson, för att stå och hylla länder med 9697
              procents fossilbränsleberoende! Det är precis de argumenten de
              vill höra för att slippa göra egna ytterligare ansträngningar.
            </seg>
            <seg xml:id="i-eeb149ed12985bdf-0">
              Men jag fick inte svar på min fråga: Vad är det rödgröna svaret
              på när inkomstskatterna ska börja höjas? Vänsterpartiet säger
              28 000. Miljöpartiet säger 40 000. Socialdemokraterna säger 50
              000. Och hur kan det vara grön skatteväxling att massivt höja
              skatterna på miljöskadlig verksamhet och förena det med höjda
              inkomstskatter?
            </seg>
          </u>
          <note type="speaker" xml:id="i-95b79437cbcf75ea-0">
            Anf. 48 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-4">
            <seg xml:id="i-c375e89197678c20-0">
              Herr talman! Jag vet inte om det har undgått statsministern att
              vi har oppositionspartier som lägger fram sina egna budgetar här
              i riksdagen. Jag vet inte, men jag trodde att han var van vid
              det från alla de år som Moderaterna satt i opposition. Man lade
              fram en egen budget som man också stod och försvarade.
            </seg>
            <seg xml:id="i-7cc4a0e6aa53f572-0">
              Jag tror att Sverige behöver fler alternativ till regeringens
              allianspolitik. Jag tror att det är viktigt för det demokratiska
              samtalet. Jag kan inte förstå varför statsministern vill göra
              en poäng av att man kommer fram till olika slutsatser när man
              är olika partier. Det är självklart.
            </seg>
            <seg xml:id="i-6285b64a6ea26bf5-0">
              Linjen är att det finns en massiv kritik mot din budget, där
              man har jobbskatteavdrag och skattesänkningar för människor som
              tjänar ganska mycket pengar, som har ganska höga löner. Det är
              det svaret du är skyldig det svenska folket. Varför är det så
              viktigt att sänka skatterna för dem med allra högst inkomster,
              över 40 00050 000 kronor i månaden? Varför ska vi som sitter här
              i riksdagen ha skattesänkningar när andra inte ens har råd att
              skicka med matsäck till sina barn i skolan?
            </seg>
          </u>
          <note type="speaker" xml:id="i-952a691fa6feba7f-0">
            Anf. 49 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-17">
            <seg xml:id="i-a6f86c1a19bafe57-0">
              Herr talman! Jag tyckte att Åsa Romson hade en liberal klang
              i den första liknelsen. Det gladde mig. Det var lite grönt inlindat
              i detta: Det är ljus och jord för att lökar ska gro.
            </seg>
            <seg xml:id="i-990a6deaa28fa695-0">
              Det är egentligen ett rätt bra synsätt, för det ger en bild av
              att det inte är vi politiker som skapar allting, utan vi skapar
              förutsättningar. I det här fallet ska det vara ljus och jord för
              att de här lökarna ska kunna gro, för att jobb ska skapas och
              för att ekonomisk utveckling ska ske.
            </seg>
            <seg xml:id="i-1f707a6e02d8f079-0">
              Det är bara det att den liberala klangen slutade vid denna inledningsfras.
              Sedan var det 22 miljarder i skattehöjningar som Åsa Romson stod
              och pläderade för. Sanningen är att ni höjer ännu mer i er budget.
              Ni sänker en del också. Men netto, när man räknar ihop det här,
              höjer ni skatterna med 22 miljarder.
            </seg>
            <seg xml:id="i-b2d9b20d54357c42-0">
              Det finns länder i Europa som höjer så mycket nu. Det finns några
              som höjer ännu mer, faktiskt. Det är Grekland, och det är några
              till. De höjer därför att de måste.
            </seg>
            <seg xml:id="i-b2cc06cf9ce90e69-0">
              Men jag har aldrig hört en enda ekonom som argumenterar för att
              det är en bra idé med massiva skattehöjningar när det är lågkonjunktur
              och vi är ännu inte ur krisen. Det skulle vara intressant att
              höra om det finns någon enda ekonom på jordklotet som gör det.
              Finns det någon sådan, Åsa Romson?
            </seg>
            <seg xml:id="i-0be8e887a9d0575b-0">
              Sanningen är att det här kommer att kyla ned den ekonomiska aktiviteten
              i landet. Sedan kan man säga att man använder pengarna till satsningar
              som ger effekt på lång sikt, och det är så ni argumenterar. Men
              problemet är att vi nu måste stimulera, och då drar ni in köpkraften
              i ekonomin. Det skapar ökad arbetslöshet. Berätta hur ni tänker.
            </seg>
          </u>
          <note type="speaker" xml:id="i-500fecc9a1e2a70e-0">
            Anf. 50 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-5">
            <seg xml:id="i-5daa1980c7197035-0">
              Herr talman! Ja, det finns nog ganska många ekonomer. Oavsett
              vilka ideologiska glasögon man har får man nog erkänna att det
              är många ekonomer i dag som pekar på att det när man går in i
              en lågkonjunktur är oerhört effektivt att göra ganska stora offentliga
              satsningar inom projekt som betalar sig i framtiden. Det betalar
              sig bland annat i minskade skulder. Det handlar inte minst om
              miljöskulden. Det är en kostnad som nu ökar i alla staters budgetar,
              med den klimatförändring som vi ser.
            </seg>
            <seg xml:id="i-7075c48b7d47c762-0">
              Det finns alltså många ekonomer som stöder idén om att man behöver
              stora offentliga satsningar, till exempel på infrastruktur. Där
              såg vi det som självklart att prioritera tågtrafiken och kollektivtrafiken,
              för att just få både jobb och en långsiktig försäkran om att vi
              faktiskt kan ställa om transportsystemen.
            </seg>
            <seg xml:id="i-2b90b5cb681d1a1e-0">
              De här miljarderna i skattehöjningar som du jämför med i vår
              budget måste rimligen ställas mot de dryga 100 miljarder per år
              som alliansregeringen under de senaste åren har minskat intäkterna
              med. Jag tror inte att det är någon som är förvånad över att oppositionen
              i den här riksdagen i förhållande till den budget som alliansregeringen
              lägger fram har en del skattehöjningar. Nu ser de olika ut. För
              oss handlar det om den balans som ni helt har tappat. Det handlar
              om balansen i att faktiskt få in miljöskatterna i ett system där
              vi kan få styrningar på två sätt, det vill säga att vi styr bort
              från miljöskadligt beteende samtidigt som vi får intäkter som
              kan satsas på skola, på omsorg, på ombyggnation av bostäder och
              på järnvägar och infrastruktur.
            </seg>
            <seg xml:id="i-e9f7d11af72cdb09-0">
              Det är någonting som ni saknar i er budget.
            </seg>
          </u>
          <note type="speaker" xml:id="i-a9eca55c8618cd3c-0">
            Anf. 51 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-18">
            <seg xml:id="i-29f1bdee416dabab-0">
              Herr talman! Det finns ett problem. Om man nu bestämmer sig för
              att bygga en järnväg sätts arbetet i gång om fem år, när förberedelserna
              är klara, och då ger det naturligtvis en del jobb. Infrastrukturinvesteringarna
              är större än någonsin i Sverige, under den här regeringen, mycket
              större än när ni hade inflytande ihop med Socialdemokraterna.
              Problemet är att ni, för att betala investeringar om några år,
              drar in köpkraft i dag, vilket omedelbart skapar arbetslöshet.
              Vi är fortfarande i en lågkonjunktur. Nu behöver ekonomin stimuleras.
            </seg>
            <seg xml:id="i-91f6e1a75344c6e9-0">
              Jag tror inte att det finns någon ekonom som hävdar att det är
              en väldigt bra idé att nu höja skatterna massivt för att ge investeringar
              på lång sikt. Investeringar är bra, men att höja skatterna på
              kort sikt skapar arbetslöshet.
            </seg>
            <seg xml:id="i-6ff7753f9f07087d-0">
              Ni skulle ju kunna göra en annan sak. Ni skulle kunna prioritera
              om i vår budget. Ni skulle kunna ta en del av de utgifter vi har,
              skära ned på dem och satsa på det som ni vill. Men ni gör inte
              det. Ni orkar inte prioritera, utan det blir skattehöjningar,
              skattehöjningar, skattehöjningar, och nya arbetslösa människor
              får betala era satsningar.
            </seg>
          </u>
          <note type="speaker" xml:id="i-244e58e694a55184-0">
            Anf. 52 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-6">
            <seg xml:id="i-3f8e293b3faba7ee-0">
              Herr talman! Nu har Jan Björklund läst vår budget väl skralt,
              för vi gör ganska många omprioriteringar. Vi prioriterar till
              exempel företagsstimulanser. Vi prioriterar de åtgärder som företagarna
              själva tycker är allra viktigast för att de ska känna en säkerhet
              och kunna anställa och ge fler människor jobb, det vill säga sänkta
              arbetsgivaravgifter och ett bortlyft sjuklöneansvar. Det är en
              prioritering som inte ni gör.
            </seg>
            <seg xml:id="i-fa8de26ce96f176b-0">
              Jag vet inte riktigt vad som var liberalt i den delen av budgeten,
              men ni håller fast vid en linje där prioriteringen ser annorlunda
              ut. Det är alltså inte sant, Björklund, att vi inte prioriterar
              i vår budget. Vi prioriterar hårt med de marginaler och statsfinansiella
              ramar som ni också utvecklar. Men det vi gör i den gröna budgeten
              är att vi mejslar ut en linje som är tydlig med framtidsinvesteringar
              och som är tydlig med att de kostnader som kommer att komma i
              framtiden, för att vi inte klarar klimat- och miljöproblematiken,
              är billigare att ta nu. Därför gör vi de här satsningarna genom
              att, till skillnad från er, föreslå en flygskatt och göra det
              billigare att åka tåg. Vi tycker att det är mycket mer miljösmart.
            </seg>
          </u>
          <note type="speaker" xml:id="i-e09c442fc2c0e2da-0">
            Anf. 53 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-19">
            <seg xml:id="i-a86028981328b12e-0">
              Herr talman! Det är bra att det finns två starka gröna röster
              i svensk politik. Det är viktigt för klimatet. Men för att mänskligheten
              ska överleva krävs det också att vi bekämpar fattigdomen i världen
              och samtidigt räddar klimatet.
            </seg>
            <seg xml:id="i-cb3c50264fa75400-0">
              Åsa Romson vill inte kännas vid att Sverige har gjort och gör
              stora framsteg på miljöområdet, att bioenergin har gått om oljan
              som största energikälla, att vindkraften växer så att det knakar
              eller att Sverige står som föredöme för många andra länder. Det
              är ingen slump, utan det är effekten av en ambitiös och långsiktig
              klimatpolitik.
            </seg>
            <seg xml:id="i-c798627aecf072e6-0">
              I Miljöpartiets Sverige kommer användningen av gröna investeringar
              i andra länder alltid i skottgluggen. Internationell solidaritet
              ställs mot en nationell protektionism, trots att gröna investeringar
              är det som är grundbulten i internationell klimatpolitik.
            </seg>
            <seg xml:id="i-38fb57633b7d7bc8-0">
              Genom att lägga pengarna där de gör mest nytta kan vi inte bara
              sänka utsläppen långt mycket mer än annars. Vi gör dessutom viktiga
              investeringar för att minska fattigdomen och skapa jobb i de delar
              av världen som behöver det allra mest.
            </seg>
            <seg xml:id="i-12990aaa5de9e13a-0">
              I nästa andetag kom också kritiken från Miljöpartiet mot handel
              över gränser. Genom förslag om Tobinskatt på finansiella transaktioner,
              avgifter på tung trafik och nationella flygskatter vill man förhindra
              handel och rörlighet både inom landet och utanför.
            </seg>
            <seg xml:id="i-ab277d5e4f141d10-0">
              Problemet är att handel är det som lyfter människor ur fattigdom.
              Handel gör att människor som lever i fattiga delar av världen
              får möjlighet att skapa både jobb och egen inkomst. Om de får
              resa sig ur fattigdom blir vi fler som faktiskt kan bidra till
              att lösa klimatutmaningen tillsammans, för vem bryr sig om klimatet
              om man inte har rent vatten och mat på bordet?
            </seg>
            <seg xml:id="i-7f351e93b4809d9c-0">
              Min fråga till Åsa Romson är: Vad är det som gör att Miljöpartiet
              är emot att Sverige använder skattebetalarnas pengar för klimatåtgärder
              där de gör allra mest nytta och samtidigt bidrar till att bekämpa
              fattigdom?
            </seg>
          </u>
          <note type="speaker" xml:id="i-fd1349c46a9bbb59-0">
            Anf. 54 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-7">
            <seg xml:id="i-7a45ddbf4eb20694-0">
              Herr talman! Jag önskar att Annie Lööf hade varit med på samma
              seminarium som jag om just den internationella klimatfinansieringen
              som i går arrangerades här i riksdagen av en borgerlig riksdagskollega
              till henne, tillsammans med några av de starkaste organisationerna
              som jobbar för just fattigdomsbekämpning och klimaträttvisa i
              världen.
            </seg>
            <seg xml:id="i-11140ed5200d38bf-0">
              Där diskuterade man väldigt tydligt just finansieringen av den
              omställning som sker i syd och som är så viktig. Jag skulle inte
              säga att den är viktigare än det vi gör här i Sverige, för vi
              är väldigt viktiga som exempel, men finansieringen av den gröna
              omställningen i de fattigaste länderna är en av våra absolut största
              ödesfrågor.
            </seg>
            <seg xml:id="i-5b9afdc29826d2d9-0">
              Det är därför, Annie Lööf, som vi i vår budget har lagt så pass
              stor andel av pengarna som går via vår statsbudget till just internationella
              klimatinsatser. Vi har 1,4 miljarder under nästa år. Det växer
              till 1,7 miljarder tredje året i den här budgeten, och det är
              ett nytt anslag för internationella klimatinsatser som ni inte
              ens har.
            </seg>
            <seg xml:id="i-213ef81018b176c9-0">
              Vad ni har är en fotnot som noterar att Sverige genom EU:s utsläppshandelssystem
              kommer att få nya intäkter i miljardklassen från auktioneringen
              av utsläppsrätter. Dessa intäkter säger ni inte ska gå till klimatinsatser,
              och de ska inte ska gå till de fattigaste länderna där de verkligen
              behöver förnybar energi och där det i dag finns väldigt många
              smarta lösningar. De pengarna lägger ni i stället i ert svarta
              hål där de går till skattesänkningar och till den välfärd ni vill
              satsa på i Sverige. De pengarna lägger ni inte till de fattigaste
              länderna.
            </seg>
            <seg xml:id="i-fa6533b30224b3be-0">
              Annie Lööf! Gå hem, gör din läxa, läs den gröna budgeten och
              läs EU-direktivet som faktiskt rekommenderar ganska starkt och
              ganska krävande att Sverige ska använda de här intäkterna till
              klimatåtgärder och gärna till de internationella insatserna!
            </seg>
            <seg xml:id="i-7e72ecff1cf670f7-0">
              (Applåder)
            </seg>
          </u>
          <note type="speaker" xml:id="i-c1a9e59dab1a65cd-0">
            Anf. 55 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-20">
            <seg xml:id="i-9af985a1e1fc9970-0">
              Herr talman! Det är som sagt bra att vi är fler gröna partier
              i Sverige. Inte minst klimatet tjänar på det.
            </seg>
            <seg xml:id="i-d039fec3474bdf64-0">
              Däremot behöver vi inte fler partier med höga ambitioner och
              få resultat. Det Sverige behöver är partier som förmår driva sin
              politik och samtidigt ta ansvar för statsfinanserna. På Maria
              Wetterstrands tid var det Miljöpartiet som stod för ekonomiskt
              ansvar i det rödgröna samarbetet när Vänsterpartiet ville vara
              lättsinniga och ifrågasätta utgiftstaket.
            </seg>
            <seg xml:id="i-3f3f1a2e6528f80b-0">
              Nu är det Miljöpartiet som vill höja utgiftstaket och lånefinansiera
              samtidigt som vi har en global skuldkris. Frågan är vad som har
              hänt i Miljöpartiet.
            </seg>
            <seg xml:id="i-cbf186667273ea0a-0">
              Jag brinner för att bekämpa fattigdom i världen. Jag är för ökad
              handel och också för oerhört höga klimatambitioner. Den kvarstående
              frågan är: Varför motsätter ni er gröna investeringar som bekämpar
              fattigdom i världen och minskar utsläppen avsevärt mycket mer
              kostnadseffektivt?
            </seg>
            <seg xml:id="i-7e72ecff1cf670f7-1">
              (Applåder)
            </seg>
          </u>
          <note type="speaker" xml:id="i-5a60da8f5d036461-0">
            Anf. 56 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-8">
            <seg xml:id="i-f8425c796e2d91c8-0">
              Herr talman! Jag ska inte recensera vilka som är gröna röster
              i den svenska debatten, men jag kan hålla med Annie Lööf om att
              det behövs mer politik och verkstad och inte bara prat.
            </seg>
            <seg xml:id="i-1cea270561914d5a-0">
              Annie Lööf påstår att vi skulle lånefinansiera och öka utgiftsramarna.
              Men vi har samma statsfinansiella ramar som ni har i er budget.
              Vi finansierar krona för krona alla investeringar i infrastruktur,
              i järnväg och i kollektivtrafik, men vi prioriterar hårdare. Vi
              har pengar till dessa satsningar i närtid. Vi är ärliga när vi
              säger att vi behöver få in skatteintäkter, och då väljer vi att
              göra det på miljöskadlig verksamhet, till exempel genom en avgift
              på tung trafik på våra stora vägar. Det är en avgift som flera
              länder i Europa implementerar och som Sverige skulle behöva för
              att lätta på trycket från godset på lastbilar och få det att gå
              på järnväg.
            </seg>
            <seg xml:id="i-ccae9d0da2d7085a-0">
              Med er politik låter ni allt det här fortsätta som det är. Lastbilstrafiken
              ökar, utsläppen ökar, men du, Annie Lööf, som den så kallade gröna
              rösten i den borgerliga fraktionen, lutar dig tillbaka och är
              nöjd och tycker att Sverige har en bra politik. Det var ett besked
              som jag tror att den här riksdagen och väljarna behövde höra.
            </seg>
            <seg xml:id="i-7e72ecff1cf670f7-2">
              (Applåder)
            </seg>
          </u>
          <note type="speaker" xml:id="i-04723f01d5fc0363-0">
            Anf. 57 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-4">
            <seg xml:id="i-1bb4f4907beecd5a-0">
              Herr talman! Jag har också vissa synpunkter och frågeställningar
              kring de 22 miljarderna i höjda skatter. Grundfrågan jag ställer
              mig är naturligtvis hur människor utanför Helsingforss tullar
              ska ha råd att leva med Miljöpartiets politik. Hur långt är Miljöpartiet
              berett att gå när det gäller att straffa människor i lands- och
              glesbygd?
            </seg>
            <seg xml:id="i-b427991cbe4025d4-0">
              Miljöpartiet har alltså 22 miljarder i höjda skatter. Man lägger
              skatt på kärnkraft, man lägger skatt på vattenkraft och man lägger
              ännu mer skatt på koldioxidutsläpp. Det blir dyrare el och dyrare
              bensin. Man höjer marginalskatten. Man ger förvisso pensionärerna
              7080 kronor i sänkt skatt per månad, men det är ganska marginellt
              i sammanhanget. Det är en ganska utsatt grupp som kommer att drabbas
              väldigt hårt av de övriga skattehöjningarna. Man höjer en så kallad
              glesbygdsskatt.
            </seg>
            <seg xml:id="i-bb4564017c16897a-0">
              Hur, Åsa Romson, ska människor utanför Helsingforss tullar ha
              råd att leva med er politik? Glesbygdsfamiljer i dag betalar redan
              mellan 10 000 och 20 000 kronor mer varje år i bränsleskatt.
            </seg>
            <seg xml:id="i-5b4ce1e9546c239e-0">
              En annan fråga som kanske är minst lika aktuell gäller krogmomsen.
              Miljöpartiet gick, som har nämnts här, till val på sänkt krogmoms,
              men därefter har man förändrat sin uppfattning. Nu är man motståndare
              till sänkt krogmoms, och man bygger en stor del av sin budget
              på den sänkta krogmomsen. Men man är inte beredd att vara med
              att fälla ett sådant förslag om frågan skulle komma upp här i
              kammaren. Man kommer alltså inte att medverka till att krogmomsen
              inte sänks, även om den chansen möjligen kommer.
            </seg>
            <seg xml:id="i-33ba899adfe8db38-0">
              Jag menar att detta inte är ett seriöst sätt att hantera politik.
              Det är verkligen att både ha kakan och att äta upp den. Det är
              ett politiskt dubbelspel som man förvisso kan kosta på sig om
              man befinner sig i den roll som Miljöpartiet har, men det är inte
              seriöst. Hur tänker Miljöpartiet kring krogmomsen?
            </seg>
          </u>
          <note type="speaker" xml:id="i-224436b73e1646bd-0">
            Anf. 58 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-9">
            <seg xml:id="i-70a5968bb22282e8-0">
              Herr talman! Det är alltid intressant att ta en debatt med Sverigedemokraterna
              i den här kammaren kring för det första hur man beräknar skatteutgifter
              och skatteintäkter i sin budget och för det andra hur man agerar
              seriöst med de spelregler som riksdagen har för att fatta beslut.
            </seg>
            <seg xml:id="i-5d4c3fa0cff4f194-0">
              Om vi tar den sista frågan först tycker jag att det vore högst
              oansvarigt att använda riksdagens extraordinära verktyg för att
              fälla det förslag som alliansregeringen i sin budget så tydligt
              markerar är det viktigaste förslaget för tillväxt och jobb i Sverige.
              Det är dessutom helt riktigt ett förslag som vi har sett positivt
              på när vi har tittat på vilka reformer som skulle vara önskvärda
              i framtiden. Att göra lättnader i tjänstesektorn är viktigt. Att
              det ska bli billigare att reparera sin cykel och att det till
              och med ska vara billigare att äta mat på restaurang är sådant
              som vi tror kan behövas i framtiden. Men vi kan inte prioritera
              det med det ekonomiska utrymme vi har nu.
            </seg>
            <seg xml:id="i-4b284ff0cf9ce57d-0">
              Om regeringen väljer att lägga fram detta tycker vi att det är
              oansvarigt att använda riksdagens extraordinära verktyg för att
              fälla ett sådant förslag, och jag känner mig stärkt i att inte
              heller behöva locka Sverigedemokraternas riksdagsledamöter att
              utnyttja de systemen i onödan.
            </seg>
            <seg xml:id="i-feb078233be43e25-0">
              När det gäller frågan om hur man beräknar sin budget har det
              funnits många uppgifter om med vilken trovärdighet du, Jimmie
              Åkesson, har gjort beräkningarna i din budget och vilka det är
              som ska kunna överleva i det här landet. Sanningen att säga finns
              det väl några som inte ska överleva i det här landet med er politik
              och er budget. Med er politik och er budget finns det ganska många
              som ni önskar över huvud taget inte vore med och bidrog i det
              här landet.
            </seg>
            <seg xml:id="i-4ff7205a481d21a5-0">
              Miljöpartiet är väldigt tydligt när det gäller miljö- och klimatskatter.
              Vi tycker att det är rimligt att man fortsätter använda de mest
              effektiva styrmedlen. Den höjning vi gör på bensinskatten motsvarar
              högst 100 kronor på en månad för en bilist som kör ganska mycket.
              Det är lika mycket som kollektivtrafikkortet har gått upp i de
              allra flesta regioner i Sverige. Jag tror att det är en rimlig
              hundralapp för klimatet och miljön för att få den omställning
              i personbilsflottan som vi faktiskt behöver i Sverige.
            </seg>
          </u>
          <note type="speaker" xml:id="i-5a40fd9d3b72d376-0">
            Anf. 59 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-5">
            <seg xml:id="i-ce954263aef4f9fc-0">
              Herr talman! Nu är det ju inte bara bensinskatten, utan skatterna
              höjs med 22 miljarder. Hur mycket ger det?
            </seg>
            <seg xml:id="i-1345916ca72bb6e7-0">
              Jag tycker att frågan om krogmomsen är så pass intressant att
              jag vill spinna vidare på den. Det här är ju en skattesänkning.
              Vad är det för extraordinära verktyg som krävs för att stoppa
              en sådan? Ni bygger en stor del av er budget på att inte sänka
              en skatt, har med det i er budget och säger att ni inte tycker
              att det är en bra prioritering. Men sedan, när ni har möjlighet
              att faktiskt inte genomföra den här skattesänkningen, då ställer
              ni inte upp på det, utan då släpper ni det. Det måste naturligtvis
              hänga ihop med någonting annat.
            </seg>
            <seg xml:id="i-b8c0ad316ea3ed12-0">
              Sänkt krogmoms är en väldigt dålig prioritering. De jobb som
              den skapar kostar någonstans mellan 1 ½ och 2 miljoner kronor
              per jobb. Det är ingen klok prioritering, men Miljöpartiet tycker
              ändå att det är värt att stödja regeringen i den frågan. Det tycker
              jag är oerhört tråkigt.
            </seg>
          </u>
          <note type="speaker" xml:id="i-c442c60eb0e6e18a-0">
            Anf. 60 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-10">
            <seg xml:id="i-ed359e318c49c524-0">
              Herr talman! Det kanske inte är meningen att jag ska föreläsa
              för Jimmie Åkesson om hur budgetreglerna ser ut här i kammaren.
              Jag har inte varit ledamot av riksdagen särskilt länge, men jag
              vet så mycket som att även skattesänkningar inom ett budgetförslag
              är något som man behöver tänka ganska många vändor på om man vill
              bryta ut det ur den proposition som regeringen har lagt fram.
              Budgetreglerna säger att man tar en budget i sin helhet. Det är
              fullt rimligt att vi får ett budgetbeslut så att svenska folket
              vet vilken budget som gäller för landet och vilken budget regeringen
              har att hantera.
            </seg>
            <seg xml:id="i-6fa309dc98ec962a-0">
              Det finns vissa möjligheter med extraordinära verktyg. Det handlar
              om utskottsinitiativ och regler som inte är utformade för att
              titta på hur man ska kunna bryta ut delar ur regeringens budget.
              Vi sade väldigt tydligt att vi skulle se över reglerna om det
              gäller skattesänkningar som skulle kunna förstöra och ruinera
              svensk ekonomi. Med Sverigedemokraterna i kammaren är det extra
              viktigt att varje parti tar det försiktigt när det gäller att
              använda de här reglerna.
            </seg>
          </u>
          <note type="speaker" xml:id="i-d42d6a527412f04b-0">
            Anf. 61 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-4">
            <seg xml:id="i-4016b750ffd818ca-0">
              Herr talman! Åsa Romsons förklaring övertygar inte riktigt. Jag
              var ju med i det rödgröna samarbetet. I förhandlingarna om regeringsplattformen
              mötte vi ett miljöparti som hade en prioriterad fråga, nämligen
              sänkt tjänstemoms. Det var den fråga som Miljöpartiet drev. Vi
              var väldigt kritiska till det. Vi tyckte att det var dåligt använda
              pengar. Vi tyckte att det var ett förslag som inte skulle ge några
              nya jobb. Vi fick till slut ned det till att enbart handla om
              restaurangerna. Vi gick med på det eftersom det var en så viktig
              fråga för Miljöpartiet. Det var den viktigaste och den enda prioriterade
              frågan.
            </seg>
            <seg xml:id="i-a9dc541dbb6e6799-0">
              Nu lägger Miljöpartiet fram ett budgetförslag där den frågan
              inte finns med, trots att regeringen har föreslagit det. Man använder
              de 5,6 miljarder som regeringen avsätter för att sänka restaurangmomsen
              till andra satsningar i budgeten. Det kan man göra om man har
              omprövat förslaget och tycker att det är dåligt. Det är fullt
              rimligt att tycka, särskilt med tanke på de erfarenheter vi har
              från Finland där man har sänkt både tjänstemoms och restaurangmoms.
              De finska erfarenheterna är att ungefär en tredjedel av restaurangerna
              sänkte priset när momsen sänktes ungefär en tredjedel av momssänkningen
              gick till restaurangbesökarna. Efterfrågan förändrades nästan
              inte alls. Jobben växte inte till.
            </seg>
            <seg xml:id="i-4be30b4c82d863e2-0">
              Det finns alltså väldigt bra skäl att avslå förslaget, men det
              gör inte Miljöpartiet. Man använder pengarna i sin egen budget
              och säger samtidigt att man tycker att det är ett bra förslag
              och därför inte vill avslå det. Det är en brist på seriositet
              som tidigare mest har förknippats med Centerpartiet. Nu är det
              ni i Miljöpartiet som använder pengarna två gånger trots att ni
              är de starkaste anhängarna av förslaget om sänkt restaurangmoms.
              Det är inte hederligt, Åsa Romson.
            </seg>
          </u>
          <note type="speaker" xml:id="i-ec499fbe5129c708-0">
            Anf. 62 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-11">
            <seg xml:id="i-08f8c7786c89960d-0">
              Herr talman! Det är skönt att ha ett parti här i kammaren som
              så envist vägrar att byta ståndpunkt eller se att verkligheten
              är något som man anpassar sin budgetpolitik till. Jag antar att
              många i ditt parti var glada när du lade fram er budget och man
              såg att den andra mest var kompromisser. Det var inte mycket i
              det rödgröna förslaget som man var särskilt nöjd med i Vänsterpartiet.
              Såvitt jag kommer ihåg drev man mest frågan om höjd förmögenhetsskatt.
            </seg>
            <seg xml:id="i-6b1861d874cd1535-0">
              Jag var ärlig i mitt svar till Jimmie Åkesson när det gäller
              restaurangmomsen. Vi tycker att lättnader i tjänstesektorn generellt
              är en väg att gå för att generera den tjänsteekonomi som vi tror
              bygger Sverige starkare och mer hållbart. Vi tycker att det ska
              vara billigare att reparera sin cykel och sy om sina kläder, och
              att det är bättre än att ha ett konsumtionssamhälle där allt ska
              produceras nytt. Vi tycker att tjänster i samhället kan behöva
              lättnader. Vi skulle vilja se det mer generellt. Vi skulle vilja
              ha en mer generell momssänkning.
            </seg>
            <seg xml:id="i-5ca7c4dccc7943e0-0">
              Vi var sugna på att försöka få sådana sänkningar i tjänstesektorn
              under den här mandatperioden i en rödgrön regering, tillsammans
              med dig, Lars Ohly. Med det ekonomiska läge som råder i omvärlden
              är jag ganska övertygad om att vi inte ens med vår starka passion
              för lättnader i tjänstesektorn hade kommit till ett läge där vi
              hade prioriterat den typen av momssänkning inom restaurangsektorn
              som den här regeringen har gjort.
            </seg>
            <seg xml:id="i-adab1cd0198c726a-0">
              Vårt budgetförslag är seriöst. Det är ett förslag som vi nu gärna
              hade sett att Sverige hade genomfört. Jag tycker inte att det
              är märkligt att vi inte prioriterar den åtgärden utan i stället
              lägger pengar på insatser som är viktiga i en lågkonjunktur, bland
              annat insatser i tågtrafiken och kollektivtrafiken. Det är sådant
              som vi nu vet ger jobb och bygger Sverige starkt för framtiden.
            </seg>
            <seg xml:id="i-cb31e2b1abe2816f-0">
              Det är skönt att Vänsterpartiet är tydligt med att man aldrig
              ska omvärdera och anpassa sig till verkligheten.
            </seg>
          </u>
          <note type="speaker" xml:id="i-2481f602cb1d906b-0">
            Anf. 63 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-5">
            <seg xml:id="i-884187d225a8acf3-0">
              Herr talman! Det är ju inte fråga om att Miljöpartiet har omvärderat,
              utan om att Miljöpartiet använder samma pengar två gånger. Det
              är det som är ohederligt. Vad jag förstår av Åsa Romsons argumentation
              är ni i Miljöpartiet fortfarande starka anhängare av sänkt tjänstemoms
              och framför allt sänkt restaurangmoms. Ni tycker att det är ett
              bra förslag trots den finska utvärderingen och trots verkligheten
              som visar att det inte ger några nya jobb, att det inte ökar efterfrågan
              och att priserna inte sänks i konsumentledet i särskilt stor omfattning.
            </seg>
            <seg xml:id="i-009547eefa1d1b71-0">
              Det kan man tycka. Det är okej att Miljöpartiet står för det.
              Men varför använder ni de pengar som regeringen lägger på sänkning
              av restaurangmomsen till andra satsningar? Det är inte hederligt
              eftersom ni tycker att det är ett bra förslag och inte tänker
              fälla det. Det är inte seriöst. Ni måste ompröva det. Ni måste
              våga stå för er politik och bekosta den på ett seriöst sätt i
              era budgetalternativ, annars blir det pannkaka av alltihop till
              och med på restaurangerna.
            </seg>
          </u>
          <note type="speaker" xml:id="i-f607429ec3321be7-0">
            Anf. 64 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-12">
            <seg xml:id="i-286aa34902b58188-0">
              Herr talman! Pannkaka på restaurangerna kan ju vara trevligt,
              men pannkaka i riksdagen är inte särskilt bra.
            </seg>
            <seg xml:id="i-488b070a3a5a9883-0">
              Vi som lägger budgetar år efter år, särskilt i opposition, vet
              att det kan vara svårt att hantera reformer, framför allt dem
              som redan är införda. När det gäller jobbskatteavdraget, som ni
              i Vänsterpartiet har varit emot i sin helhet, har ni i efterhand
              sagt att ni i dagsläget inte skulle höja skatten för dem med lägst
              lön. Ni skulle bara höja skatten för dem med högre lön. Det är
              en fullt rimlig prioritering. Ni har faktiskt svängt. I första
              läget har ni använt pengarna på ett sätt, i det andra läget på
              ett annat sätt.
            </seg>
            <seg xml:id="i-a246c1bb9657b3bb-0">
              Jag tror inte att det är märkligt att vi prioriterar och är raka
              med att lägga fram den budget som vi tror skulle behövas i Sveriges
              ekonomi just nu. Det är då man kan vara tydlig med sin retorik
              och sin omvärldsanalys.
            </seg>
            <seg xml:id="i-cb49408002c8bc02-0">
              Nästa år får ni problem om ni ska höja momsen för restaurangerna
              den moms som ni så envetet är emot trots att ni gick med på den
              i en kompromiss i det rödgröna samarbetet.
            </seg>
          </u>
          <note type="speaker" xml:id="i-fe26bc8d223ff8e9-0">
            Anf. 65 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-2">
            <seg xml:id="i-404ea910f73b7d9d-0">
              Herr talman! I går var jag på väg in på Miljöpartiets hemsida
              för att läsa ett avsnitt i er motion, men möttes av budskapet:
              Dokumentet är skadat och kunde inte repareras. Jag avstår från
              ytterligare kommentarer till det.
            </seg>
            <seg xml:id="i-9f074bf71cb95374-0">
              Jag ska föra ett resonemang med Åsa Romson om familjepolitiken
              och barns uppväxtvillkor. På vänstersidan har man kunnat förenas
              i en gemensam övertygelse om att man vet bättre än föräldrarna
              hur barnen ska tas om hand under de första åren. Det har handlat
              mycket om styrning och kvotering och om att begränsa föräldrars
              möjligheter att själva bestämma.
            </seg>
            <seg xml:id="i-d20e380bb4b52377-0">
              Miljöpartiet har haft en lite annan syn. Man har fört intressanta
              resonemang om det som man har kallat barndagar eller barntid och
              man har funderat en del på ökade möjligheter för föräldrar att
              tillbringa mer tid med sina barn. Såvitt jag kan se är det helt
              borta ur Miljöpartiets politik. I stället har man slagit in på
              samma väg som de övriga med mindre utrymme för enskilda föräldrar
              att bestämma och mer makt till politiker att styra över familjerna.
              Jag tycker att det är tråkigt att det har blivit så.
            </seg>
            <seg xml:id="i-448e0d5be8e4492d-0">
              Jag vill be Åsa Romson utveckla sina tankar om detta. Hur ser
              man på frågan om vem som känner barnen bäst och vem som borde
              ha makten att avgöra hur barnen tas om hand under de första viktiga
              åren? Är det den politiska majoriteten eller är det föräldrarna
              själva?
            </seg>
          </u>
          <note type="speaker" xml:id="i-34209cdbc9847cf0-0">
            Anf. 66 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-13">
            <seg xml:id="i-06f8911b8a217966-0">
              Herr talman! Svaret på den frågan är ganska självklart. Jag tror
              att alla som har sett barn och föräldrar tillsammans vet att det
              är föräldrarna som vet bäst vad barnen behöver. Men jag tycker
              att det är ett konstigt synsätt på politik att se det som att
              de möjligheter och de förutsättningar som vi politiker kan skapa
              för barnfamiljer är pekpinnar och ett sätt att styra. Det är självklart
              att det är styrande med dessa system, och det ska vi nog erkänna
              och vara tydliga med. Det är därför som det i Sverige har varit
              en framgång att vi har infört fler pappamånader. Det är den systemförändring
              som har lett till att vi har fått ett mer jämställt uttag av föräldradagar.
            </seg>
            <seg xml:id="i-ce93087e9e1ebefb-0">
              Det är fortfarande lång väg kvar. Miljöpartiet vill att papporna
              får mer tid med sina barn och att det också blir mer prioriterat
              från politiken och att man tydligare skickar signalen att man
              tycker att detta är viktigt. Det är viktigt för hela samhället.
            </seg>
            <seg xml:id="i-112a5d33444f5f3b-0">
              Vi vet att de mönster och de könsroller som skapas tidigt i familjen,
              i barnomsorgen och i grundskolan fortplantar sig. Därför, Göran
              Hägglund, är det så viktigt att man också från politiken ser hur
              systemen så att säga faller ut i familjerna.
            </seg>
            <seg xml:id="i-d62b87a1cafe2b14-0">
              Jag tycker att det är ganska självklart att föräldrarna är de
              som bestämmer. Men det är inte självklart att föräldrarna bestämmer
              hur de ska få tillgång till medel från det offentliga. Det offentligas
              stöd till familjer ska vara utformat på ett sådant sätt att man
              kan ge föräldrarna stöd till tid och utrymme med barnen men också
              att man säkerställer att de långsiktiga målen med en ökad jämställdhet
              kan verkställas.
            </seg>
            <seg xml:id="i-366c8c1cafa9cf59-0">
              Vi har i vår budget många förslag när det gäller att stödja barnfamiljernas
              situation. Inte minst är situationen just nu sådan att många har
              svårt att få barnomsorg och få möjlighet att kombinera arbetsliv
              med barn därför att barnomsorgen inte har öppet under den tid
              de behöver den. Då måste man ta tag i den frågan, och det har
              vi också gjort i vår budget.
            </seg>
          </u>
          <note type="speaker" xml:id="i-2021734852b40860-0">
            Anf. 67 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-3">
            <seg xml:id="i-536265ff239b8196-0">
              Herr talman! Det är bra. Åsa Romson säger att vi styr och att
              det är lång väg kvar innan vi är färdiga. Hon säger också att
              det inte är självklart att man får del av de offentliga stöden
              om man inte gör som den politiska majoriteten bestämmer.
            </seg>
            <seg xml:id="i-e0a62cc4b6aa019d-0">
              Jag tycker att det ligger ett betydande problem i detta eftersom
              jag tror att tillvaron byggs utifrån de små sammanhangen och att
              det är där som man ska bestämma. Sedan ska de offentliga systemen
              vara stödjande för i detta fall föräldrar och familjer utifrån
              de val som de gör.
            </seg>
            <seg xml:id="i-63b5dee828472d2d-0">
              Här går uppenbarligen en skiljelinje. Miljöpartiet har tänkt
              om från att tidigare ha varit mer för det flexibla system som
              skapar möjligheter för föräldrar att göra det som är bäst för
              just de egna barnen till att i stället landa i ett systemtänkande
              där majoriteten voterar fram vad som är bäst för barnen, och så
              blir det.
            </seg>
          </u>
          <note type="speaker" xml:id="i-6d3a1d1dae09c832-0">
            Anf. 68 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-14">
            <seg xml:id="i-c24461f724912333-0">
              Herr talman! Nu tycker jag att du hårdrar en del av det som jag
              sade, Göran Hägglund. Som du vet tycker Miljöpartiet att det är
              viktigt att samhället också ger föräldrarna stora valmöjligheter,
              inte minst i valet av barnomsorg och i valet av skolor. Men också
              den tid som man ska kunna ha med sina barn är viktig.
            </seg>
            <seg xml:id="i-bf03d6343b08a07f-0">
              Sedan vet jag att du vill fortsätta att stödja familjerna oavsett
              vilket val de gör när det gäller pappan och mamman. Men vi vet
              att den strukturen cementerar ett fortsatt könsrollstänkande.
              Det är för att jobba med detta som man faktiskt diskuterar att
              kvotera pappamånader i föräldraförsäkringen. Jag tycker att forskarnas
              analyser där är ganska tydliga.
            </seg>
            <seg xml:id="i-d858afed9beec131-0">
              Men frågan är om vi ger mer makt till politiker eller om vi ger
              makt till familjer. Jag tycker faktiskt att familjerna får mer
              makt eftersom de får fler valmöjligheter.
            </seg>
            <seg xml:id="i-5e3ac268ff0f3333-0">
              En av anledningarna till att vårt barntidsförslag inte är med
              är att vi befinner oss i en process, och denna process ska tas
              på allvar, där vi i vårt parti diskuterar hela makten över tiden.
              Då är det oklart om vi ska ha reformerna där, om vi ska ha de
              mer generellt, eller om vi ska rikta in det på ett annat sätt.
              Därför avstår vi också i denna budget från att lägga fram ett
              skarpt förslag.
            </seg>
          </u>
          <note type="speaker" xml:id="i-c7381999959078c3-0">
            Anf. 69 Utbildningsminister JAN BJÖRKLUND (FP):
          </note>
          <u who="unknown" xml:id="i-6d58944edf7459de-21">
            <seg xml:id="i-8839d721c335a0ed-0">
              Herr talman! Det europeiska samarbetet står inför sin största
              utmaning i modern tid. Skuldkrisen hos flera länder i Europa,
              främst Grekland men också andra, beror på att dessa länder har
              levt kraftigt över sina tillgångar. Det är inte euron eller det
              europeiska samarbetet som har skapat problemen. Men det är det
              europeiska samarbetet som är en del av lösningen på problemen.
            </seg>
            <seg xml:id="i-1bb177c7202c1035-0">
              Det finns de i Sverige, också i denna kammare, som tror att eftersom
              vi inte är medlemmar i eurosamarbetet är detta inga problem som
              rör oss. Jag understryker att en större kris skulle drabba oss
              alla oavsett valuta. Sverige är en liten och öppen ekonomi. Hela
              vårt välstånd bygger på att Ericsson, Astra Zeneca, LKAB, Volvo
              och alla andra företag varje dag säljer sina produkter till den
              europeiska marknaden. Om efterfrågan upphör på grund av ekonomiska
              problem i Europa får vi stora problem.
            </seg>
            <seg xml:id="i-0fb376d86688fc09-0">
              Europas regeringschefer, finansministrar och riksbankschefer
              möts nu varje vecka för att lösa dessa problem. Sverige får bara
              delvis vara med vid dessa möten där de viktiga besluten fattas,
              de beslut som också får en mycket stor påverkan på vårt land och
              på vår ekonomi.
            </seg>
            <seg xml:id="i-b508150724d4253e-0">
              Reds problemen ut och det går bra för Europa kommer det att gå
              bra för Sverige. Reds de inte ut så att det går dåligt för Europa,
              kommer det att gå dåligt också för Sverige.
            </seg>
            <seg xml:id="i-024fde29ef4b1778-0">
              Herr talman! Europa står inför ett ganska viktigt vägval. Europasamarbetet
              kommer inte att kunna fortsätta exakt som hittills. Vi kan välja
              att samarbeta mindre i framtiden i vår världsdel. Det är naturligtvis
              en fullt möjlig väg att välja. Vissa av dessa samarbetsstrukturer
              kan då lösas upp, och varje land sköter sig mer självt och struntar
              i andra. Vi kan också välja att samarbeta mer än hittills. Det
              betyder också ett ökat finanspolitiskt samarbete och gemensamma
              skarpa regler av den typ som vi själva har som finanspolitiskt
              ramverk i vårt land som en effekt av den kris som vi hade på 90-talet.
              Enkelt uttryckt går dessa regler ut på att ett land inte ska kunna
              sätta i system att leva över sina tillgångar.
            </seg>
            <seg xml:id="i-5286670bab077f6d-0">
              Jag är övertygad om att resultatet av den skuldkris som vi nu
              har är att eurosamarbetet kommer att stärkas och bli ännu tajtare.
              Euroländerna kommer att samarbeta ännu mer, och makt kommer att
              flytta från EU-kretsens 27 länder till eurokretsens 17 länder.
              Det politiska priset för att stå utanför kommer att öka.
            </seg>
            <seg xml:id="i-9b2f13463be027ab-0">
              I Sverige är det flera partier som gör en skillnad på detta.
              Man säger att vi är med i EU men inte i eurosamarbetet. Men låt
              mig understryka att det i stora delar av Europa i dag är euron
              som är kärnan i EU. Det är det ekonomiska samarbetet i dag som
              håller ihop Europa.
            </seg>
            <seg xml:id="i-17cdc638875d8c2c-0">
              EU-samarbetet är världshistoriens kanske enskilt största liberala
              projekt. Det bygger nämligen på frihet, demokrati, marknadsekonomi,
              öppenhet och tolerans till skillnad från FN-samarbetet som är
              en annan typ av samarbete. Men EU-samarbetet bygger på dessa grundläggande
              idémässiga värderingar. Det är därför som det är liberala partier
              i Europas länder som i regel är de starkaste förespråkarna för
              detta samarbete. Det är därför som de mest antiliberala partierna
              alltid är de största motståndarna. Här är Lars Ohly och Jimmie
              Åkesson helt överens. De är naturligtvis inte emot Europa som
              världsdel och som geografisk bestämning. De är emot europeiskt
              samarbete därför att de är motståndare till de liberala värderingar
              som är grunden för det europeiska samarbetet.
            </seg>
            <seg xml:id="i-951c1643d9251ba5-0">
              Partier och enskilda politiker som tidigare varit kraftigt för
              euron hukar nu och säger att de nu har kommit på att de nog är
              emot. Tommy Waidelich, en stark euroförespråkare, säger nu att
              vi nog inte ska gå med i eurosamarbetet under hans livstid. Jag
              hoppas att Tommy Waidelich lever länge. Men jag hoppas att just
              denna prognos inte slår in. Tommy Waidelich reducerar sig från
              att vara en stark opinionsbildare till att bli en passiv kommentator.
            </seg>
            <seg xml:id="i-d26bbc421c0ab72a-0">
              Folkpartiet liberalerna är anhängare av detta Europasamarbete
              oavsett om det för stunden blåser medvind eller motvind i EU-opinionen.
            </seg>
            <seg xml:id="i-98de4143632b0ce6-0">
              Europas länder måste samarbeta mer i framtiden, inte mindre.
              Det var i gårdagens Europa som vi byggde murar. I morgondagens
              Europa ska vi bygga broar.
            </seg>
            <seg xml:id="i-8f70199c6e46a1fb-0">
              Herr talman! Sverige går starkt ur finanskrisen om man jämför
              med huvuddelen av Europas länder. 200 000 fler människor har jobb
              i dag än 2006, som statsministern påpekade. Offentliga finanser
              i balans och ökade drivkrafter för arbete är grundpelare för en
              god ekonomisk utveckling. Men i längden kommer inte ens detta
              att räcka om vi ska stå starka i den globala konkurrensen. Efter
              att den akuta skuldkrisen är hanterad måste vi i Europa bygga
              mer dynamiska ekonomier.
            </seg>
            <seg xml:id="i-e29c49796293a4d8-0">
              Från liberala utgångspunkter är det fem reformer som är särskilt
              angelägna i vårt eget land för att nå dit.
            </seg>
            <seg xml:id="i-d7572b8ed3810e64-0">
              För det första skulle vi inom ett par mandatperioder behöva en
              ny stor skattereform av den typ som genomfördes 1981, eller 1990
              där vi avskaffar värnskatten och där vi pressar de höga marginalskatterna
              rätt kraftigt nedåt.
            </seg>
            <seg xml:id="i-da84065ca5b21c62-0">
              För det andra behöver vi en stor arbetsmarknadsreform också den
              inom ett par mandatperioder där arbetsmarknaden i Sverige får
              ökad flexibilitet.
            </seg>
            <seg xml:id="i-3f2c36d2af1be45c-0">
              För det tredje behöver vi fortsatt stora utbildningsreformer
              för att höja skolans resultat.
            </seg>
            <seg xml:id="i-66193f4142fe3016-0">
              För det fjärde behöver vi fullfölja den nya energipolitiken med
              en ny generation kärnkraftverk.
            </seg>
            <seg xml:id="i-0314ae785d5a4e3b-0">
              För det femte behöver vi ett fullt deltagande från svensk sida
              i det europeiska samarbetet.
            </seg>
            <seg xml:id="i-ef6f223d56a9eff3-0">
              Herr talman! År 2011 är det år då en lång rad nya skolreformer
              börjar gälla. Syftet är att långsiktigt höja resultaten i den
              svenska skolan. Men skolundervisning är inte mekanik. Skolundervisning
              är processer mänskliga processer. Det kommer att ta tid innan
              högre resultat syns i internationella och nationella utvärderingar.
            </seg>
            <seg xml:id="i-894b2710d8bf5d53-0">
              Min bedömning är att resultatkurvan för svensk skola kommer att
              fortsätta att sjunka under några framåt för att sedan gå uppåt
              som en följd av dessa förändringar.
            </seg>
            <seg xml:id="i-aa57fee9e1474934-0">
              På några punkter märks nu förändringar i resultaten till följd
              av de reformer vi gjorde omedelbart när vi tillträdde 2006/07.
            </seg>
            <seg xml:id="i-b3bcaa54be949022-0">
              Införandet av meritpoäng på gymnasiet, ett av de första förslagen
              som jag som skolminister lade fram, innebär att många fler elever
              nu väljer svårare kurser på gymnasiet i matematik och främmande
              språk kurvor som i årtionden pekat nedåt i Sverige. Eleverna på
              det nya gymnasiet pluggar helt enkelt mer, vilket varit hela avsikten
              med reformerna.
            </seg>
            <seg xml:id="i-a46167baa3392ace-0">
              De reformer som hittills är sjösatta kommer dock inte att räcka.
              Vi har lagt en grund, men det kommer att behövas mer. I årets
              budget lägger vi fram förslag om att stärka läraryrkets attraktionskraft,
              vilket också är en komplex utmaning som kräver många olika vägar.
            </seg>
            <seg xml:id="i-b3ed94b703461482-0">
              Karriärmöjligheter måste införas för att locka ambitiösa ungdomar,
              och det måste finnas möjligheter till en mer positiv löneutveckling
              för duktiga lärare.
            </seg>
            <seg xml:id="i-4edcf763b9168ea2-0">
              Den rödgröna skolpolitiken går ut på att det mesta var bättre
              förr, före 2006. Partierna har högljutt kritiserat våra utbildningsreformer.
              De har varit emot betyg från mellanstadiet. De har varit emot
              reformer för ökad studiedisciplin. De har varit emot den nya gymnasieskolan,
              som ju syftar till att färre ska hoppa av. De har hela tiden förespråkat
              en fortsättning på den utbildningspolitik som egentligen skapat
              problemen i svensk skola.
            </seg>
            <seg xml:id="i-542e80609f3a6d13-0">
              Herr talman! Oppositionen består av fyra partier, oavsett hur
              de är möblerade här i salen eller i olika tv-studior, så ingen
              behöver ta miste på det, Håkan Juholt. Ni har inga gemensamma
              förslag. Ni är inget gemensamt alternativ inte ni fyra, men inte
              heller ni tre som var det rödgröna alternativet. Ni bråkar här
              i talarstolen om förhandlingarna för något år sedan, om vem som
              sade ditt eller datt. Kanske ska ni tona ned det, för kanske måste
              ni igen bygga ihop ett samarbete här om några år. Vem vet?
            </seg>
            <seg xml:id="i-8dac4c736bcc2f05-0">
              Alliansen är i dag det enda tänkbara regeringsalternativet som
              kan styra Sverige. Tur då att det är Alliansen som regerar Sverige!
            </seg>
          </u>
          <note type="speaker" xml:id="i-10e648483c37c678-0">
            Anf. 70 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-15">
            <seg xml:id="i-7e67f63f05b63a4d-0">
              Herr talman! Jag tror att det finns en fara med politiker som
              säger: Vi är det enda alternativet. En gång i tiden fanns bara
              den enda vägen, men det är inte ett framgångsrikt koncept. Självklart
              finns i politiken en lång rad olika alternativ.
            </seg>
            <seg xml:id="i-abb1bb3c22bf5fb8-0">
              Efter det att du, Jan Björklund, klev in i regeringen har arbetslösheten
              ökat och sysselsättningen sjunkit. Arbetslösheten är i dag högre
              än den var år 2006. Sysselsättningsgraden är lägre än den var
              år 2006. Vi har alltså i dag, med alla mått mätt, mer arbetslöshet
              än vi hade när du blev statsråd.
            </seg>
            <seg xml:id="i-38d549bfdb816500-0">
              Att fler är i arbete beror naturligtvis på att befolkningen växer,
              så det där är inte ett riktigt ärligt begrepp att använda sig
              av. Därför säger jag att det nu när ekonomin är kärv och man ska
              ta ansvar gäller att göra rätt saker.
            </seg>
            <seg xml:id="i-8176eb0feeb2e75e-0">
              Då vill vi investera i växande städer. Då vill vi investera i
              bostadsbyggande i Helsingfors. Då vill vi investera i klimatsmarta
              lägenheter. Då vill vi investera i tunnelbanan. Tunnelbanan bygger
              sig inte själv. Den bygger sig inte bara med landstingsmedel.
              Den måste också finansieras genom ett statligt intresse. Staten
              måste förstå att det är bra för Sverige om också Helsingfors,
              Öresundsregionen och Göteborg kan växa våra tillväxtcentrum.
            </seg>
            <seg xml:id="i-198c20dca1026cc1-0">
              Självklart finns det en politik för hela landet. Därför drar
              vi i gång investeringar gällande Norrbotniabanan och mycket annat.
              Men motorn i ekonomin är i väldigt stor utsträckning möjligheterna
              att få Helsingforssregionen att växa. Bostadsbyggande, infrastruktur,
              tunnelbana och staten som en partner eller som en passiv åskådare
              vi socialdemokrater väljer staten som en aktiv partner för storstädernas
              utveckling.
            </seg>
          </u>
          <note type="speaker" xml:id="i-af2dff7475ce77b7-0">
            Anf. 71 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-22">
            <seg xml:id="i-a70b5be7f1179f76-0">
              Herr talman! Politik är inte att bara räkna upp allt man vill
              göra och allt som är positivt, att bara vara goda gåvors givare.
              Man måste också ta ansvar för hur det ska finansieras, betalas.
              För de stora satsningar som Håkan Juholt räknar upp anslås en
              obetydlig summa i er budget trots att kostnaden egentligen är
              mycket större. Det där ska betalas i framtiden, av någon annan,
              av landstingen eller så. Det är någon annan som ska betala. På
              det sättet får ni ihop otroligt mycket satsningar.
            </seg>
            <seg xml:id="i-5f734ecc5938c179-0">
              Jag såg häromdagen en artikel där ni skrev att ni till år 2020
              ska öka andelen som utbildas på högskolor till 50 procent av varje
              årskull. Ska det uppnås måste ni redan nästa år lägga på 6 miljarder,
              Håkan Juholt. Ni lägger på några hundra miljoner. Det ni håller
              på med är ren bluff!
            </seg>
            <seg xml:id="i-a69381a3d3c025bd-0">
              Det man föreslår i en budget måste finansieras. På ett sätt har
              ni en finansiering för alla småposter som ni lovar ut, nämligen
              16 miljarder i höjda skatter på ungdomsjobb. En sak till är, ska
              jag säga, att ni höjer lastbilsskatten med 5 miljarder. Det motiverar
              ni med att det finns miljöskäl, och det finns det; det förstår
              jag. Ni säger: Om 5 miljarder läggs på beskattning av lastbilstransporter
              får vi väl en lite bättre miljö.
            </seg>
            <seg xml:id="i-d3331853b28a1cae-0">
              Innebörden i det är väl att om lastbilstransporter beskattas
              hårdare blir det lite färre lastbilstransporter i Sverige; det
              är väl hela idén. Men om det nu är så, Håkan Juholt, att en ökad
              beskattning av lastbilar leder till att det körs färre lastbilar
              måste jag fråga: Till vad leder då en kraftigt ökad beskattning
              av ungdomsjobb?
            </seg>
          </u>
          <note type="speaker" xml:id="i-55d04819606215e4-0">
            Anf. 72 HÅKAN JUHOLT (S) replik:
          </note>
          <u who="hakan_juholt_de6fcf" xml:id="i-67b2fba9433b876e-16">
            <seg xml:id="i-e63841b0317b14e8-0">
              Herr talman! Jan Björklund utstrålar en känsla av att det finns
              ingenting vi kan göra.
            </seg>
            <seg xml:id="i-7dbdec73ad1eb83e-0">
              Jag säger: Vi socialdemokrater har en budget för att klimatsmart
              bygga om 60 000 lägenheter. Vi ger ett investeringsstöd till nya
              bostäder i ett land där det råder bostadsbrist. Vi menar att staten
              tillsammans med landsting, kommuner och näringsliv ska vara aktörer
              för att göra investeringar långsiktigt. Staten måste vara aktiv.
              Den kan inte sitta på läktaren, för då blir inga steg tagna.
            </seg>
            <seg xml:id="i-01481099b2e2140c-0">
              Det är därför infrastrukturen faller ihop. Det är därför vi har
              bostadsbrist. Det är därför det snart är 20 år sedan det senast
              byggdes en slutstation i tunnelbanan i Helsingfors.
            </seg>
            <seg xml:id="i-296f0fc13aa93ef2-0">
              Om politikerna tidigare hade resonerat som du, Jan Björklund,
              nu gör hade Sverige inte varit ett tillväxtland. Staten måste
              vara en partner som tar sin del av ansvaret och som inte sitter
              och tittar på. Det är skillnaden mellan socialdemokratisk politik
              och borgerlig politik!
            </seg>
          </u>
          <note type="speaker" xml:id="i-99674688a46cdbfa-0">
            Anf. 73 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-23">
            <seg xml:id="i-86c88882b03b02ea-0">
              Herr talman! 16 miljarder i ökad beskattning av ungdomsjobb det
              är obegripligt hur ni har kommit fram till det. Det hade varit
              galet för Sverige om ni hade föreslagit en förmögenhetsskatt.
              Det har ni genom tiderna alltid föreslagit, för ert folk tycker
              att det är mer rättvist och så. Naturligtvis är det också väldigt
              skadligt för svensk ekonomi så det är klokt att inte föreslå det.
            </seg>
            <seg xml:id="i-d118f0a5be5766bb-0">
              Men 16 miljarders beskattning av ungdomsjobb för att betala det
              hela innebär att de som har ungdomar anställda kommer att få kraftigt
              ökade kostnader. Det är klart att det betyder att färre ungdomar
              får jobb. När det gäller kommunsektorn ska, som sagt, 3 miljarder
              betalas. 1 500 lärare kommer att få sparken för att detta kalas
              ska betalas.
            </seg>
            <seg xml:id="i-dfc00aacd6086e53-0">
              16 miljarder i höjda skatter är ert alternativ. Ert budgetalternativ
              är en skattechock avseende arbete. Ni får lite pengar till att
              göra en del av era satsningar, men ni låter ungdomarna betala
              genom att bli arbetslösa!
            </seg>
          </u>
          <note type="speaker" xml:id="i-d7a0f9d08d7e2905-0">
            Anf. 74 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-15">
            <seg xml:id="i-f1434bd007da7a90-0">
              Herr talman! Den 10 september skrev du i egenskap av utbildningsminister
              ett pressmeddelande, Jan Björklund. Rubriken var 400 miljoner
              till humaniora och samhällsvetenskap. Du skrev att det var en
              kvalitetssatsning på högskolan. Lite längre ned i pressmeddelandet
              framgick dock att ni drar in 440 miljoner från lärosätena i samma
              beslut. Ni tillför alltså inga nya medel, och ändå vill du kalla
              det för satsning. Jag måste ge en eloge till din retoriska förmåga,
              men det är en omfördelning som i reella termer betyder nedskärningar
              på de allra flesta högskolor i Sverige.
            </seg>
            <seg xml:id="i-02ee9a9603db4b3d-0">
              Vi bad utredningstjänsten här i riksdagen att titta på anslagsförändringarna,
              och det framgår att indragningarna kommer att ske på samtliga
              lärosäten utom i Uppsala, Lund, Helsingfors och Göteborg då på
              universiteten. Till och med Chalmers får neddragningar. Umeå universitet,
              Karlstads universitet, Örebro universitet alla får de neddragningar
              med denna så kallade kvalitetssatsning.
            </seg>
            <seg xml:id="i-d9b46867175ebc87-0">
              Jag skulle vilja höra hur Jan Björklund förklarar på vilket sätt
              denna kvalitetssatsning ger bättre undervisning för de studenter
              som går på högskolor i Sverige.
            </seg>
          </u>
          <note type="speaker" xml:id="i-dbdb398eb03db568-0">
            Anf. 75 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-24">
            <seg xml:id="i-ad3889202df52861-0">
              Herr talman! Under ett par årtionden har det i Sverige varit
              ett väldigt fokus på antalet platser i högskolan. Det har varit
              en mycket expansiv utbyggnad, och vi har i dag 440 000 studenter
              i svensk högskola. Vi har aldrig haft så många. Det beror på utbyggnaden,
              och det beror på att ungdomskullarna just nu är större än någonsin.
            </seg>
            <seg xml:id="i-1b7aac15ce82be9e-0">
              Det som kommer att förändras nu är dock att ungdomskullarna går
              ned väldigt kraftigt. Det har de flesta kommunalpolitiker känt
              av. De har fått lägga ned gymnasieskolor på löpande band under
              några år, oavsett vem som har styrt kommunerna, därför att födelsekullarna
              sjönk så kraftigt på 90-talet. Det är det som nu kommer att hända
              i högskolan. Den ålderskull som i år börjar på högskolan är den
              absolut största, och nu kommer det att gå nedåt ganska kraftigt.
            </seg>
            <seg xml:id="i-27fabaebb90d6095-0">
              Trots att det är en så stor ungdomskull har vi redan nu en del
              tomma platser i högskolorna. Det är inte så mycket, men det kommer
              att vara mängder av tomma platser om några år i svenska högskolor.
              Den här regeringen har hela tiden sagt, både långt innan vi blev
              valda och även nu, att vi vill göra en ökad satsning på kvalitet.
              Vi drar in platser som annars skulle ha varit tomma, Åsa Romson.
            </seg>
            <seg xml:id="i-d825c1ad748078a8-0">
              Det vi nu gör är att vi lägger på satsningar på de platser som
              faktiskt finns och där utbildning och undervisning faktiskt bedrivs.
              Där lägger vi på resurser. Det är det som ligger bakom pressmeddelandet.
            </seg>
          </u>
          <note type="speaker" xml:id="i-c4cc78483b3531b0-0">
            Anf. 76 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-16">
            <seg xml:id="i-93257c360581e737-0">
              Herr talman! Din statssekreterare, Jan Björklund, sade till Ekot
              att det är en medveten strategi från regeringen att dra in de
              här pengarna. Det konfirmerar du nu. Det är verkligen meningen
              att man ska dra in dessa platser. Hade det då inte varit mer ärligt,
              Jan Björklund, att i pressmeddelandet säga att ambitionen var
              att dra in de så kallade tomma platserna?
            </seg>
            <seg xml:id="i-84af5034bb5419cd-0">
              Det är dock inte tomma platser du drar in, utan du drar in resurser
              och möjligheter för dessa högskolor att bedriva en undervisning
              av hög kvalitet. När vi talar om grundskolan, Jan Björklund, är
              gruppernas storlek en viktig reform. Jag håller med dig: Vi har
              väldigt stora grupper i högskolan. Vi har väldigt många utbildningsplatser.
              Vi behöver kvalitet. Men för att det ska bli kvalitet behöver
              det också finnas riktiga pengar. Det är då man får en riktig satsning
              och inte en omfördelning.
            </seg>
            <seg xml:id="i-3f32928c7a1fffff-0">
              De högskolor som verkligen skulle behöva en bra utbildning, dit
              flertalet av våra studenter kommer det gäller särskilt de studenter
              som kommer från studieovana hem, för de lockas tydligare till
              de mindre högskolorna skär du ned på, Jan Björklund.
            </seg>
          </u>
          <note type="speaker" xml:id="i-62f7198741c68dd8-0">
            Anf. 77 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-25">
            <seg xml:id="i-a09ea6f1ac925849-0">
              Herr talman! Jag har grundsynen, uppenbarligen till skillnad
              från Åsa Romson, att studenternas söktryck något ska avgöra dimensioneringen
              av olika lärosäten. Det är riktigt att de högskolor och universitet
              som har det största söktrycket, som har långa köer av ungdomar
              som vill studera där, kommer bättre ut av denna omfördelning än
              de som har ett svagt söktryck.
            </seg>
            <seg xml:id="i-31f156f9eaa53086-0">
              Vi inför nu en mer dynamisk fördelningsprocess. I skolan har
              vi ett skolpengssystem för att göra samma sak. Det spelar ingen
              roll vad systemet kallas, men innebörden är att om studenter i
              stor utsträckning söker sig till ett visst lärosäte så att det
              blir långa köer kan detta lärosäte få fler platser. De som har
              ett svagt söktryck och inte ens fyller de platser de har kommer
              att bli av med platser.
            </seg>
            <seg xml:id="i-2d2402a4e0f4f743-0">
              Det är en konkurrens mellan lärosätena, och det står jag för.
              Jag tycker att det är rätt metod för att fördela resurser i skolväsendet,
              genom skolpeng och valfrihet, och det är rätt metod också för
              universitet och högskolor. Det får den effekten, Åsa Romson, att
              en del högskolor som har svårt att göra sig attraktiva för studenter
              får neddragna resurser.
            </seg>
          </u>
          <note type="speaker" xml:id="i-7133309b9362bb04-0">
            Anf. 78 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-6">
            <seg xml:id="i-904e25b69b59112a-0">
              Herr talman! Jan Björklund gör något slags försök att bunta ihop
              mig med Lars Ohly och Vänsterpartiet i vår kritik mot det befintliga
              europeiska samarbetet.
            </seg>
            <seg xml:id="i-20667a3d187d5fed-0">
              Det är ingen nyhet för någon att Folkpartiet är för inte bara
              EU utan också en anslutning till euron och till Nato och förmodligen
              till allt möjligt som på olika sätt begränsar svenskars möjlighet
              att forma sin egen framtid med något som för mig är en självklar
              självbestämmanderätt. Där skiljer vi oss alltså åt, naturligtvis.
              Om det sedan betyder att jag och Lars Ohly råkar hamna på samma
              sida just i denna fråga har jag egentligen inte så mycket att
              säga om. Det spelar inte så stor roll.
            </seg>
            <seg xml:id="i-8198dfdd93b18b5b-0">
              Samarbete är viktigt. Samarbete med länderna i närområdet är
              naturligtvis viktigt, inte minst för ett land som Sverige som
              har en liten, öppen ekonomi och är exportberoende och så vidare.
              Allt detta känner vi till. Det samarbete jag talar om är dock
              inte samma samarbete som Folkpartiet talar om här. Det gör mig
              synnerligen orolig när jag hör Jan Björklund tala om en gemensam
              finanspolitik i Europa. Hur långt är man beredd att dra detta?
              Det skulle inte förvåna mig om Folkpartiet är berett att dra det
              väldigt långt.
            </seg>
            <seg xml:id="i-0f3278d59a94700e-0">
              Har vi inte sett nog av denna typ av experiment? Vi ser nu det
              totala misslyckande som europrojektet faktiskt är och vilka gigantiska
              problem som de olikheter som finns i detta område skapar. Är det
              då rätt metod att fortsätta på den inslagna vägen, att fortsätta
              dessa experiment? Är det rätt att säga: Ja, ni fick penningpolitiken,
              men det gick inte så bra så försök med finanspolitiken i stället!
            </seg>
            <seg xml:id="i-9b4699023c219aa7-0">
              Det är det Jan Björklund säger, och det är det som gör mig så
              orolig. Det är nästan en form av sekttänkande. Anfall är bästa
              försvar, och man är inte det minsta mottaglig för grundläggande
              kritik och inte mottaglig för att se de gigantiska problem som
              finns.
            </seg>
          </u>
          <note type="speaker" xml:id="i-beab5992dba079cd-0">
            Anf. 79 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-26">
            <seg xml:id="i-a57536b044f0dac7-0">
              Herr talman! Jimmie Åkessons uppfattning om detta måste ses i
              ljuset av att han inte bara anser att Sverige inte ska gå in i
              eurosamarbetet utan att vi också ska gå ur EU samt att det europeiska
              samarbetet bör upplösas.
            </seg>
            <seg xml:id="i-e89ee08b45ad35d9-0">
              Det är klart att man kan tycka så. Det är bara det att man något
              måste studera den europeiska historien. Vad händer i denna världsdel
              när länderna kör sitt eget race och inte samarbetar med varandra?
              För oss som är engagerade för Europasamarbetet finns denna historiska
              bakgrund givetvis bakom vårt ställningstagande vad som historiskt
              har hänt i Europa, gång på gång, när man inte samarbetar.
            </seg>
            <seg xml:id="i-a9209990816871d5-0">
              Det är därför samarbetet har växt fram i Europa. Man vill nämligen
              inte att dessa katastrofer ska upprepas ännu en gång. Nu är det
              ekonomiska samarbetet kärnan i detta, och jag är till skillnad
              från Jimmie Åkesson som beskriver detta som att det ska sluta
              i katastrof övertygad om att detta samarbete kommer att leva vidare
              och stå starkt i framtiden. Man kommer att komma igenom denna
              skuldkris.
            </seg>
            <seg xml:id="i-90c93cfceda9b0f6-0">
              Europeiskt samarbete är ju ingen garanti för att det inte inträffar
              problem och kriser; det är klart det gör. Det gör det alltid,
              oavsett vilka strukturer vi har. Det europeiska samarbetet är
              ett sätt att hantera dessa problem och kriser gemensamt, och det
              är det som nu sker. Just nu är inte skuldkrisen färdighanterad,
              och det ger en oro hos folk. Man känner skepsis inför detta, och
              det är det Jimmie Åkesson spelar på i debatten och opinionen just
              nu. När man är igenom detta är jag dock övertygad om att eurosamarbetet
              kommer att stå starkare än någonsin och att fler länder vill komma
              med.
            </seg>
            <seg xml:id="i-5402badc614aead1-0">
              Hela Östeuropa står på kö för att komma med. De vill gå in i
              detta samarbete, och jag tror att det vore olyckligt för Sverige
              att stå utanför. Det finns både ett gemensamt europeiskt intresse
              i detta vi ska hålla ihop i Europa och samarbeta och ett svenskt
              egenintresse i det. Vi är för vår välfärd varenda dag beroende
              av samarbeten med Europa. Varenda dag måste våra företag sälja
              olika produkter till länder i Europa, och sker inte det blir vi
              ganska snabbt fattiga. Det finns ett stort egenintresse även för
              svensk del av att detta samarbete fungerar, överlever och står
              starkt i framtiden.
            </seg>
          </u>
          <note type="speaker" xml:id="i-55b5a9b13f4fb82b-0">
            Anf. 80 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-7">
            <seg xml:id="i-92605ed247834c24-0">
              Herr talman! Jag är egentligen inte heller särskilt tveksam till
              att man kommer att ta sig ur detta, frågan är bara: Till vilket
              pris kommer man att göra det? Det är oerhört mycket prestige som
              står på spel, och det finns naturligtvis andra väldigt stora värden
              som står på spel i detta. Jag är alltså övertygad om att de stora
              länderna, som har satsat så oerhört mycket i detta, också kommer
              att till ett väldigt högt pris rädda projektet åtminstone tillfälligt.
            </seg>
            <seg xml:id="i-98704ec368020370-0">
              Frågan är ju om Sverige ska blanda sig i detta, och frågan till
              Jan Björklund var hur långt han vill gå i det fortsatta projektet.
              Hur långt vill Jan Björklund och Folkpartiet gå vad gäller den
              gemensamma finanspolitiken i Europa? Är det så att Jan Björklund
              menar att vi i princip ska lämna över allt vårt bestämmande inte
              bara över penningpolitik utan också över finanspolitik, skatter
              och egentligen all politik och hela vår statsbudget till Europa?
              Behövs inte detta parlament längre? Ska vi ha Europaparlamentet
              och EU-kommissionen i stället? Är det detta Jan Björklund menar
              är framtiden för det europeiska samarbetet?
            </seg>
          </u>
          <note type="speaker" xml:id="i-7f89e22fe87fa5dc-0">
            Anf. 81 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-27">
            <seg xml:id="i-224840edf9ae80e0-0">
              Herr talman! Ska man verkligen skrämmas ska man överdriva ordentligt.
              Det är väl ingen som argumenterar för den linje som Jimmie Åkesson
              försöker skylla mig för. Det som måste göras i Europa är att den
              stabilitetspakt som fanns från början när eurosamarbetet upprättades
              återupprättas. Bakgrunden är att den föll bara därför att en rödgrön
              regering i Tyskland plötsligt började tycka att det var en bra
              idé att strunta i reglerna och började köra med underskott. Det
              var bakgrunden till att den föll. Och så har andra länder gjort
              detsamma. Nu måste denna stabilitetspakt återupprättas.
            </seg>
            <seg xml:id="i-308b3a5df96950ff-0">
              I praktiken är det en lång rad regler som i mycket stor utsträckning
              påminner om det finanspolitiska regelverk som vi själva har skapat
              här i Sverige efter att vi gick igenom en kris som på några sätt
              är likartad den som Sydeuropa nu går igenom, vår kris på 90-talet.
              Det är det som i första hand måste göras.
            </seg>
            <seg xml:id="i-7fcad6f0b0f2110a-0">
              Sedan måste EU skapa insyns- och kontrollmekanismer för att se
              till att länderna håller sig till denna stabilitetspakt, att man
              inte åter missköter sig.
            </seg>
            <seg xml:id="i-56c35b8fa96916a5-0">
              Ska man hjälpa länder ur krisen genom lån och krediter, vilket
              lär bli nödvändigt, på olika sätt hur nu formerna än ska se ut,
              om det ska utfärdas en europeisk bankgaranti måste man samtidigt
              skapa regler som gör att vi inte hamnar i samma kris en gång till.
              Så går Europa mycket starkare ur det här för framtiden. De som
              då står utanför kommer att hamna i ett tydligt utanförskap, och
              där vill jag inte att Sverige ska vara.
            </seg>
          </u>
          <note type="speaker" xml:id="i-b72d8f413dfe8827-0">
            Anf. 82 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-6">
            <seg xml:id="i-8a8050b8880f2b22-0">
              Herr talman! På blocket som ligger kvar efter Jimmie Åkesson
              står: Det finns ingenting att göra.
            </seg>
            <seg xml:id="i-1df28cfe813e5986-0">
              Jan Björklund står fast. Eurokrisen berör honom inte i övertygelsen
              att detta är rätt väg för Europa, rätt väg för Sverige, trots
              att arbetslösheten ökar, trots att skuldkrisen ökar, trots att
              klasskillnaderna i spåren av detta ökar och besparingar, lönesänkningar,
              pensionssänkningar och stora nedskärningar i välfärden drabbar
              löntagarna och dem som lever i länder som har att hantera eurokrisen.
              Utförsäljningar och privatiseringar ses som lösningen. Kvinnors
              rättigheter försämras. Rasism och främlingsfientlighet får ny
              näring i spåren av krisen.
            </seg>
            <seg xml:id="i-7e9c1d83106eeb25-0">
              Men för Folkpartiet har ingenting hänt. Vi ska gå med i euron,
              punkt. Vi ska gå med i en union där vissa bjuds på fest, men det
              är andra som får betala. Vi ska gå med i en union där de som redan
              har minst är de som får ännu mindre. Björklund reducerar liberalismen
              till en ideologi för ekonomisk centralstyrning och minskad demokrati.
              Det är att göra liberalismen en otjänst.
            </seg>
            <seg xml:id="i-3c32107ce98a6eaf-0">
              Det här projektet är ett typexempel på storvulna planer hos dem
              som vill styra, som inte har någonting med verkligheten att göra.
              Det leder bara till minskade möjligheter att kämpa för rättvisa
              villkor, att kämpa för utjämning av klass- och könsskillnader,
              att kämpa för välfärd för alla.
            </seg>
            <seg xml:id="i-f8ead38ab5f39099-0">
              Euron är inte en lösning på problemet, det är en del av problemet.
            </seg>
          </u>
          <note type="speaker" xml:id="i-3f18afed83716535-0">
            Anf. 83 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-28">
            <seg xml:id="i-a74e83b92b8a7b65-0">
              Herr talman! Tror Lars Ohly på allvar att Grekland skulle få
              det bättre om de gick tillbaka till drachman? Vilket värde tror
              Lars Ohly den skulle åsättas på den internationella valutamarknaden
              i det läge där vi är nu? Det finns ingen seriös politiker i Grekland
              som diskuterar i de termerna, Lars Ohly, att man skulle tjäna
              på att gå ur. Tvärtom ser man det europeiska samarbetet som räddningen.
            </seg>
            <seg xml:id="i-6d0d111d5781db48-0">
              Greklands statsledning är på upprepade möten i Bryssel för att
              få hjälp på olika sätt. Resten av Europa måste staga upp regler
              för att rätta till de grundläggande strukturproblemen i Grekland.
            </seg>
            <seg xml:id="i-f19a157805c8545f-0">
              Jag håller med Lars Ohly på en punkt: De som drabbas av det som
              nu händer är de svaga människorna i samhället. Det är välfärdssektorn
              i Sydeuropa som måste skäras ned just nu, så är det. Det drabbar
              kvinnor, det vet vi därför att det är de som jobbar i välfärdssektorn
              och det är de som får utföra mer arbete hemma när välfärdssektorns
              dras ned. Det beror på att vissa länder har grovt misskött sin
              ekonomi. Man har fört Lars Ohlys budgetpolitik: allt åt alla utan
              att betala. Det är då man hamnar i sådana här problem, Lars Ohly.
            </seg>
            <seg xml:id="i-b674dfb309f2f4c7-0">
              Euro och stabilitetspakt är ett sätt att styra upp detta i framtiden.
              Den politik som vi för är Lars Ohly kraftigt emot, men det är
              den som skapar garantier för välfärden i framtiden. Finland är
              ett euroland och har ungefär samma positiva ekonomiska utveckling
              som Sverige. Det är den typen av ordning och reda i statsfinanser,
              arbetslinje, kunskapsskola som i längden skapar välfärd. Det är
              det som i längden skapar goda villkor för kvinnor på arbetsmarknaden.
            </seg>
          </u>
          <note type="speaker" xml:id="i-487dbeaf743642b6-0">
            Anf. 84 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-7">
            <seg xml:id="i-92fad83006e83435-0">
              Herr talman! Det är korruption, skattesänkningar och nyliberal
              politik som har legat bakom de enorma kriser som finns i flera
              av länderna i Sydeuropa i dag, parat med att man har varit bunden
              till en ekonomisk politik utformad av centralbanken i Frankfurt,
              där demokratin i princip är upphävd och där centralstyrningen
              är lag.
            </seg>
            <seg xml:id="i-8cc016b19025ff40-0">
              Euroländerna är olika. Det är därför som euron inte fungerar.
              Det är därför som projektet är så feltänkt när man ska ha en ränta
              och en valutapolitik för ett område som är så olika inom sig.
              Jag tycker att Jan Björklund ska tacka svenska folket för att
              de förstod det ni inte förstod, nämligen att euron inte är någon
              garant för stabilitet, säkerhet, fred eller för någonting annat
              fluffigt. Det inser allt fler, men inte Jan Björklund. Han står
              kvar på kajen i Southampton och ropar efter Titanic: Jag vill
              följa med!
            </seg>
          </u>
          <note type="speaker" xml:id="i-6bae06f5ac85c198-0">
            Anf. 85 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-29">
            <seg xml:id="i-c1c8fa6c5872c6a0-0">
              Herr talman! Det finns två typer av länder som man kan lära sig
              av. Den ena är Sydeuropa. De har fört Lars Ohlys budgetpolitik.
              De sitter nu i mycket djupa problem. Sedan finns det länderna
              i Östeuropa. De har prövat Lars Ohlys hela samhällsmodell. De
              längtar in i eurosamarbetet allihop.
            </seg>
            <seg xml:id="i-2c3cd97bdc75ce9b-0">
              Jag undrar vad det egentligen är som Lars Ohly är så emot i eurosamarbetet
              och i det europeiska samarbetet. Det kan inte vara att det är
              politisk styrning. Det klingar rätt ihåligt att Lars Ohly skulle
              vara mot politisk styrning. Det är det ingen som tror. Det kan
              inte vara att Lars Ohly är mot Europa heller. Det vore ganska
              konstigt att vara mot en världsdel geografiskt. Det kan inte heller
              vara att han är mot unionen. Han var alltid för Sovjetunionen.
              Så allvarligt talat, Lars Ohly: Vad är det för fel på europeiskt
              samarbete?
            </seg>
          </u>
          <note type="speaker" xml:id="i-df1d3f52be4f5dff-0">
            Anf. 86 Näringsminister ANNIE LÖÖF (C):
          </note>
          <u who="unknown" xml:id="i-6d58944edf7459de-30">
            <seg xml:id="i-3717395800b21b80-0">
              Herr talman! Mona Sahlin hävdade på sin tid att det skulle vara
              häftigt att betala skatt. Men det är sannerligen häftigare att
              ha ordning på statsfinanserna. Det är så man skapar utrymme, utrymme
              för den möjlighetspolitik som Sverige behöver.
            </seg>
            <seg xml:id="i-9ddd22598cd94549-0">
              Det finns de som hävdar att Alliansens framgångsrika ekonomiska
              politik bara är en trist kameral förvaltning utan visioner, utan
              politisk glöd, att man kan vara för ansvarsfull, ta för mycket
              ansvar. Det är en missuppfattning. Det är bara den som har sparat,
              gnetat och tagit ansvar för skattebetalarnas pengar som kan unna
              sig förmånen att med trovärdighet prata om framtidens politiska
              möjligheter.
            </seg>
            <seg xml:id="i-c6f1abe7cd61f264-0">
              Sverige mår bra av det finanspolitiska ramverk som bland annat
              Centerpartiet arbetade fram på 1990-talet. Utan det ramverket
              hade många av de reformer som fört vårt land tillbaka till sunda
              och stabila statsfinanser helt enkelt inte varit möjliga. Inte
              minst dagens debatt visar att det verkligen finns de som behöver
              friska upp sitt minne.
            </seg>
            <seg xml:id="i-1c7a424f6347ec57-0">
              Ansvar i dag skapar möjligheter i morgon. Svenskarna tog ett
              klokt och ansvarsfullt beslut om euron. Det gagnar oss i dag.
              Sveriges samhällsekonomi och svenska statsfinanser får inte riskeras
              i en instabil valutaunion. Den svenska kronan har stått stark
              igenom den globala finanskrisen och kommer att klara fler kriser,
              om så behövs.
            </seg>
            <seg xml:id="i-2e05f0f6e0d65380-0">
              Sverige har gjort rätt som slog in på arbetslinjen. Det är att
              ta ansvar för vars och ens vilja att försörja sig själv. Det förenar
              också två av Centerpartiets mest grundläggande värderingar: strävan
              efter frihet och strävan efter trygghet. Frihet är att kunna stå
              på egna ben och försörja sig själv. Trygghet är att känna sig
              behövd genom att ha ett jobb att gå till och en arbetsgemenskap
              att tillhöra.
            </seg>
            <seg xml:id="i-fade743847b0dc80-0">
              Arbetslinjen har inneburit många viktiga steg på vägen mot mer
              frihet och mer jobbtrygghet i Sverige, men nu måste vi gå vidare.
              Centerpartiets vilja att vara med och ta ansvar och Alliansens
              framgångsrika ekonomiska politik ger oss trovärdighet att i dag
              tala om framtidens möjligheter.
            </seg>
            <seg xml:id="i-82d10533fe5d173c-0">
              Sverige är inte och blir aldrig färdigbyggt. Det byggs på nytt
              och på nytt.
            </seg>
            <seg xml:id="i-4b996a30f386b72e-0">
              Vi vill därför skapa en möjlighetspolitik som tar till vara Sveriges
              förmåga och potential, hela landets unika förutsättningar.
            </seg>
            <seg xml:id="i-546762cfea5de4ce-0">
              Vi vill skapa en möjlighetspolitik som vilar på tre av människans
              och mänsklighetens grundläggande behov: längtan efter mer frihet
              att växa, längtan efter en ökad trygghet och längtan efter ett
              grönare Sverige och en grönare värld.
            </seg>
            <seg xml:id="i-c3f594e8349d6a20-0">
              Mitt i den svenska framgångssagan växer bilden av ett tudelat
              land, där klassresan från förorten inte är given, där allt fler
              av jobben blir så högkvalificerade att fem år på universitet och
              högskola inte räcker, där geografi ställer sig i vägen för människors
              framtidsdrömmar, där integration är isolation och passivisering.
            </seg>
            <seg xml:id="i-203c326a50fd8b14-0">
              Vi ser bilden av ett land där möjligheten att växa riskerar att
              bara gälla en del och inte alla. Alla människor vill göra sina
              egna livsval, välja själva, bestämma själva. Möjligheten att förverkliga
              sina livsprojekt, vem man än är, var man än kommer ifrån och var
              man än bor i landet, är en politisk utmaning som Centerpartiet
              vill vara en positiv kraft för.
            </seg>
            <seg xml:id="i-2c33e19e38d61025-0">
              Denna tanke går också som en solidarisk tråd i vår syn på invandring
              och integration. Förväntningarna på människor som kommer till
              Sverige är ibland så lågt ställda att det blir självuppfyllande
              profetior. Människor som flyr undan krig och förtryck, människor
              som kommer till Sverige för att göra rätt för sig och arbeta vill,
              kan och ska också få göra rätt för sig. Arbetskraftsinvandringen
              är en självklar del, menar Centerpartiet, i nybygget Sverige.
            </seg>
            <seg xml:id="i-d470c965db45fa58-0">
              Vi vill därför också skapa en möjlighetspolitik för ökad trygghet.
              Kampen mot det växande utanförskapet var en av hörnstenarna när
              Alliansen skapades. Sverige har också tagit viktiga steg för att
              bryta den onda spiral av bidragsberoende och passivisering som
              ställde människor vid sidan om. På fem år har sysselsättningen
              ökat med 200 000 personer och sjukskrivningarna har nästan halverats.
              Ingen kan eller får blunda, trots det, för att utanförskapet fortfarande
              är mycket stort. Kampen måste fortsätta. Utanförskapet måste fortsätta
              att pressas tillbaka, för det är ett politiskt misslyckande när
              människor faller igenom de offentliga skyddsnäten, när människor
              inte får tillgång till stöd i sin egen vardag, när människor inte
              fångas av det finmaskiga skyddsnätet. Det är ovärdigt ett land
              som Sverige. Kampen för lika villkor måste fortsätta i sjukförsäkringssystemet,
              i den växande gruppen hemlösa, bland familjer med psykiskt sjuka
              barn och inte minst bland de arbetslösa runt om i landet. I dessa
              grupper hittar vi dem vars utanförskap också fortsatt måste synliggöras
              och bekämpas.
            </seg>
            <seg xml:id="i-408556f3fd51c291-0">
              Jobbtryggheten är grunden för att utanförskapet ska brytas, först
              och främst genom att vi skapar ett mer inkluderande arbetsliv.
              Det ska vara självklart att alla ska få arbeta efter sin förmåga
              och sina förutsättningar, efter sin verklighet. Men också företagsamheten
              skapar nya möjligheter för Sverige. Sambandet mellan företagsamhet,
              jobb och välfärd kan aldrig avfärdas. Att människor arbetar, att
              människor anställer och driver företag, att människor betalar
              in skatt är grunden för en god välfärd framöver.
            </seg>
            <seg xml:id="i-07ced99ba47ca2d7-0">
              Ett tryggare Sverige i framtiden bygger vi också var och en,
              och vi bygger den också tillsammans. I det egna ansvaret för människor
              runt omkring dig och mig börjar bygget av ett samhälle som på
              allvar och på riktigt erkänner människors lika rätt och värde.
              I tider av växande främlingsfientlighet, i tider av intolerans
              är detta extra viktigt att lyfta fram.
            </seg>
            <seg xml:id="i-3e0ccab1da09c9a0-0">
              Trygghet skapas genom jobb och samhörighet, men också genom ett
              stärkt civilsamhälle där vi finns för varandra.
            </seg>
            <seg xml:id="i-9cf0cce38a37a56f-0">
              Förutom att skapa en möjlighetspolitik för frihet och trygghet
              behöver vi en möjlighetspolitik för ett grönare Sverige. Sveriges
              största framtidsutmaning är att överlämna en bättre värld till
              våra kommande generationer. Vi måste alla anta denna utmaning.
            </seg>
            <seg xml:id="i-b246a0cec4b39d05-0">
              Centerpartiet och Alliansen har påbörjat omställningen till en
              grön förnybar energi i Sverige efter årtionden av politiska låsningar.
              Energiöverenskommelsen är en framgångsrik hävstång för det förnybara
              i Sverige, och den måste vårdas.
            </seg>
            <seg xml:id="i-8cac2b1d74147ceb-0">
              Jag vill att företagsamheten också skapar nya gröna möjligheter
              för Sverige. Det måste vara tillåtet, accepterat och uppskattat
              att samtidigt som man tjänar pengar räddar man också världen.
              Grunden i Centerpartiets syn om en växande hållbar ekonomi är
              grönt entreprenörskap och det är gröna företagare. Men morgondagens
              gröna politik måste möta inte bara entreprenörerna och företagarna
              utan alla de människor som vill vara klimatsmarta och leva klimatsmart
              i vardagen.
            </seg>
            <seg xml:id="i-4abdd6342103df61-0">
              Om en hållbar ekonomi är den övergripande normen är den miljöriktiga
              viljan hos oss alla de många bäckarna. Sverige måste snabbare
              och mer effektivt sätta redskapen i händerna på alla dem som vill
              vara med och bidra till en grön utveckling. Miljöbilspremien var
              ett gott exempel som måste följas av fler morötter för miljösmarta
              människor.
            </seg>
            <seg xml:id="i-1b1400feccf69bc4-0">
              Herr talman! Jag inledde med att tala om kopplingen mellan dagens
              ansvar och framtidens möjligheter. Låt mig sammanfatta med att
              konstatera att vi i Centerpartiet är övertygade om att vår politik
              för ansvar lägger grunden för morgondagens alla möjligheter och
              därmed för ett friare, för ett tryggare och för ett grönare Sverige.
            </seg>
          </u>
          <note type="speaker" xml:id="i-d2b5fab0ee9d6fae-0">
            Anf. 87 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-17">
            <seg xml:id="i-06f299a1539fceeb-0">
              Herr talman! Annie Lööf har nu sagt att hon vill att hon och
              Centerpartiet ska vara hela Sveriges gröna röst. Det vore ju roligt.
              Det kanske är dags att börja leverera fem år efter att man har
              tagit det fulla ansvaret i regeringen för energin, transporterna,
              klimatet och inte minst alla de viktiga miljöfrågorna.
            </seg>
            <seg xml:id="i-bb1cf14c75032c7c-0">
              Jag tog redan i söndags i en debatt upp frågan om spridningen
              av miljögifter, Annie. Det kommer ständigt ut nya kemikalier på
              marknaden, och politikerna har inte alls hängt med när det gäller
              att kontrollera och förbjuda farliga kemikalier. Ett exempel är
              de så kallade ftalaterna, och jag exemplifierade med barnskor
              som det är ganska vanligt att våra små barn i samhället springer
              omkring i. Ftalater är ett hormonstörande och reproduktionsstörande
              ämne. Det sprider sig i vatten, och det kan påverka oss människor.
              Det är förbjudet i leksaker och i saker som är avsedda att stoppa
              i munnen, men inte i andra föremål. Vi i Miljöpartiet vill att
              man förbjuder det i alla de föremål som barn och andra kan komma
              i kontakt med, inklusive kläder.
            </seg>
            <seg xml:id="i-bc4990a57e677167-0">
              Centerpartiet lovade inför valet att göra något åt det här, men
              ingenting händer. Regeringen har hittills inte gett något uppdrag
              till Kemikalieinspektionen att gå vidare när det gäller ftalaterna.
              Min fråga till dig, Annie, är: Kommer Centern att vara grön nog
              att förbjuda ftalater, så att föräldrar kan vara trygga med att
              deras barn inte springer omkring i skor som innehåller miljögifter?
              Eller är det, som du så livligt målade ut här, enbart en fråga
              om morötter och att bara att de som vill vara med och ta ansvar
              för miljön ska få göra det? Är det också ett ansvar för oss politiker
              att fixa de regler som gör att föräldrarna inte behöver ta det
              fulla ansvaret?
            </seg>
          </u>
          <note type="speaker" xml:id="i-127fccfa059b5235-0">
            Anf. 88 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-31">
            <seg xml:id="i-48a91388a534e1de-0">
              Herr talman! Jag tackar så mycket för frågan. Jag är glad att
              både Åsa Romson och jag kan föra en offensiv grön politik i Sverige,
              för jag tror att klimatet tjänar på att ha två starka gröna röster.
              Det som skiljer Åsa Romsons miljöparti och Annie Lööfs centerparti
              åt handlar just om vilket ansvar enskilda människor ska ha och
              vad politiker ska ordna för att skapa den gröna utvecklingen.
              Där är jag väldigt tydlig. Jag tror på människors eget ansvar,
              människors skaparkraft, människors gröna kreativitet när vi bygger
              en långsiktig och grön ekonomi.
            </seg>
            <seg xml:id="i-4f4a8282f996bcdc-0">
              När det gäller din konkreta fråga om kemikalier har vi politiker
              givetvis ett ansvar för, menar jag som Centerpartiets partiledare,
              att vi inte ska ha onödiga gifter i vår vardag. Den nuvarande
              miljöministern Lena Ek har ju varit med på Europanivå och förhandlat
              fram kemikaliedirektivet Reach. Den tidigare miljöministern Andreas
              Carlgren har påbörjat ett arbete med att se över kemikaliehanteringen
              i Sverige, och det är ett arbete som jag som centerledare verkligen
              ser fram emot att se resultatet av.
            </seg>
          </u>
          <note type="speaker" xml:id="i-d87bed07558baff3-0">
            Anf. 89 ÅSA ROMSON (MP) replik:
          </note>
          <u who="asa_romson_f891ec" xml:id="i-0cc9a1aedc811871-18">
            <seg xml:id="i-14f107300867fb69-0">
              Herr talman! Annie Lööf talar gärna om allt som marknaden ska
              lösa. I Centerns värld ska ju till exempel också beslut om huruvida
              Sverige ska använda kärnkraft vara något som marknaden ska bestämma.
              Men om man vill vara en grön röst, om man också vill vara en grön
              kraft i politiken måste man, Annie Lööf, ta bort de ideologiska
              glasögonen mot sådana saker som regleringar och förbud. Kemikaliepolitiken
              är ett utmärkt exempel på att man måste vara modig som politiker.
              Man måste vara omutbar för företagen och på allvar se att detta
              inte är en marknad där producenterna är de som ska lockas att
              hitta lösningarna och överlåta ansvaret på dem. Då överlåter man
              ansvaret på konsumenterna, i detta fall föräldrarna. Det är inte
              ansvarsfullt av politiker att lämna över detta ansvar.
            </seg>
            <seg xml:id="i-414a714fb2b09e54-0">
              Det är inte glamoröst att vara miljöpolitiker alla gånger, Annie.
              Man får inte klippa band på företagsmässorna. Men det innebär
              att ta ansvar, och det hoppas jag att du ska göra.
            </seg>
          </u>
          <note type="speaker" xml:id="i-e7ca2822e583ef75-0">
            Anf. 90 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-32">
            <seg xml:id="i-d0d8f6e258e88dbc-0">
              Herr talman! Som centerpartist är jag stolt när jag diskuterar
              miljö- och klimatpolitik. Under vår tid har vindkraften femdubblats
              i Sverige, och bioenergin har gått om oljan som största energikälla.
              Vi har ingått en historisk klimat- och energiöverenskommelse i
              Alliansen och skapat långsiktiga spelregler framöver.
            </seg>
            <seg xml:id="i-82cf0dd4d3e89a87-0">
              Som centerpartistisk miljöpolitiker är jag stolt över att se
              att alliansregeringen har lagt 5 miljarder mer än vad Socialdemokraterna
              gjorde under mandatperioden 20022006. Under förra mandatperioden
              lade alliansregeringen 20 miljarder på klimat och miljö. Havsmiljarden
              har under denna mandatperiod utökats till 2,3 miljarder.
            </seg>
            <seg xml:id="i-f5d03c97bf866eec-0">
              Vi för en bättre och mer offensiv klimatpolitik genom att tänka
              positivt och skapa grunden för en grön och långsiktigt hållbar
              ekonomi.
            </seg>
          </u>
          <note type="speaker" xml:id="i-c1db5d0c02074a21-0">
            Anf. 91 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-8">
            <seg xml:id="i-7dca6a49be640f64-0">
              Herr talman! Jag välkomnar Annie Lööf till dessa sammanhang.
              Här har vi ännu en med de riktiga r:en, vilket vi talade om förra
              gången.
            </seg>
            <seg xml:id="i-8f1a2bc8d155ceda-0">
              Det är mycket övergripande prat. Det är mycket möjligheter, trygghet
              och frihet men i princip inget konkret. Det hade varit intressant,
              och jag hoppas att det kommer så småningom.
            </seg>
            <seg xml:id="i-9b46d94666705808-0">
              En sak som Annie Lööf har profilerat sig hårt med är nybyggarlandet
              Sverige, att Sverige måste byggas på nytt hela tiden. Jag håller
              inte med om det utan tycker att man kan bygga vidare på det man
              har som är bra och kasta bort det som är dåligt. Det är min utgångspunkt
              för politiken. Det ska inte hela tiden vara ut med det gamla och
              in med det nya.
            </seg>
            <seg xml:id="i-24916e8ab220c491-0">
              Vad innebär nybyggarlandet Sverige och att Sverige ska byggas
              på nytt hela tiden i praktiken? Som sagt var det inte så mycket
              konkret, men det vi har hört hittills är att Kanada är en förebild.
              Kanada har fram till ganska nyligen byggt sitt land på stor arbetskraftsinvandring,
              vilket Annie Lööf också nämnt.
            </seg>
            <seg xml:id="i-fb9af74e5f11d40c-0">
              Ska man applicera denna modell på Sverige handlar det om att
              nybyggarlandet Sverige ska ha 40 miljoner invånare. Det vittnar
              om en total brist på verklighetsförankring och förståelse för
              de problem som Sverige brottas med i dag och den gigantiska integrationsutmaning
              vi står inför. Man kan inte ha förstått något om man i denna situation
              väljer att föra fram en idé om att vi ska ha en arbetskraftsinvandring
              tills vi är 40 miljoner invånare. Det är verklighetsfrånvänt.
              Det kommer att skada Sverige och erodera hela grunden för det
              svenska folkhem som vi byggt under 1900-talet.
            </seg>
          </u>
          <note type="speaker" xml:id="i-7cbe10c417dff2cd-0">
            Anf. 92 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-33">
            <seg xml:id="i-fa76d40f1b2bfb10-0">
              Herr talman! Äntligen fick Jimmie Åkesson tala om sitt partis
              affärsidé, nämligen att kasta ut en femtedel av den svenska befolkningen
              för att den råkar ha utländsk bakgrund.
            </seg>
            <seg xml:id="i-ca9b8d6d8f0910c9-0">
              Det är viktigt att göra en markering här. För det första ska
              Sverige ta emot invandrare av asyl- och flyktingskäl. Det är en
              solidarisk tanke, och här är vi också bundna av internationella
              konventioner.
            </seg>
            <seg xml:id="i-b9deacdfa37973f6-0">
              För det andra står Sverige inför en gigantisk demografisk utmaning.
              Vi behöver fler skattebetalare i landet. Vi behöver fler människor
              som arbetar och betalar skatt för att vi ska kunna finansiera
              välfärd och pensioner. Vi behöver fler människor som kommer till
              vårt land. Vi behöver arbetskraftsinvandrare som vill komma hit
              på samma sätt som på 50-talet och 60-talet. De byggde upp Sverige
              och skapade den goda bnp som växte fram under 70-talet. Sverige
              behöver öppna sina gränser, inte stänga dem. Vi behöver fler visioner
              och mer diskussioner om framtiden i svensk politik. Vi får inte
              enbart landa i procentsatser och antal.
            </seg>
            <seg xml:id="i-1b9b6b40fa0901d8-0">
              Som politiker kommer jag att tala om framtid och visioner. Jag
              kommer givetvis också att konkretisera det, men det viktigaste
              för mig är att peka ut möjligheterna och framtiden för Sverige
              och för alla de människor som vill komma hit och arbeta och bygga
              sin framtid här.
            </seg>
            <seg xml:id="i-33ab0d693999b8b7-0">
              Jimmie Åkesson talar om 40 miljoner efter att ha läst Centerpartiets
              rapport om fler människor i landet. 40 miljoner är ett räkneexempel
              från den kanadensiska ambassaden om Sverige hade följt Kanadas
              exempel. Det är inget politiskt mål för Centerpartiet med 40 miljoner.
            </seg>
            <seg xml:id="i-172eeb0ccad36caf-0">
              Vårt politiska mål handlar om att alla människor som vill komma
              till Sverige och arbeta, betala skatt och göra rätt för sig är
              välkomna.
            </seg>
          </u>
          <note type="speaker" xml:id="i-7df851480174a268-0">
            Anf. 93 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-9">
            <seg xml:id="i-c9e07befb0e258ec-0">
              Herr talman! Det gläder mig att 40 miljoner inte stämmer. Frågan
              är hur många miljoner det handlar om. Det vore intressant att
              få veta det. Det är ett exempel på hur man kan konkretisera sig.
            </seg>
            <seg xml:id="i-712b7cff93334123-0">
              Alla som kan och vill arbeta och vill starta företag i Sverige
              ska få komma, säger Annie Lööf. Hon nämner den arbetskraftsinvandring
              som vi hade på 50-, 60- och 70-talet som exempel på hur det ska
              gå till. Men det var något helt annat och inte det Annie Lööf
              vill ha. Hon vill ha en annan typ av arbetskraftsinvandring, nämligen
              en generell arbetskraftsinvandring där inte bara de som kan och
              har möjlighet att jobba i Sverige ska få komma utan i princip
              alla som har fått för sig att de vill jobba eller starta företag
              i Sverige. Det är helt orimligt. Det blir helt oreglerat.
            </seg>
            <seg xml:id="i-22b7d1aa662d2317-0">
              Jag har inga som helst problem med att göra som vi gjorde förr
              och ha en reglerad, kontrollerad och begränsad arbetskraftsinvandring
              om det uppstår arbetskraftsbrist. Men idéerna om att vi ska bli
              miljontals fler för att vi måste växa köper jag inte. Det kommer
              att skada Sverige.
            </seg>
          </u>
          <note type="speaker" xml:id="i-c833835ed631ebfb-0">
            Anf. 94 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-34">
            <seg xml:id="i-500a4dbff48567ce-0">
              Herr talman! Jag är medveten om att jag och Jimmie Åkesson inte
              delar åsikter i denna fråga. Det är bra och visar på skiljelinjerna
              mellan Sverigedemokraterna och Centerpartiet. Jag är för en politik
              som välkomnar människor som vill komma till Sverige för att arbeta,
              betala skatt och göra rätt för sig.
            </seg>
            <seg xml:id="i-0ed416d75a3332be-0">
              Jag förstår inte hur Jimmie Åkesson får ihop sin ekvation för
              att bygga Sverige starkt framåt med den invandringskritiska linje
              som han har. Var fjärde läkare och tandläkare i Sverige har utländsk
              bakgrund, vart femte vårdbiträde och personlig assistent har utländsk
              bakgrund och var åttonde psykolog har utländsk bakgrund. Många
              av de personer som bygger Sverige starkt i välfärdstjänster har
              utländsk bakgrund.
            </seg>
            <seg xml:id="i-7ba2fa65e9d1fa4c-0">
              Varför ska vi ha färre skattebetalare i landet? Varför vill Jimmie
              Åkesson kasta ut de människor som bygger välfärden och utgör dess
              kärna? Det är en ekvation som jag inte får ihop när Jimmie Åkesson
              talar om välfärd och trygghet.
            </seg>
          </u>
          <note type="speaker" xml:id="i-43cf5612e6e2aaed-0">
            Anf. 95 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-8">
            <seg xml:id="i-e7a18d6ba909756c-0">
              Herr talman! Annie Lööf säger med viss emfas att Centerpartiet
              ska vara Alliansens gröna röst. Det är en ganska låg ambitionsnivå,
              får man säga. Det krävs inte så mycket för att vara lite grönare
              än Fredrik Reinfeldt, Jan Björklund och Göran Hägglund.
            </seg>
            <seg xml:id="i-ffed2f86820e2233-0">
              Samtidigt administrerar ni en politik som skär i det som skulle
              kunna göra Sverige grönare. Ni minskar stödet till solel, till
              exempel. Solvärmebidraget får 25 miljoner mindre. Energiteknikbidraget
              halveras 2013 och tas bort 2014. Ni tycker tydligen att omställningen
              går lite för fort, så nu gäller det att bromsa.
            </seg>
            <seg xml:id="i-ac6bdb7fc6ec96a5-0">
              Ni genomför en av de största minskningarna av miljöbudgeten,
              det utgiftsområde där miljöfrågorna hanteras här i riksdagen.
              Ni minskar miljöbudgeten med 25 procent under mandatperioden.
              Det är en av de största nedskärningarna som miljöfrågorna har
              drabbats av.
            </seg>
            <seg xml:id="i-e01f78f695a414d9-0">
              Jag antar att det inte är Centerpartiets verk utan de andras.
              Centerpartiet kanske till och med har minskat nedskärningen något
              jämfört med vad de andra ville, och därigenom har Centerpartiet
              klarat av att vara Alliansens gröna röst.
            </seg>
            <seg xml:id="i-b5f9bb286c3bfa2b-0">
              Maud Olofsson sade den 29 augusti i Aktuellt att straffskatten
              på vindkooperativ skulle ses över för att få en likformig beskattning.
              Ingenting hände. Centerpartiet levererar inte. Ni pratar mycket,
              och det är många fina ord, men det är väldigt lite konkret politik.
              Det var uppenbarligen en lögn av Maud Olofsson eftersom inget
              har skett och inget är på gång.
            </seg>
            <seg xml:id="i-86c5bbfffca67019-0">
              Vi föreslår ett klimatprogram eftersom ni tog bort det gamla
              klimatinvesteringsprogrammet. Det var framgångsrikt och uppskattat
              av alla som använde det och innebar att vi faktiskt byggde hållbara
              investeringar, energieffektiviseringar, såväl i kommuner och landsting
              som i företag. Det är ni inte intresserade av.
            </seg>
            <seg xml:id="i-b82edc9a15c80885-0">
              Vad finns det egentligen kvar av den gröna rösten? Är det att
              vara lite grönare än Jan Björklund?
            </seg>
          </u>
          <note type="speaker" xml:id="i-abb2642827d71885-0">
            Anf. 96 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-35">
            <seg xml:id="i-d94b2f1326895812-0">
              Herr talman! Min ambition är högre än så. Jag säger inte att
              vi ska vara Alliansens gröna röst, utan jag säger att vi ska vara
              Sveriges gröna röst. Jag tror att det är viktigt att ha en hög
              ambition och att också fylla den med grönt konkret innehåll.
            </seg>
            <seg xml:id="i-bc368306f9fd9640-0">
              Centerpartiet har något som Lars Ohly uppenbarligen saknar, nämligen
              samarbete. Vi samarbetar med tre andra partier. Vi ska ha en budget
              som håller ihop, som fixar utgiftstaken, som står för stabila
              statsfinanser och som gör att plus och minus faktiskt går ihop.
              Av den anledningen krävs det förhandlingar internt i Alliansen
              om vad vi satsar pengarna på, men det ska inte råda någon tvekan
              om vilka ingångar Centerpartiet har och vilken kraft Centerpartiets
              medlemmar gav mig på stämman för några veckor sedan för att driva
              en offensiv politik för både biogas, solenergi och vindkraft.
            </seg>
            <seg xml:id="i-2f9a63a81371e0c0-0">
              Vad gäller den kooperativa vindkraften ser jag den som en viktig
              satsning för att skapa folklig acceptans för att bygga vindkraft
              runt om i vårt land. De människor som går samman i kooperativ
              och bygger den gröna energin ska uppmuntras, inte straffskattas.
              Där har Centerpartiet en tydlig linje. Vi vill neutralisera den
              uttagsskatt som finns. Det är en linje som vi givetvis fortsatt
              driver.
            </seg>
            <seg xml:id="i-ac94e3a0654c4666-0">
              Så måste man göra när man är i ett samarbete. Det var kanske
              därför Lars Ohly för ett år sedan gick med på restaurangmomsen
              men i dag står här och talar om någonting annat. När man är i
              ett samarbete krävs det förhandlingar, men det krävs också att
              man är mycket tydlig med sina ingångar i dessa förhandlingar.
            </seg>
          </u>
          <note type="speaker" xml:id="i-ddc2ed4acaacc041-0">
            Anf. 97 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-9">
            <seg xml:id="i-caa1542c339382aa-0">
              Herr talman! Maud Olofsson sade inte att Centerpartiet skulle
              driva att uttagsskatten på vindkraftskooperativ likställs med
              annan skatt. Hon sade att regeringen skulle se över detta så att
              likvärdig beskattning skulle utgå.
            </seg>
            <seg xml:id="i-2717892fba229daa-0">
              Ni gör ingenting, Annie Lööf. Det var uppenbarligen en lögn.
              Centerpartiet har misslyckats. Att ambitionsnivån är högre än
              att vara grönare än Jan Björklund räcker inte när ni samtidigt
              skär i stödet till solenergi, när solvärmebidraget minskas och
              energiteknikbidraget halveras 2013 och tas bort 2014 med er politik.
              Ni genomför den största minskningen av miljöbudgeten som jag känner
              till. 25 procent tas bort, och sedan kallar ni er för hela Sveriges
              gröna röst.
            </seg>
            <seg xml:id="i-fac5391f3c2989d1-0">
              Bevare mig för en sådan politik! Den är närmast giftig. Den börjar
              likna blågröna alger.
            </seg>
          </u>
          <note type="speaker" xml:id="i-274b3edcd1103289-0">
            Anf. 98 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-36">
            <seg xml:id="i-3e9a2f0a3c670be4-0">
              Herr talman! Trots det som Lars Ohly nu säger ligger budgeten
              för miljö högre än den gjorde när Lars Ohlys parti var stödparti
              till Socialdemokraterna 20022006. Sverige tar offensiva steg framåt.
              Alliansen har, som jag sade tidigare, gjort att bioenergin gått
              om oljan som största energikälla i Sverige. Det är jag jättestolt
              över. Vindkraften har femdubblats under de borgerliga regeringsåren,
              och det ligger en rad tillståndsansökningar på kö. Den gröna förväntan
              avmattas alltså inte.
            </seg>
            <seg xml:id="i-97dec00f208b5bfa-0">
              Centerpartiet kommer fortsatt att vara en stark och offensiv
              grön kraft i svensk politik. Lars Ohly får gärna också gå med
              så att det inte enbart är Miljöpartiet och Centerpartiet som är
              de gröna rösterna. Tänk vad härligt om även Vänsterpartiet skulle
              visa lite gröna klimatambitioner!
            </seg>
          </u>
          <note type="speaker" xml:id="i-2c6d3d045c5177f4-0">
            Anf. 99 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-e18a6b769bfb5aa6-10">
            <seg xml:id="i-f0e80bb0e57077c0-0">
              Herr talman! Det är ganska precis ett år sedan som Sverigedemokraterna
              kom in i riksdagen. Jag har under de tre partiledardebatter som
              jag hittills deltagit i kanske i första hand fokuserat på andra
              frågor än de som vi normalt mest förknippas med. Nu tycker jag
              att det är dags att på allvar lyfta fram den stora ödesfråga som
              vi står inför, nämligen invandringspolitiken.
            </seg>
            <seg xml:id="i-c1687999ea7fb503-0">
              Herr talman! Sverige slits isär. Under flera decennier har regeringar
              från vänster till höger bedrivit en aktiv splittringspolitik som
              för varje dag som går tar sig allt tydligare och skarpare uttryck.
              I förorter kring våra storstäder ser vi hur segregationen gått
              så långt att den till och med nått kvartersnivån. Från Malmö rapporteras
              i dagarna om hur gängen tagit över hela stadsdelar, hur medborgare
              känner sig hotade, hur brevbärarna till och med måste ha överfallslarm
              för att kunna utföra sitt jobb.
            </seg>
            <seg xml:id="i-e8f3e1bda4913e17-0">
              Parallella samhällen växer fram. Vi ser människor som bott hela
              eller större delen av sitt liv i Sverige men inte är en del av
              det svenska samhället och inte heller kommer att bli en del av
              det svenska samhället med den politik som förs i dag. Boverket
              kom med en rapport i slutet av förra året som visar att segregationen
              ökar och att statliga åtgärder ger ingen eller endast liten effekt.
              Statistik från Skolverket visar att av de elever med utländsk
              bakgrund som förra året gick ut grundskolan uppnådde en fjärdedel
              inte behörighet till gymnasieskolans nationella program. Motsvarande
              siffra för svenska elever är ungefär 9 procent. Det är naturligtvis
              9 procent för mycket, men det är ändå en väsentlig skillnad.
            </seg>
            <seg xml:id="i-10a2dda26e36cd6a-0">
              Vi har sett ökande kostnader för ekonomiskt bistånd under de
              senaste åren. Under förra året var 60 procent av dessa kostnader
              relaterade till utrikes födda, en grupp som utgör knappt 15 procent
              av befolkningen. Det är alltså en gigantisk överrepresentation
              när det gäller socialbidrag och liknande. Sverige slits isär,
              och regeringen har tydligt deklarerat att man avser att fortsätta
              på den vägen.
            </seg>
            <seg xml:id="i-c78ee1418840c180-0">
              Vi kan fråga oss hur det kunde bli på det här viset. Man kan
              lockas tro att det handlat om okunskap och naivitet, att man helt
              enkelt inte har förstått vilken gigantisk samhällsförändring man
              är med om att genomföra och framför allt vilka konsekvenser denna
              gigantiska samhällsförändring kommer att få. För många som varit
              delaktiga i den samhällsförändringen har det alldeles säkert handlat
              om just det. De har trott att de gjort gott. De har trott på tillrättalagda
              argument om internationell solidaritet och att splittringspolitiken
              i första hand syftat till att hjälpa människor i andra delar av
              världen som har det lite sämre än vi i Sverige.
            </seg>
            <seg xml:id="i-be21f21179d0fdd6-0">
              Det är givetvis en god tanke som jag hyser den allra största
              respekt för, men i detta sammanhang är den fel. Splittringspolitiken
              har inte alls syftat till att hjälpa människor. Den har heller
              inte hjälpt särskilt många människor. I stället har det handlat
              om ett gigantiskt, ideologiskt grundat samhällsexperiment vars
              syfte är att föra Sverige från ett folkhem grundat på samförstånd
              och samhörighet till ett slags drömskt lyckorike där människor
              från världens alla delar, från världens alla kulturer, med vitt
              skilda uppfattningar om rätt och fel, med vitt skilda normer och
              värderingar ska leva tillsammans i fred och harmoni. Men vi har
              inte lyckats med det, och Sverige slits isär.
            </seg>
            <seg xml:id="i-2f4ebaa6cea10864-0">
              Herr talman! När den här frågan debatteras påstås det inte sällan
              att det inte finns något alternativ till den utvecklingen, att
              vi som vill föra Sverige i en annan riktning, som vill föra Sverige
              bort från splittringspolitiken, har en politik som inte är genomförbar.
              Senast var det statsministern som i tv-debatten häromdagen sade
              att vår politik inte är genomförbar.
            </seg>
            <seg xml:id="i-c30493c37577220c-0">
              Då ställer jag mig naturligtvis frågan: Varför klarar de flesta
              andra länder i vårt omedelbara närområde av att genomföra just
              det som hos oss anses vara ogenomförbart? Hur kan det komma sig
              att våra närmaste grannar, till exempel Danmark och Finland, kan
              föra en ansvarsfull politik medan vår statsminister säger att
              det är ogenomförbart, att det är omöjligt?
            </seg>
            <seg xml:id="i-6ce0aa1de1b28258-0">
              Hur kan det komma sig att Storbritannien bestämt sig för att
              försvara landets gränser, som man uttrycker det, att utvisa illegala
              invandrare och skärpa kraven för anhöriginvandring när det i Sverige
              anses omöjligt? Här kallas illegala invandrare dessutom för papperslösa
              och ges tillgång till den generella välfärden.
            </seg>
            <seg xml:id="i-1e0d5a83a1461597-0">
              Hur kan det komma sig att den nederländska inrikesministern nyligen
              förklarade att man nu ändrar kurs bort från splittringspolitiken
              mot en mer ansvarsfull politik med högre krav på den som vill
              invandra, att den franska inrikesministern meddelat att man även
              i Frankrike avser att minska invandringen framöver, att Österrike
              redan har skärpt sina invandringslagar i flera steg och gjorde
              ytterligare en skärpning tidigare i år, att Italien skärpte sina
              invandringslagar redan 2009 och att Schweiz gjorde det redan 2006
              efter en folkomröstning? I Schweiz ser det ut att vara ännu en
              sådan folkomröstning på gång.
            </seg>
            <seg xml:id="i-e8f148d4c2254f76-0">
              Hur kan det komma sig att några av Europas främsta politiska
              ledare en efter en går ut och dödförklarar splittringspolitiken
              och varnar för dess konsekvenser när den i Sverige anses vara
              den enda möjliga politiken? Fredrik Reinfeldt är snart den siste
              av Europas kejsare som går omkring naken.
            </seg>
            <seg xml:id="i-23aca661fedd3e9f-0">
              Sverige är extremt i förhållande till andra länder i vår närhet.
              Vi blir alltmer isolerade och alltmer ensamma. Men det är naturligtvis
              inte omöjligt att förändra politikens inriktning, att styra mot
              en politik som i stället håller ihop Sverige. Den som säger någonting
              annat ljuger, eller så är det en person som vill undvika debatt
              i sak, vilket är djupt ohederligt, inte minst gentemot väljarna.
            </seg>
            <seg xml:id="i-4a337f88b29c7346-0">
              Herr talman! Det påstås också att invandring är en nödvändighet
              för att trygga tillgången till arbetskraft. Hur går det ihop med
              en situation där vi har en arbetslöshet på uppåt 8 procent, där
              ungdomsarbetslösheten är skyhög och där vi har en halv miljon
              människor i ett outnyttjat arbetskraftsutbud? Det är nog inte
              så många som förstår det.
            </seg>
            <seg xml:id="i-984cbb89b5fe7070-0">
              Faktum är att vi i dag behöver hitta på jobb och dessutom betala
              lönekostnaderna för de jobben för att få nyanlända i arbete, och
              inte ens det hjälper. Det finns ingenting som tyder på att vi
              inom en snar framtid eller ens inom en överskådlig framtid kommer
              att drabbas av någon sorts generell arbetskraftsbrist i Sverige.
              Det är en myt utan någon som helst förankring i verkligheten.
            </seg>
            <seg xml:id="i-9dd4af2c0a73026c-0">
              Vad som däremot kan hända är att det kan uppstå arbetskraftsbrist
              inom vissa sektorer på grund av en dåligt fungerande matchning
              på den svenska arbetsmarknaden. Det kan vi lösa på samma sätt
              som vi gjort förr: genom en tillfällig, reglerad arbetskraftsinvandring.
            </seg>
            <seg xml:id="i-e8751f3b2262ddb4-0">
              Herr talman! I den skuggbudget som vi nyligen presenterat visar
              vi vad det på kort sikt skulle innebära att anpassa svensk invandringspolitik
              till mer normal europeisk nivå. Jag vill påstå att det är den
              enskilt viktigaste integrationspolitiska åtgärden. Så länge invandringen
              ligger kvar på de extrema nivåerna spelar det ingen roll vilka
              integrationspolitiska metoder som regeringen tar till för att
              putsa lite i statistiken. Om man kallar det för kvotering, nystartsjobb,
              instegsjobb, nystartszoner eller till och med den största integrationspolitiska
              reformen på 25 år spelar ingen roll; invandringen är fortfarande
              större än vad vi har kapacitet att hantera.
            </seg>
            <seg xml:id="i-8c37b8d5b9cc6362-0">
              Vi måste också våga ställa krav på dem som kommer till vårt land:
              krav på anpassning, krav på egen försörjning, krav på skötsamhet,
              krav på identifikationshandlingar och krav på anknytning till
              Sverige. Jag vill påstå att vi inte behöver gå särskilt långt
              tillbaka i tiden för att visa att vårt alternativ fungerar bättre.
              Den invandring som vi hade i Sverige fram till mitten av 70-talet
              krävde inga kostsamma särlösningar eller kostsamma integrationsprojekt,
              helt enkelt därför att det ställdes krav på dem som kom till Sverige;
              de skulle anpassa sig till det svenska samhället och lösa sin
              egen försörjning.
            </seg>
            <seg xml:id="i-190337aaae702f37-0">
              Herr talman! Det är möjligt att byta splittringspolitiken mot
              en politik som i stället håller ihop Sverige, en politik som innebär
              att vi kan inte bara upprätthålla utan fortsätta att utveckla
              välfärden och som gör att vi kan skapa trygghet åt sjuka och arbetslösa,
              göra det bättre för dem som är äldre och skapa trygghet på gator
              och torg. Jag menar att det egentligen bara handlar om politisk
              vilja och förmåga att se hur verkligheten faktiskt ser ut.
            </seg>
            <seg xml:id="i-2eaf1ccbe760baf3-0">
              Jag vill i denna kontext påminna om vad förre statssekreteraren
              Lars Danielsson sade i en intervju för ett par år sedan: Alla
              politiska partier i Sverige har varit överens om att vi ska ha
              en mycket liberal asyl- och migrationslagstiftning. Det här skiljer
              ju oss från i stort sett alla andra medlemsländer i Europa. Effekten
              blir då att de andra ser oss som lite tokiga extremister.
            </seg>
          </u>
          <note xml:id="i-46e5bce09f837675-0">
            I detta anförande instämde Erik Almqvist (SD).
          </note>
          <note type="speaker" xml:id="i-dd38ef551ad7b2b8-0">
            Anf. 100 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-10">
            <seg xml:id="i-f5035022784cb75e-0">
              Herr talman! Sverigedemokraterna avskyr att människor kommer
              till Sverige, framför allt fel människor. Man gör skillnad på
              folk och folk. Det är ett stort problem för Sverigedemokraterna
              att människor söker sig till Sverige om de har anhöriga här. Om
              man har en älskad dotter, son eller förälder eller kanske någon
              man blivit kär i ska man inte ha rätt att använda det som argument
              för att få flytta till Sverige, enligt Sverigedemokraterna. Anhöriginvandringen
              är faktiskt den budgetpost som Sverigedemokraterna minskar kostnaderna
              för mest i hela sitt budgetförslag; den ska minskas med 90 procent.
              Det är förfärligt att människor vill söka sig till sina nära och
              kära. Det ska i varje fall inte ske i Sverige. Det får ske någon
              annanstans.
            </seg>
            <seg xml:id="i-c49810aa7c3ba4b0-0">
              Detta föreslås trots att Sverige har en restriktiv politik när
              det gäller anhöriginvandring. Vi avvisar mängder av människor
              som behöver komma nära de människor som de älskar. Ett exempel
              är Ganna Chyzhevska, som är 90 år och dement och inte har så mycket
              syn kvar. Hon har barn och barnbarn i Sverige, men ska utvisas
              till Ukraina, där hon inte har några anhöriga. Ganna är 90 år,
              dement och synsvag och kommer knappast att klara sig enkelt. Därför
              kommer hennes barnbarn sannolikt att följa med om hon utvisas.
              Det är den enda lösning som finns. Och då vinner Sverigedemokraterna
              en poäng till, eftersom ytterligare någon försvinner ur landet.
            </seg>
            <seg xml:id="i-360c87dbe63747a5-0">
              Så här ser politiken ut i dag. Det är inte Sverigedemokraterna
              som är ansvariga för den, utan regeringen och Miljöpartiet. Men
              ni vill kasta ut 90 procent av dem som är anhöriga med människor
              som har kommit och fått uppehållstillstånd i Sverige. Det är en
              cynisk och vidrig politik, Jimmie Åkesson.
            </seg>
          </u>
          <note type="speaker" xml:id="i-0160b6372d614aaa-0">
            Anf. 101 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-11">
            <seg xml:id="i-150f9dd3a2a57803-0">
              Herr talman! Lars Ohly tycker alltid om att ta upp enskilda ömmande
              fall i kammaren och plocka poäng på det. Just det här fallet var
              kanske lite dumt gjort.
            </seg>
            <seg xml:id="i-ba4248582a31d9d8-0">
              Utgångspunkten för vår anhöriginvandring är anknytningen till
              Sverige. Vi har synpunkter på hur anknytningen ser ut i dag, men
              är den samlade anknytningen till Sverige större än till något
              annat land ska man ha en möjlighet att anhöriginvandra till Sverige.
              Detta säger jag utan att i någon mening uttala mig i det aktuella
              fallet, för det känner jag naturligtvis inte till i detalj.
            </seg>
            <seg xml:id="i-928ac38b12bb7e16-0">
              Med det sagt ska man också ha klart för sig att anhöriginvandringen
              har varit den enskilt största invandringsgruppen i Sverige under
              ganska många år. Ibland är det av kärleksskäl, ibland av helt
              andra skäl. Det finns en problematik kring detta, inte bara i
              Sverige utan i hela Europa. Hela processen utnyttjas för att människor
              vill komma åt den svenska välfärden. Det är detta vi vill komma
              åt. Därför måste anhöriginvandringen minska. Den är oerhört kostsam,
              och vi visar också i vår budget vad det kostar med nyinvandringen
              varje år och vad man kan göra i stället.
            </seg>
            <seg xml:id="i-aa7febcf21e04ea3-0">
              I grunden handlar detta om vilket samhälle vi vill ha. Det handlar
              om huruvida vi vill fortsätta att bygga det splittrade Sverige,
              som nu växer fram och som även Lars Ohly har varit med om att
              skapa från grunden, eller om vi vill komma bort från splittringspolitiken
              och i stället fokusera på att hålla ihop Sverige och att med de
              pengar som vi i dag prioriterar massinvandring och anhöriginvandring
              med i stället satsa på att upprätthålla och utveckla välfärden,
              göra det bättre för gamla och sjuka, göra det möjligt att skapa
              trygghet på gator och torg och så vidare. Man kan inte göra både
              och. Man kan inte få båda det ena och det andra, utan politik
              handlar om att prioritera. Vi prioriterar välfärd framför massinvandring
              och mångkultur. Det skiljer oss åt, Lars Ohly.
            </seg>
          </u>
          <note type="speaker" xml:id="i-d65287151e8eab2a-0">
            Anf. 102 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-11">
            <seg xml:id="i-acbe9293aace6fd6-0">
              Herr talman! Det blir inte mindre vidrigt när Jimmie Åkesson
              lägger ut orden.
            </seg>
            <seg xml:id="i-2b395c3d83348eb3-0">
              Det är människor det handlar om. Danmark, som i många stycken
              har hyllats som ett föregångsland av er och som jag nu hoppas
              är på väg att ändra politik med den nya regeringen, har genomfört
              regler som innebär att människor som blir kära i någon från fel
              land inte får bo i Danmark. Mängder av kärlekspar från Danmark
              har flyttat över Sundet och bor i Skåne, till exempel i Malmö.
              De försöker kanske behålla anknytningen och jobba i Köpenhamn.
              De får inte bo och leva i sitt hemland, eftersom de har blivit
              kära i fel person. Så ser anhöriginvandring ut.
            </seg>
            <seg xml:id="i-dfb6ef38967922d4-0">
              Vem tror på att ni skulle vilja att Ganna Chyzhevska skulle få
              stanna, när hela er budget går ut på att minska anhöriginvandringen
              med 90 procent? Det kommer att bli många dementa och sjuka gamla
              som utvisas. Det kommer att bli många barn som tas ifrån sina
              anhöriga, sina föräldrar och sina nära och kära med er politik.
              Så ser er politik ut, och den är vidrig.
            </seg>
          </u>
          <note type="speaker" xml:id="i-f547092f3063a343-0">
            Anf. 103 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-12">
            <seg xml:id="i-98239af79e1de237-0">
              Herr talman! Som jag sade är grundproblematiken att det finns
              ett utnyttjande av välfärden i Sverige. Jag är inte alldeles säker
              på att det enskilda fall som du nämner handlar om det, utan där
              är uppenbarligen anknytningen till Sverige väldigt stor. Sannolikt
              är det så att den här personen kan stanna i Sverige med vår politik.
              Jag tycker inte alls att det verkar orimligt på något sätt.
            </seg>
            <seg xml:id="i-72e24ac79a22917f-0">
              Det här handlar inte om enskilda fall. Det är klart att det handlar
              om människor, men det handlar om människor i båda ändar.
            </seg>
            <seg xml:id="i-f1c08bfcab4ac9e4-0">
              Du tog upp exemplet Danmark. Där har man infört en regel för
              att försvåra tvångsäktenskap, alltså att människor åker ned till
              Mellanöstern och hämtar hem en fru som är väldigt ung och inte
              har bestämt själv att hon ska gifta sig med en man som har invandrat
              till Danmark. Det är för att förhindra detta som man har infört
              dessa regler. Det finns människor också i andra ändan inte bara
              i den ända som Lars Ohly talar om.
            </seg>
            <seg xml:id="i-0596795f19801274-0">
              Så är det även med välfärden. Välfärden handlar också ytterst
              om människor, och vi prioriterar som sagt välfärden.
            </seg>
          </u>
          <note type="speaker" xml:id="i-9c9898bbf501bd27-0">
            Anf. 104 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-4">
            <seg xml:id="i-877e5b673e416674-0">
              Herr talman! Integrationen i Sverige har inte fungerat tillräckligt
              väl. Därför kraftsamlar också regeringen på det området.
            </seg>
            <seg xml:id="i-6a77ec42e624f317-0">
              När man lyssnar på Jimmie Åkesson hör man en representant för
              de enklaste av lösningar. Han talar om splittringspolitik och
              målar upp ett Sverige där det är vi och de utifrån en människosyn
              som är helt främmande för mig.
            </seg>
            <seg xml:id="i-cd21a0955b9cb4c7-0">
              Jimmie Åkesson! Det kunde ha handlat om att du eller jag hade
              befunnit oss i den situationen att vi hade lämnat krig och förföljelse.
              Det kunde ha handlat om dig och mig och om våra barn. Det är precis
              detta det handlar om.
            </seg>
            <seg xml:id="i-18747d3c82be7755-0">
              Det finns en solidaritetsaspekt på politiken som spelar en väldigt
              stor roll för mig när jag diskuterar de här frågorna.
            </seg>
            <seg xml:id="i-b9ab90472b9ac19d-0">
              Det andra argumentet handlar om Sveriges egenintresse långsiktigt,
              om nu det första argumentet inte biter. Ska vi långsiktigt klara
              av den välfärd som du nu ställer mot det du kallar massinvandring
              behövs det fler människor som kommer till Sverige. I den svenska
              vården och välfärden ser vi Annie Lööf nämnde det tidigare att
              24 procent av läkarna har utländsk bakgrund liksom 22 procent
              av tandläkarna, 28 procent av apotekarna och 21 procent av vårdbiträdena.
              Om din politik hade fått styra hade de inte funnits i Sverige
              i dag. Då hade de inte varit med och utfört det välfärdsarbete
              som gör att vi som människor kan känna att vi lever i ett civiliserat
              land där vi klarar av att försörja oss och ge vård och omsorg
              till dem som behöver det.
            </seg>
            <seg xml:id="i-5bc178b33d91a861-0">
              Vi behöver göra mer. Vi behöver förbättra integrationen, men
              när du talar om splittringspolitik är du själv den främste utföraren
              av den politiken, som ställer den ena människan mot den andra
              i stället för att se att vi alla är människor och har ett värde
              var och en.
            </seg>
          </u>
          <note type="speaker" xml:id="i-f30f8a702c3e760c-0">
            Anf. 105 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-13">
            <seg xml:id="i-4bec459ce8b20f3e-0">
              Herr talman! Jag har inget ansvar för en havererad invandrings-
              och integrationspolitik. Det har däremot Göran Hägglund och hans
              allianskamrater liksom alla andra från vänster till höger i den
              här församlingen utom vi, för vi har hela tiden varit den enda
              motvikten till detta kompletta misslyckande.
            </seg>
            <seg xml:id="i-7b2d30c680d73515-0">
              Nu är det mycket populärt att tala om att integrationen har misslyckats.
              Det gör nästan alla politiker i dag, men man skyller det inte
              på invandringen, utan man skyller det närmast på svenskarna, systemen
              och det svenska samhället. Är det verkligen rimligt att göra det?
            </seg>
            <seg xml:id="i-f32533e933ceb8aa-0">
              Är det svenska folket som har ansvar för att invandrare inte
              får jobb i det här landet och alltså har en extremt låg sysselsättningsgrad
              i förhållande till svenskar? Är detta svenskarnas fel?
            </seg>
            <seg xml:id="i-573f132eee5019eb-0">
              Är det svenskarnas fel att vi ser gettoliknande stadsbildningar
              runt våra storstäder i dag eller att brevbärarna i Malmö nu tvingas
              bära överfallslarm när de ska dela ut post? Är det svenskarnas
              fel att det ser ut på det viset?
            </seg>
            <seg xml:id="i-cd6892d753a1e6f6-0">
              Jag hävdar att det inte är så. Jag hävdar att det handlar om
              att invandringen har varit för stor och att vi inte har haft kapacitet
              att ta hand om alla dem som har kommit. Då har man två alternativ
              man har kanske fler, men det är framför allt två alternativ som
              finns att välja mellan: Antingen fortsätter man med sin politik
              i alla fall och försöker sedan lappa och laga som regeringen nu
              vill göra. Eller så väljer man att begränsa invandringen lite
              mer, så att vi får en möjlighet att reda upp den situation som
              har skapats. Jag väljer att göra så, medan ni väljer att lappa
              och laga med verkningslösa och kostsamma integrationsprojekt och
              särlösningar där man måste skapa jobb åt invandrare och betala
              lönen för att de ska komma i arbete, men ändå gör de inte det.
            </seg>
            <seg xml:id="i-46cf2770b2882af5-0">
              Man kan prata vilka fantastiska integrationspolitiska reformer
              man genomför. Men det händer ju ingenting! Det fungerar ju ändå
              inte. Varför inte pröva en annan väg i stället, nu när ni har
              lappat och lagat under så lång tid?
            </seg>
          </u>
          <note xml:id="i-46e5bce09f837675-1">
            I detta anförande instämde Erik Almqvist (SD).
          </note>
          <note type="speaker" xml:id="i-c2d8e0722d8311ef-0">
            Anf. 106 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-5">
            <seg xml:id="i-51bad8eb8e9be111-0">
              Herr talman! Den svenska integrationen fungerar inte tillräckligt
              väl. Ändå kunde jag läsa upp siffror som visar att ungefär var
              fjärde person som jobbar inom välfärden har utländsk bakgrund.
              Det är personer som gör ett fantastiskt arbete varje dag. Vi behöver
              naturligtvis ändå förbättra för att motverka kriminalitet, gängbildning
              och andra problem som vi har att brottas med, men det leder mig
              inte fram till Jimmie Åkessons slutsats att vi i Sverige ska stänga
              våra gränser.
            </seg>
            <seg xml:id="i-8ecee1bf39b2154e-0">
              Jag tror att alla vi människor har ett lika värde och att vi
              bygger det goda Sverige genom att vara inkluderande och genom
              att vara humana och hjälpa varandra.
            </seg>
            <seg xml:id="i-6bf6c5e2a07441e5-0">
              Vi behöver bryta med en politik som alltför länge har varit omhändertagande
              i stället för att bygga på de resurser som de människor har som
              kommer hit. Vi behöver ge dem en större möjlighet att komma in
              i Sverige och få ett arbete. De goda exemplen på att det fungerar,
              till exempel i Småland i Vaggeryd, Värnamo, Gislaved och så vidare
              ska vi lära oss av.
            </seg>
            <seg xml:id="i-a00ec94783d557b9-0">
              Lösningen kan aldrig vara att dra en linje mellan olika grupper
              och peka på de andra och säga: Det är ert fel. Det är ni som förstör
              och ställer till det. I stället ska vi se till att bygga ett Sverige
              för alla.
            </seg>
          </u>
          <note type="speaker" xml:id="i-69fcf56521bd1767-0">
            Anf. 107 JIMMIE ÅKESSON (SD) replik:
          </note>
          <u who="jimmie_akesson_c1dac3" xml:id="i-e18a6b769bfb5aa6-14">
            <seg xml:id="i-bebb1e6add395804-0">
              Herr talman! Jag pekar inte på särskilt många andra än på Göran
              Hägglund och hans allianskamrater och på övriga politiker i den
              här församlingen. Det är ni som har misslyckats. Det är inte invandrarnas
              fel att det ser ut som det gör, utan det är ytterst ert fel.
            </seg>
            <seg xml:id="i-4ad026d58273c4b6-0">
              Det är alldeles riktigt att det finns många invandrare i det
              här landet som tillför det svenska samhället väldigt mycket, som
              arbetar, som startar företag och så vidare. Det ska man inte förringa
              på något sätt, och det gör jag inte heller. Däremot talar jag
              om att det är alldeles för få som arbetar och startar företag.
              Varför är det så? Jo, därför att ni har skapat en situation där
              de i stället hamnar i ett livslångt utanförskap kring våra storstäder.
            </seg>
            <seg xml:id="i-dbbd74746e9c4a34-0">
              Man kan inte tillämpa en integrationspolitik i den situation
              som råder i dag med en sådan massiv invandring som vi har och
              där vi tar ett sådant gigantiskt ansvar för detta problem som
              gäller hela Europa.
            </seg>
            <seg xml:id="i-27e5e08d3e795a9b-0">
              Därför menar jag att invandringen måste begränsas, så att vi
              får en chans att få en rimlig och fungerande integrationsprocess
              också i det svenska samhället.
            </seg>
          </u>
          <note type="speaker" xml:id="i-d71754a5f84dd95c-0">
            Anf. 108 LARS OHLY (V):
          </note>
          <u who="lars_ohly_9f9bb3" xml:id="i-84f2e9c678b5e9db-12">
            <seg xml:id="i-28c789ae20973176-0">
              Herr talman! Statsministern stod här för några timmar sedan och
              var både stolt och nöjd, om jag förstod det rätt. Mycket hade
              gått åt rätt håll. De ekonomiska kurvorna pekade åt rätt håll.
              Fler var i arbete. Färre förtidspensionerades. Det var bara svarta
              siffror överallt. Inget var minus. Allting var bra.
            </seg>
            <seg xml:id="i-e8004f6641591317-0">
              Den beskrivningen kan bero inte bara på att statsministern har
              ett behov av att beskriva Sverige så utan också på att statsministern
              lever i en annan verklighet än många av dem som just nu lider
              under försämringar i sjukförsäkringen och i a-kassan och av en
              välfärd som urholkas. Den verkligheten finns där oavsett om statsministern
              vill erkänna det eller inte.
            </seg>
            <seg xml:id="i-3e2cbc0df1c4cc78-0">
              Antalet fattiga barn ökar i Sverige. Anledningen till det är
              barn har ju sällan någon egen förmögenhet att deras föräldrar
              har blivit allt fattigare. Det handlar om föräldrar som kanske
              är långtidssjuka. De kanske hör till de 50 000 som har utförsäkrats
              med er politik. Det handlar om föräldrar som kanske har förlorat
              jobbet. Arbetslösheten är ju högre nu än när ni tillträdde, och
              bara en tredjedel av de arbetslösa får numera ersättning från
              a-kassan.
            </seg>
            <seg xml:id="i-f532fd402877ff71-0">
              Det är klart att detta drabbar människor. Då kan man, som statsministern,
              låtsas att detta inte finns och att allt i Sverige går åt rätt
              håll.
            </seg>
            <seg xml:id="i-ebfdcb7186d43978-0">
              Samtidigt med detta genomför regeringen stora satsningar med
              skattepengar på att berika riskkapitalbolag. I mitt replikskifte
              med statsministern visade jag att de riskkapitalbolag som bedriver
              vård, omsorg och utbildning gick med 12 miljarder i vinst 2009.
            </seg>
            <seg xml:id="i-bc11ca353c01d00e-0">
              Enligt Statistiska centralbyrån går 8 miljarder direkt att hänvisa
              till skattepengar. Det är skattepengar som direkt har gått ut
              i vinster. Det är 8 miljarder kronor. Det motsvarar 20 000 välfärdsarbetare.
              Det är ganska mycket välfärd som produceras för 8 miljarder med
              20 000 par händer i vården, omsorgen och utbildningen.
            </seg>
            <seg xml:id="i-abd45fae1244e48c-0">
              Statsministern säger i replikskiftet: Det är personalkooperativ,
              små enheter och anställda som har tröttnat på sin tidigare arbetsgivare.
              Det kan finnas några sådana enstaka exempel. Men det är inte bilden
              för hela välfärdssektorn. Det är de stora privata riskkapitalbolagen
              som har tagit över marknader.
            </seg>
            <seg xml:id="i-7308ae0d22656185-0">
              Om ett personalkooperativ har bildats en gång är det väldigt
              svårt att återföra det till gemensam sektor. Däremot är det väldigt
              ofta så att de sedan köps upp av riskkapitalbolagen som ökar sina
              marknadsandelar och sina vinstmarginaler ytterligare.
            </seg>
            <seg xml:id="i-ef88f19b1ab98d14-0">
              Ett sådant område är äldreomsorgen. Där är inte bara problemet
              de privata vinstintressena som leder till att personalnedskärningar
              sker trots att behoven finns och vanvård, som på det äldreboende
              i Vällingby i Helsingfors som avslöjades i går.
            </seg>
            <seg xml:id="i-98f976cd32be0140-0">
              Då rycker borgerliga politiker ut och säger: Det var inte meningen.
              Nu måste vi granska avtalet. Det här måste vi rätta till. Problemet
              är själva grundförutsättningen. Syftet får inte vara att berika
              riskkapitalister. Det får aldrig vara utgångspunkten för den välfärd
              som vi behöver gemensamt.
            </seg>
            <seg xml:id="i-261bf982c966460a-0">
              Äldreomsorgen är viktig inte minst för att vi kan vara trygga.
              Alla har vi någon som vi känner och som vi tycker om som är gammal.
              Alla kommer vi förhoppningsvis någon gång själva att hamna där.
              Vi planerar för att vi ska leva länge. Men någon gång kommer vi
              att behöva hjälp. Det gör de allra flesta.
            </seg>
            <seg xml:id="i-91e45b5d28c1532b-0">
              Någon gång är vi beroende av att det finns en hemtjänst eller
              ett äldreboende som hjälper oss med det vi inte klarar själva.
              Den kvaliteten finns inte längre. Den är inte självklar. Många
              är i dag rädda för att bli gamla. Det är både för att de är rädda
              för en låg pension och för att de är rädda för att när de behöver
              hjälp så kommer de som har råd att kunna köpa sig det och många
              andra att stå utan.
            </seg>
            <seg xml:id="i-78d73e33bf7bdc93-0">
              Det är effekterna av nedskärningspolitiken och privatiseringspolitiken.
              Det drabbar kvinnor på ett alldeles särskilt sätt. Vi vet att
              generell välfärd alltid gynnar jämställdhet. Det är alltid bra
              för jämställdheten i samhället om välfärden omfattar alla.
            </seg>
            <seg xml:id="i-82d8cf252efe6b9f-0">
              Vi vet att kvinnor i Sverige precis som i andra länder oftast
              tar hand om barn och gamla när inte samhället finns där och gör
              det som vi gemensamt har försökt få samhället att besluta om.
              Därmed minskar makten i kvinnors liv över sin egen verklighet
              och sina möjligheter att fatta egna beslut.
            </seg>
            <seg xml:id="i-9d4f9a23f1c9c28e-0">
              Det är också en kvinnlig arbetsmarknad i stor utsträckning. Den
              domineras av kvinnor, lågavlönade som sliter hårt, gör vad de
              kan och verkligen försöker leverera en välfärd. De drabbas av
              nedskärningar och vågar inte stå upp mot en chef som hotar den.
              De skriver därför anonyma brev, som till exempel från Caremas
              äldreboende i Vällingby. De är rädda att förlora jobbet.
            </seg>
            <seg xml:id="i-29faecdc02c82ca8-0">
              Det är också kvinnor som drabbas när inte välfärden finns där.
              Då är det kvinnor som står för den anhörigvård som ersätter den
              generella välfärden. Det är döttrarna och makarna till de gamla
              som ofta får stå där och ta hand om de gamla som inte för det
              stöd som samhället borde ge.
            </seg>
            <seg xml:id="i-6a585e356c7e8d4b-0">
              Samtidigt har vi en arbetsmarknad också inom offentlig vård och
              välfärd där mängder av människor har visstidsanställningar. Den
              senaste siffran är 334 000 visstidsanställda på arbetsmarknaden.
              Av dem har 255 000 tim- eller behovsanställningar.
            </seg>
            <seg xml:id="i-d3312295784abc08-0">
              Det är en sorts daglönare. De har ingen aning om vilken månadslön
              de kommer att få och hur mycket pengar de kommer att ha nästa
              månad. På 30-talet stod många människor i köer för att slåss om
              jobb. Nu ser vi inga sådana köer längre.
            </seg>
            <seg xml:id="i-d01f4a5b46a5c1be-0">
              Nu sitter människor hemma vid telefonen beredda att kallas in
              med kort varsel. De vågar inte gå långt från en tänkt arbetsplats.
              Risken finns att de då inte kommer att ringas in några fler gånger,
              och då får de inte heller möjligheten att tjäna några pengar den
              dagen.
            </seg>
            <seg xml:id="i-48fdeb3b67c92d5c-0">
              Otrygga jobb drabbar framför allt dem som redan står längst från
              arbetsmarknaden. Därigenom blir klasskillnaderna än tydligare.
              Det är inte alla som drabbas av otrygghet på arbetsmarknaden,
              och det är inte alla som behöver oroa sig. Men det är alldeles
              för många.
            </seg>
            <seg xml:id="i-4e006c102d7ccaf1-0">
              Då kommer svaret från borgerligheten: Vi sänker ungdomslönerna.
              Vilken utmärkt idé! Vi låter de redan otrygga unga som sitter
              och väntar på att ringas in få ännu sämre betalt. Det är lysande!
              Vem tjänar på det? Egentligen ingen annan än de arbetsgivare som
              kan göra större vinster.
            </seg>
            <seg xml:id="i-3802200a6c97b85f-0">
              Man säger: Vi luckrar upp lagen om anställningsskydd. Så kan
              vi nog hjälpa dem som har otrygga anställningar. Vi bekämpar otryggheten
              genom att öka den. Det låter väl inte heller riktigt logiskt,
              eller hur?
            </seg>
            <seg xml:id="i-b598effe1e5e6fde-0">
              Om man ska bekämpa otryggheten kanske man ska utgå från att människors
              trygghet ska tillfredsställas på ett bättre sätt, att arbetsgivarnas
              makt ska minska och att de anställda ska få större möjligheter
              till fasta jobb med lön att leva på.
            </seg>
            <seg xml:id="i-d61133152f948514-0">
              Varför accepterar många detta? Jo, därför att arbetslösheten
              är fortsatt hög. De flesta vet att den som blir arbetslös inte
              har det fett, och de vill inte förlora jobbat. Så tystnar arbetsplatserna.
              Människor vågar inte vara kritiska och sätta sig upp mot chefer.
              Det blir allt svårare att hävda sin rätt.
            </seg>
            <seg xml:id="i-e52ed6b11eeb65fc-0">
              Det är en annan verklighet än den statsministern beskrev. Det
              är den verklighet jag möter bland människor som kontaktar mig.
              Det är människor som utförsäkras från sjukförsäkringen, är arbetslösa,
              är oroliga för sina anhöriga som inte får den vård de behöver
              och som själva känner: Det är inget bra Sverige.
            </seg>
            <seg xml:id="i-a77246cd76d7119a-0">
              Det är inte ett bra land när den enda tryggheten som ökar är
              otryggheten och när den enda makt som ökar i människors liv är
              vanmakt. Det låter som en floskel. Men bakom den finns en verklighet
              som regeringen vägrar se. Det är därför vi behöver en rödgrön
              politik i Sverige.
            </seg>
          </u>
          <note type="speaker" xml:id="i-3951e1c81ffc5964-0">
            Anf. 109 Statsminister FREDRIK REINFELDT (M) replik:
          </note>
          <u who="unknown" xml:id="i-6d58944edf7459de-37">
            <seg xml:id="i-a3609a7f0662bec8-0">
              Herr talman! Jag hade inte tänkt gå i polemik med Lars Ohly.
              Vi hade ett replikskifte tidigare. Jag tror att de synpunkter
              vi har från lite olika utgångspunkter är väl kända.
            </seg>
            <seg xml:id="i-95bcec14792d7cf1-0">
              Jag tänkte uppmärksamma det faktum att det är Lars Ohlys sista
              partiledardebatt och att Lars Ohly åtminstone nu ser ut att vara
              på väg ut ur svensk politik i den roll han nu har haft.
            </seg>
            <seg xml:id="i-9e44ebbf5fdc2ab2-0">
              Lars Ohly påpekade under en tidigare fas av debatten att jag
              var lite röd. Nu ska jag i stället bevisa att Lars Ohly är blå.
              Det är nämligen så att även om vi står långt ifrån varandra rent
              politiskt har vi hamnat ganska nära varandra när det gäller vår
              syn på fotboll.
            </seg>
            <seg xml:id="i-0b2c93c2bd0a6d0c-0">
              De av oss som gjorde rätt val i går kväll, nämligen att ladda
              upp för den här debatten genom att se SverigeHolland, kunde se
              den fina kombinationen Andreas Isaksson, Kim Källström och Johan
              Elmander. Det är de tre grabbar som tillsammans utgjorde kärnan
              i en storhetstid för det lag som vi hejar på.
            </seg>
            <seg xml:id="i-d6c71eb721c7eea8-0">
              Vi håller på våra partier precis som vi håller på våra fotbollslag.
              Vi har uppgång och nedgång, och vi har väl upplevt uppgång och
              nedgång i både fotbollens och politikens värld. Även om vi hamnar
              längst ifrån varandra i politiken tycker jag att en dag som denna
              är det bättre att tala om det där vi står bredvid varandra.
            </seg>
            <seg xml:id="i-9e2c78c45c255c4a-0">
              Var det en sak jag lärde mig på Råsunda i går var det: Ska man
              se fotboll nu i oktober, och det är trots allt ett par matcher
              kvar, så behövs detta. Det behövs en rejäl fin mössa och lite
              blåränder, lite olika blå toner, Lars Ohly, i form av en halsduk.
            </seg>
            <seg xml:id="i-d5b7e28db24d853e-0">
              Det får du ha för att tänka på vad du nu vill tänka på. Du vill
              kanske slippa tänka på oss. Kanske vi syns på Stadion någon gång.
              Jag vet att du har varit en mer frekvent åskådare än vad jag har
              varit, så du behöver inte påpeka det. De här kan vara bra att
              ha en stund när blir lite kallt. Ha det bra!
            </seg>
          </u>
          <note type="speaker" xml:id="i-7b0345876b159503-0">
            Anf. 110 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-13">
            <seg xml:id="i-06a6606c7f6778e7-0">
              Herr talman! Tack för de vänliga orden, men jag hade hellre sett
              ett skarpt replikskifte där du hade försvarat din orättvisa politik,
              Fredrik Reinfeldt! Det tycker jag hade varit ett bättre sätt att
              hedra mina år som partiledare. Jag kan garantera en sak: Jag kommer
              inte att vara på väg ut ur svensk politik. Jag kommer att finnas
              kvar, och jag kommer att vara en enveten försvarare av rättvisa
              och solidaritet också i framtiden. Det kan jag garantera.
            </seg>
          </u>
          <note type="speaker" xml:id="i-8076f70d3b8f6f8b-0">
            Anf. 111 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-6d58944edf7459de-38">
            <seg xml:id="i-f665f96fa3f9a552-0">
              Herr talman! Även jag vill uppmärksamma Lars Ohly i hans sista
              partiledardebatt och tacka för alla de insatser han har gjort.
              Vi har en gemensam historia före denna talarstol; vi satt i Helsingforss
              stadsfullmäktige ihop på 90-talet, och jag minns att vi hade ganska
              frejdiga debatter också då.
            </seg>
            <seg xml:id="i-bf526d7aaf2ec836-0">
              Vi står långt ifrån varandra politiskt och ideologiskt. Men jag
              uppskattar Lars Ohly mycket därför att han är en tydlig ideologisk
              debattör. Det gör att debatterna, argumentationen och det politiska
              samtalet blir tydliga och begripliga för medborgarna och för dem
              som lyssnar. Lars Ohly är en tydlig agitator och argumentatör
              för de idéer som han står för. Allt man gör i det här jobbet är
              inte alltid roligt, men att möta Lars Ohly i debatter och utväxla
              argument och synpunkter är alltid roligt.
            </seg>
            <seg xml:id="i-3f982652c3d4da9e-0">
              Fredrik Reinfeldt och du har ett gemensamt fotbollsintresse.
              Jag vet inte vad marknadsvärdet på Djurgårdsprylar är just nu,
              men de har säkert ett stort affektionsvärde.
            </seg>
            <seg xml:id="i-575af9c3e38740a9-0">
              Jag har valt en bok som är nyligen utgiven i ett ämne som vi
              ofta diskuterar, Lars Ohly och jag. Det är jämställdhet. Denna
              bok handlar om jämställdhetskampen för 90 år sedan kampen för
              kvinnlig rösträtt i Sverige. Den är skriven av den liberala författaren
              och journalisten Barbro Hedvall. Boken har alltså nyss kommit
              ut, och jag tycker att den skulle kunna vara en lämplig present.
              Den kan du läsa när du nu får lite mer tid att göra roligare saker
              än bara att vara i det här huset. Tack ska du ha för dina insatser!
            </seg>
          </u>
          <note type="speaker" xml:id="i-c5622664e3defddc-0">
            Anf. 112 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-14">
            <seg xml:id="i-5d8ef7c0aedfc443-0">
              Herr talman! Detta är en fantastiskt fin bok som jag gärna kommer
              att läsa, och jag uppskattar Barbro Hedvall mycket. Men jag måste
              säga att du kunde ha hedrat mig bättre, Jan Björklund, genom att
              dra tillbaka det där idiotiska förslaget om att sänka ungdomslöner
              och försämra tryggheten på arbetsmarknaden. Det hade varit mycket
              bättre!
            </seg>
          </u>
          <note type="speaker" xml:id="i-1309c677ac9b7e8d-0">
            Anf. 113 Näringsminister ANNIE LÖÖF (C) replik:
          </note>
          <u who="unknown" xml:id="i-6d58944edf7459de-39">
            <seg xml:id="i-89f94813eec54d09-0">
              Herr talman! Jag var nästan beredd att lämna tillbaka min present
              och inleda ett replikskifte med dig i stället, Lars Ohly. Detta
              är min första partiledardebatt och det kommer att bli din sista
              som partiledare. Jag måste säga att jag tycker att det är lite
              vemodigt att du slutar som partiledare. Jag är övertygad om att
              debatterna mellan Centerpartiet och Vänsterpartiet hade haft en
              riktigt ideologisk nerv i många frågor.
            </seg>
            <seg xml:id="i-506a4f6eb6163b12-0">
              I Alliansen har vi i dag en bra tradition av att plantera träd.
              Alliansens partiledare har träd planterade, och de växer på bra.
              Du och jag delar klimatengagemanget, Lars Ohly. Inte minst visade
              det sig i ett tidigare replikskifte. Jag är övertygad om att vi
              också delar engagemanget för att människor i Afrika ska få bättre
              levnadsvillkor. Eftersom jag vet att du inte är någon materialist,
              utan en idealist, har jag valt att plantera 33 träd i Afrika i
              ditt namn.
            </seg>
            <seg xml:id="i-890860565df33909-0">
              Jag hoppas att du nu får mer tid över till att få vara nygift
              efter årsskiftet. Ett stort tack för bra samarbete!
            </seg>
          </u>
          <note type="speaker" xml:id="i-4800a4084b76c588-0">
            Anf. 114 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-15">
            <seg xml:id="i-d3aab2770e07b88b-0">
              Herr talman! Det är lite synd att vi inte kommer att mötas som
              partiledare. Men jag tror att jag ändå kommer att utmana dig i
              en del debatter i fortsättningen, Annie Lööf. Centerpartiets väg
              från ett folkrörelseparti med ett klart perspektiv av rättvisa
              och solidaritet till ett mer nyliberalt parti är en väg som jag
              hoppas att ni kommer att ompröva. Jag kommer att göra allt för
              att påvisa hur felaktig den vägen är.
            </seg>
            <seg xml:id="i-a61dd85ce6f90f3e-0">
              Nerven i politik är just att man lyfter fram olikheterna med
              respekt men samtidigt tydligt och klart visar att här finns det
              olika alternativ. Om det är någonting jag är säker på är det att
              ideologin inte kommer att försvinna ur Vänsterpartiet med mig.
              Oavsett vem som står här i nästa partiledardebatt i riksdagen
              kommer det att vara en mycket ideologisk och tydlig företrädare
              för Vänsterpartiets politik; det kan jag garantera.
            </seg>
          </u>
          <note type="speaker" xml:id="i-6778bf72329fafb4-0">
            Anf. 115 Socialminister GÖRAN HÄGGLUND (KD) replik:
          </note>
          <u who="carina_hagg_f1f2f3" xml:id="i-f07c3fa032453a02-6">
            <seg xml:id="i-c15cb24406df8808-0">
              Herr talman! Också jag vill rikta ett hjärtligt tack till Lars
              Ohly. Det är inte varje gång vi har precis samma uppfattning,
              utan då och då skiljer sig våra uppfattningar åt. Men jag har
              alltid uppskattat debatterna, för de förs med ett oerhört engagemang
              från Lars sida, med ett varmt hjärta och inte att förglömma med
              glimten i ögat, vilket gör att man också kan mötas efter debatten.
              Jag tror att det är otroligt viktigt i det demokratiska samtalet
              att vi, trots att vi tycker olika, kan se varandra som de människor
              vi är och skilja på sak och person.
            </seg>
            <seg xml:id="i-489fa36da9092d98-0">
              Vi har haft ganska många debatter genom åren. Det har till exempel
              handlat om familjepolitik, där vi tycker väldigt olika. Det har
              handlat om flyktingpolitik, där vi många gånger har kunnat formera
              gemensamma positioner. Vi har inte varit ense när det handlar
              om möjligheten för fler aktörer i vården, vilket vi kunde höra
              exempel på i anförandet här tidigare.
            </seg>
            <seg xml:id="i-4110a1563a671294-0">
              Men jag har alltid uppskattat Lars Ohly. Vi har en del gemensamt
              när det gäller idrottsintresse. Det kan diskuteras i hans fall,
              men det finns i alla fall ett idrottsintresse. Vi har också musik
              och annat som förenar oss.
            </seg>
            <seg xml:id="i-8d7855c05763a34c-0">
              Eftersom jag gärna ser att Lars Ohly får mer stryk i framtiden
              vill jag lämna två biljetter så att han kan ta med sig en lämplig
              person för att se när HV krossar Djurgården nästa gång. Tack,
              Lars!
            </seg>
          </u>
          <note type="speaker" xml:id="i-1cd1c6706ef70d9f-0">
            Anf. 116 LARS OHLY (V) replik:
          </note>
          <u who="lars_ohly_9f9bb3" xml:id="i-84f2e9c678b5e9db-16">
            <seg xml:id="i-50ba890952b72a78-0">
              Herr talman! Jag har ganska ofta fått frågan vilken partiledare
              jag helst umgås med i Alliansen. Jag ber de övriga om ursäkt,
              men jag har svarat Göran Hägglund. Det är helt obegripligt för
              många. Jag har fått många frågor om detta, och man undrar hur
              jag kan tycka det.
            </seg>
            <seg xml:id="i-c868100aa310f3ba-0">
              Men det är så att Göran Hägglund har en egenskap som gör att
              det är lätt att umgås utanför politiken; han har en genuin humor
              och människokärlek. Det gör att man kan bortse från en del ganska
              hårda ord ibland. De ska finnas där. De har sin plats i politiken.
              Jag vägrar att smeta ut det hela och tycka att vi ska vara så
              himla gulliga med varandra. Vi tycker olika, och det ska framgå.
              Men det ska göras med den respekt som följer av att vi ser att
              det finns en människa där bakom. I Göran Hägglunds fall är det
              inte svårt. Göran Hägglund är en ganska kul kille, helt enkelt.
            </seg>
            <seg xml:id="i-4205bcd4ed01fa99-0">
              Jag uppskattar tacket, även om jag också i ditt fall hellre hade
              sett att du hade omprövat din vansinnigt 50-talsaktiga familjepolitik.
            </seg>
          </u>
          <note type="speaker" xml:id="i-80dd68b67318aeee-0">
            Anf. 117 Socialminister GÖRAN HÄGGLUND (KD):
          </note>
          <u who="carina_hagg_f1f2f3" next="cont" xml:id="i-7aa2ebd18d227ec3-0">
            <seg xml:id="i-9e57b51ff827ea35-0">
              Herr talman! Det har varit en lång debatt, och fortfarande återstår
              några minuter. Jag tänkte välja ett perspektiv som möjligen är
              lite annorlunda. Jag ska tala om behovet av ansvar och ansvarstagande
              i ekonomin. Det är en grundläggande förutsättning och en nödvändighet
              för ett land som vill behålla kraften också framöver.
            </seg>
            <seg xml:id="i-29cbac8113b08657-0">
              Jag vill också påpeka att världen nu plågas av en ekonomisk turbulens.
              Det handlar i grunden också om etiska frågor eller snarare kanske
              om brist på etiskt handlande historiskt som man nu får betala
              igen för. Känslan av ansvar för framtida generationer har ibland
              ersatts av en lättsinnig otålighet och en önskan att maximera
              nyttan för dagen. Men att ta ansvar är mer än att säkerställa
              överskott i statens budget. Samhällsbygget är större än så. Sveriges
              utveckling avgörs nämligen av hur väl vi lyckas förmedla normer
              och värderingar.
            </seg>
            <seg xml:id="i-88f2a27e9fcb4834-0">
              Dagens Nyheter hade för några veckor sedan en intressant artikel
              av den amerikanske journalisten och författaren David Brooks.
              Grunden för artikeln var en sociologisk forskning baserade på
              djupintervjuer med unga amerikaner. Studien handlade om unga vuxnas
              moraliska principer. Resultatet var rätt nedslående. Brooks beskriver
              hur det bland unga inte längre inte finns någon gemensam etik.
              I stället styrs deras moraliska tänkande av situationer eller
              omedelbara känslor. Brooks skrev bland annat så här: På frågan
              om orätt eller ondska höll de med om att våldtäkt och mord var
              fel, men frånsett dessa extremfall fanns moraliskt tänkande helt
              enkelt inte med i bilden, inte ens sådant som att köra bil berusad,
              fuska i skolan eller bedra partner.
            </seg>
            <seg xml:id="i-9cb7caa44c2d5bb2-0">
              Det finns inte mycket som talar för att utvecklingen skulle vara
              annorlunda i vårt land.
            </seg>
            <seg xml:id="i-8f7d1c1402e89a51-0">
              Etik handlar om hur vi beter oss mot varandra. Moraliska val
              är inte bara en fråga om tycke och smak. Det är inte personliga
              känslor i varje given situation som bestämmer vad som är moraliskt
              rätt och riktigt. Brooks tecknar bilden av unga vuxna som saknar
              ordförråd och inte förmår att reflektera över en gemensam moralisk
              stomme eller moraliska förpliktelser. Det handlar om personer
              som präglas av en extrem moralisk individualism. Det var uppenbart
              att de inte fått resurser för att inse vikten av att stoppa destruktiva
              beteenden i tid.
            </seg>
            <seg xml:id="i-68a81d5f337d0bad-0">
              Jag tror att livet, precis som trafiken, behöver regler för att
              samspelet ska fungera. Ett samhälle där allt fler lever i föreställningen
              att mina handlingar inte spelar någon som helst roll och inte
              får några konsekvenser riskerar att ta en ände med förskräckelse.
              Det handlar kanske om fler återkommande ekonomiska kriser, bristande
              laglydighet eller skattemoral, om ett ointresse för hur mitt agerande
              påverkar miljön och om allt svagare relationer och allt mindre
              av ansvarskännande och därmed allt svagare sammanhållning och
              allt svagare solidaritet.
            </seg>
            <seg xml:id="i-87b5a798201318e3-0">
              Lyckas vi förvalta en värdegrund som håller för att bygga ett
              öppet, fritt och välmående land förvaltar vi det ekonomiska, kulturella,
              sociala och andliga kapital som är nödvändigt för ett samhälle
              som håller ihop. Jag tror att alla inser att det inte fungerar
              att lämpa över ekonomiska skulder till kommande generationer.
              Det är oansvarigt, men att urholka värdegrunden är direkt farligt.
            </seg>
            <seg xml:id="i-62e53c21a628235e-0">
              Herr talman! Det är inte enkelt att växa upp i dagens komplexa
              värld. Den psykiska ohälsan sprider sig. Antalet barn och unga
              som får antidepressiva läkemedel ökar. Antalet självmordsförsök
              bland unga ökar tyvärr. Skolresultaten försämras. Var tionde niondeklassare
              säger att de begått ett våldsbrott. Fler unga än tidigare ansluter
              sig till organiserade gäng.
            </seg>
            <seg xml:id="i-1c44d1d93fcc2911-0">
              Villkoren för våra barn och unga är en av de riktigt stora framtidsutmaningarna.
              Sverige behöver en relations- och uppväxtpolitik som inte enbart
              handlar om ekonomiska förutsättningar. De är nog så viktiga, men
              det handlar också om annat, nämligen om en politik som bygger
              på insikten att samhällsgemenskapen krackelerar och havererar
              utan en hållbar värdegrund. Etiken har en central betydelse för
              ett gott liv och ett tryggt, öppet och fritt samhälle.
            </seg>
            <seg xml:id="i-f3447a1f4adf220e-0">
              Om vi inte förmedlar de värden och den omsorg om våra medmänniskor
              som i vår del av världen förvaltas av den kristna traditionen
              tror jag att vi raserar grunden för samhällsgemenskapen. Vi måste
              se föräldrarnas och familjernas roll när det gäller att förmedla
              värden, men vi har också skolans roll att diskutera.
            </seg>
            <seg xml:id="i-dd9b8fb0d18d36f3-0">
              När det gäller familjernas roll har i alla fall jag här tidigare
              i debatten diskuterat att politiker gärna vill detaljreglera.
              Det ska beskattas, subventioneras och kvoteras till någonting
              som är något slags politiskt ideal som en majoritet kan enas sig
              om, men som jag ser det byggs inte förutsättningar för trygga,
              stabila och självständiga familjer så. Det som man i stället uppnår
              är stressade föräldrar som känner sig infösta i en mall som inte
              fungerar, och i värsta fall leder det till otrygga relationer
              och otrygga barn.
            </seg>
            <seg xml:id="i-b6db24504d96c2ef-0">
              Jag tror också att vi behöver inse behovet av ett väl fungerande
              och starkt civilt samhälle där trygghet och gemenskap främjas.
              Solidariteten i de offentliga välfärdssystemen är ett komplement
              till ett samhälle som i allt högre grad borde präglas av medmänsklighet,
              ansvarstagande och idealitet. Vad hjälper det om vi har höga skatter
              och stränga eller tydliga lagar om vi inte beter oss på ett vettigt
              sätt gentemot varandra? Jag tror att det handlar väldigt mycket
              om etik och moral och om frågan hur vi bygger ett varmare, lite
              närmare Sverige där det finns utrymme för alla.
            </seg>
            <seg xml:id="i-f4dcca0d0e15d3a8-0">
              Det civila samhället spelar en roll här. Vi har en brokig samling
              av kyrkor, samfund, idrottsklubbar, scoutföreningar, bridgeförbund
              och så vidare som bidrar till att skapa en mening i människors
              liv genom aktivitet och gemenskap människor emellan och stöd åt
              familjer och utsatta. Därför vill jag fortsätta att jobba för
              det civila samhället. Den här gången har vi i regeringens budget
              ett förslag om att införa en avdragsrätt för gåvor till vissa
              ändamål. Jag tror att det är ett steg i rätt riktning.
            </seg>
            <seg xml:id="i-914e802204363e17-0">
              Men som politiker måste vi också inse våra egna gränser. Allt
              kan inte lösas med mer politik. Ibland kan till och med politiken
              vara en del av problemet, och mindre politik kan vara lösningen.
              Behovet av kontroll och förbud hänger dessutom intimt ihop med
              graden av inre självkontroll. Är det så att vi har en etik som
              krackelerar, ett gemensamt förhållningssätt gentemot varandra
              som inte fungerar, tror jag att vi får ett allt större behov av
              lagstiftning. Är det å andra sidan så att vi har en starkt sammanhållande
              etik som gör att vi beter oss på ett förutsägbart och sjyst sätt
              gentemot varandra tror jag att det behövs färre lagar.
            </seg>
            <seg xml:id="i-0bcf7af393761080-0">
              Vi diskuterar skolan väldigt mycket, och det gör vi med all rätt
              eftersom vi vet att det är en dålig start i livet när man går
              igenom den utan fullständiga betyg och inte kan komma vidare.
              De som hamnar där har det tuffast. Därför gör regeringen väldigt
              mycket på det här området. Men jag tror att vi behöver fundera
              vidare på hur skolan kan bidra till ett större mått av trygghet
              och hitta tillbaka till det bildningsideal som har försummats
              i svensk politik och utbildningsväsen.
            </seg>
            <seg xml:id="i-ed494af86d4b1f1b-0">
              Ungdomsarbetslösheten är ett jätteproblem som jag skulle vilja
              prata mycket om. Den tilltagande ungdomsbrottsligheten borde också
              vara värd en hel del oro här i kammaren. Jag vill att Kristdemokraterna
              ska fortsätta arbetet med att fylla Alliansen med det mjuka, varma,
              sociala ansvarstagandet.
            </seg>
            <seg xml:id="i-6118a58a91645437-0">
              I den här budgeten har vi prioriterat frågor som rör pensionärernas
              ekonomiska villkor. Vi har prioriterat sådant som rör familjer
              som har små ekonomiska marginaler och en förbättring av den sjukförsäkring
              som i grunden är en av de viktigaste reformer som genomförts men
              där vi har kunnat se att människor har hamnat mellan stolarna.
              Den reparerar och fixar vi nu. Vi kommer självfallet att följa
              detta med största uppmärksamhet framöver för att det ska bli så
              bra som vi har tänkt oss.
            </seg>
          </u>
          <note xml:id="i-3c1ed9b58dac14b6-0">
            Partiledardebatten var härmed avslutad.
          </note>
          <note xml:id="i-5fe99ed42fa4f8a7-0">
            Ajournering
          </note>
          <note xml:id="i-b6a4f5db2390a315-0">
            Kammaren beslutade kl. 13.09 på förslag av talmannen att ajournera
            förhandlingarna till kl. 13.15.
          </note>
          <u who="carina_hagg_f1f2f3" prev="cont" xml:id="i-a533dafc6398ad9c-0">
            <seg xml:id="i-664bc83bb82bf2f5-0">
              Återupptagna förhandlingar
            </seg>
          </u>
          <note xml:id="i-142b6e1e1a2d5700-0">
            Förhandlingarna återupptogs kl. 13.15.
          </note>
          <note xml:id="i-16fdbf8bad5268b5-0">
            2 § Val av ledamöter och suppleanter till Nordiska rådets svenska
            delegation
          </note>
          <note xml:id="i-63780bbede557c9d-0">
            Företogs val av 20 ledamöter och 20 suppleanter till Nordiska
            rådets svenska delegation.
          </note>
          <note xml:id="i-7aa3030993d4395e-0">
            Valberedningen hade enhälligt beslutat om gemensamma listor för
            valen av ledamöter och suppleanter till Nordiska rådets svenska
            delegation.
          </note>
          <note xml:id="i-93b12a1f2f41ed6b-0">
            Sedan en promemoria innehållande de gemensamma listorna delats
            ut och godkänts av kammaren befanns följande personer, vilkas
            namn i här angiven ordning upptagits på respektive lista, valda
            för riksmötet 2011/12:
          </note>
          <note xml:id="i-2aaaa9049e0d1287-0">
            Ledamötersuppleanter
          </note>
          <note xml:id="i-a0cd40731dafc56b-0">
            3 § Hänvisning av ärenden till utskott
          </note>
          <note xml:id="i-c83f12ee0ac9be85-0">
            Föredrogs och hänvisades
          </note>
          <note xml:id="i-bcd317b24880043d-0">
            4 § Tillämpningen av EU:s straffrättsliga lagstiftning på frågor
            som rör frihetsberövande
          </note>
          <note xml:id="i-7ea00e3db049bb18-0">
            Föredrogs
          </note>
          <note xml:id="i-a9d8227d72e63c21-0">
            Talmannen konstaterade att ingen talare var anmäld.
          </note>
          <note xml:id="i-08016908ac1cc6a9-0">
            5 § Bättre förutsättningar för skatteväxlingar mellan kommuner
            och landsting
          </note>
          <note xml:id="i-7ea00e3db049bb18-1">
            Föredrogs
          </note>
          <note type="speaker" xml:id="i-4198cd883cd46937-0">
            Anf. 118 JÖRGEN HELLMAN (S):
          </note>
          <u who="jorgen_hellman_3bb1f7" xml:id="i-e3638a8e1e5740f1-0">
            <seg xml:id="i-c063274af0720672-0">
              Herr talman! I dag förstärker riksdagen det kommunala självstyret.
            </seg>
            <seg xml:id="i-a1e285256ddf2a1b-0">
              Jag fick förtroendet att sitta i kommittén som utredde den kommunala
              utjämningen. Dagens kommunala inkomstutjämningssystem garanterar
              alla kommuner 115 procent av medelskattekraften och landstingen
              garanterar vi 110 procent av medelskattekraften. Med olika garantinivåer
              i inkomstutjämningen när det gäller kommuner respektive landsting
              blir det omfördelningseffekter när kommuner och landsting växlar
              verksamhet eller om man växlar huvudmannaskap med varandra.
            </seg>
            <seg xml:id="i-fa7f97d04bc232c5-0">
              Kommittén informerades av utredningen om att hälften av alla
              landsting såg över sina huvudmannaskapsförändringar. Man satt
              med kommunerna och funderade på om denna verksamhet kunde vara
              bättre i landstingsverksamheten eller om den var bättre inom den
              kommunala verksamheten. Tio landsting höll på att jobba med att
              växla verksamhet. Då är det inte rimligt att ett utjämningssystem
              i praktiken bestämmer vem som är huvudman i ett län.
            </seg>
            <seg xml:id="i-c5f112d9035ad05a-0">
              Som exempel kan vi ta kollektivtrafiken där det faktiskt bestäms
              utifrån utjämningssystemet vem som är huvudman. Det är inte rimligt
              att ha ett utjämningssystem som gör det, utan det måste vara respektive
              kommunfullmäktige respektive landstingsfullmäktige och regionfullmäktige
              som beslutar var de här verksamheterna ska vara. Det kan inte
              vara så att utkomsten av ett statligt inkomstutjämningssystem
              bestämmer detta.
            </seg>
            <seg xml:id="i-ee611891ad1dca51-0">
              Kommittén gjorde i december 2010 en särskild framställan till
              regeringen med förslag till ändring i lagen om kommunalekonomisk
              utjämning i syfte att eliminera de oönskade effekter på skatteväxling
              som uppstår när de här två organisationerna har olika garantinivåer.
            </seg>
            <seg xml:id="i-59a3d5647efb70a9-0">
              Med dagens beslut, med samma nivå på medelskattekraft både för
              landsting och för kommuner, kommer kommunerna och landstingen
              att själva kunna bestämma vem som är huvudman. Alltså förstärker
              vi i dag det kommunala självstyret.
            </seg>
          </u>
          <note xml:id="i-b1f466aa00e03fd7-0">
            Med det yrkar jag, herr talman, bifall till utskottets förslag.
          </note>
          <note xml:id="i-34a30ab23c495856-0">
            Överläggningen var härmed avslutad.
          </note>
          <note xml:id="i-1d6cc38c867958e8-0">
            6 § Rättelse i lagen om årsredovisning i kreditinstitut och värdepappersbolag
          </note>
          <note xml:id="i-7ea00e3db049bb18-2">
            Föredrogs
          </note>
          <note xml:id="i-a9d8227d72e63c21-1">
            Talmannen konstaterade att ingen talare var anmäld.
          </note>
          <note xml:id="i-414a9e5a2114f000-0">
            7 § Kompletterande förfaranderegler för vissa biobränslen
          </note>
          <note xml:id="i-7ea00e3db049bb18-3">
            Föredrogs
          </note>
          <note xml:id="i-a9d8227d72e63c21-2">
            Talmannen konstaterade att ingen talare var anmäld.
          </note>
          <note xml:id="i-2ec3b5a583c58f51-0">
            8 § Nytt unionsregister för utsläppsrätter
          </note>
          <note xml:id="i-7ea00e3db049bb18-4">
            Föredrogs
          </note>
          <note xml:id="i-a9d8227d72e63c21-3">
            Talmannen konstaterade att ingen talare var anmäld.
          </note>
          <note xml:id="i-fd1ff484b80cc914-0">
            9 § Vissa socialförsäkringsfrågor m.m.
          </note>
          <note xml:id="i-7ea00e3db049bb18-5">
            Föredrogs
          </note>
          <note xml:id="i-a9d8227d72e63c21-4">
            Talmannen konstaterade att ingen talare var anmäld.
          </note>
          <note xml:id="i-4009c97e91d19cc2-0">
            10 § Rätt till förlängt barnbidrag för elever i gymnasiesärskolan
          </note>
          <note xml:id="i-7ea00e3db049bb18-6">
            Föredrogs
          </note>
          <note xml:id="i-a9d8227d72e63c21-5">
            Talmannen konstaterade att ingen talare var anmäld.
          </note>
          <note xml:id="i-00e6e7bd66edb528-0">
            11 § Förbättringar inom familjepolitiken
          </note>
          <note xml:id="i-7ea00e3db049bb18-7">
            Föredrogs
          </note>
          <note type="speaker" xml:id="i-207d3dba9717fc6b-0">
            Anf. 119 ANNELIE KARLSSON (S):
          </note>
          <u who="annelie_karlsson_0f140d" xml:id="i-d8b000410abe1d96-0">
            <seg xml:id="i-0f45c0634955eedf-0">
              Herr talman! Jag vill börja med att yrka bifall till reservation
              3.
            </seg>
            <seg xml:id="i-34d149bdcd7c0ccd-0">
              I Sverige finns över 1 260 000 familjer med hemmaboende barn.
              Familjer ser olika ut. Det kan vara familjer där barn växer upp
              med två biologiska föräldrar, familjer där barn växer upp med
              en ensamstående förälder, familjer med en biologisk förälder och
              en bonusförälder, eller familjer med två mammor, två pappor, eller
              barn som växer upp med två familjer på olika adresser.
            </seg>
            <seg xml:id="i-2beb2b4103c15e19-0">
              Familjer bor i Helsingfors på Söder, på Östermalm eller i Rinkeby.
              Familjer bor i norr med långa avstånd, ibland där vuxna tvingas
              jobba långt ifrån familjen och på det sättet inte kan ha vardagskontakt
              med familjen i övrigt. Familjer bor hemma i Skåne i min stad Kristianstad.
              I en del familjer har båda föräldrarna arbete med goda inkomster.
              I andra familjer saknar en förälder jobb, i värsta fall båda föräldrarna.
              I några familjer finns en ensamstående mamma som har blivit utförsäkrad
              från sjukförsäkringen och helt saknar möjlighet att försörja sig
              och sin familj.
            </seg>
            <seg xml:id="i-11c532a38b7ec357-0">
              Det finns många olika varianter. Oavsett hur familjen ser ut
              är det barnens förutsättningar vi ska utgå från i en familjepolitik
              som gör vardagen bra för alla barn. Vardagen för barnfamiljer
              är på många sätt ett pussel hämta, lämna i förskolan, handla,
              fixa mat, se till att det finns regnkläder nu när höstrusket kommer,
              minnas tandläkartider, föräldramöten, läxor, och på fredagen få
              till ett fredagsmys med tacos eller annat gott.
            </seg>
            <seg xml:id="i-7b22fcad875ea350-0">
              Förutsättningarna är olika. Många barns uppväxtförhållanden är
              långt sämre än vi skulle önska. Det krävs en politik för att ge
              människor möjlighet att fungera med bra boende, med jobb, med
              förskola och skola. Det ska finnas en fungerande föräldraförsäkring
              med möjlighet att ta hand om sjuka barn och förutsättningar för
              familjer med barn med särskilda behov att ändå få en väl fungerande
              vardag.
            </seg>
            <seg xml:id="i-3b1f61ea339df516-0">
              Vårt uppdrag är att underlätta för alla dessa familjer så att
              alla barn får den trygghet, uppväxtmiljö och start i livet som
              de så väl förtjänar.
            </seg>
            <seg xml:id="i-c09f1d8583337099-0">
              Vi har saknat förslag på familjepolitiska reformer från regeringen.
              De tre delar som behandlas i dag är inte nog för att helt förbättra
              situationen för barnfamiljer med den stress det innebär att förena
              familjeliv och arbetsliv. Den första delen i föräldraförsäkringen
              som möjliggör för föräldrar att vara hemma samtidigt under 30
              dagar är bra. Det har vi socialdemokrater fört fram tidigare,
              och vi välkomnar detta. Vi ser fördelar med att pappor ges möjlighet
              att redan från starten under en längre tid vara hemma med barnet.
              Det kommer att stärka banden mellan barnen och papporna. Pappornas
              delaktighet innebär självfallet en avlastning för mamman, särskilt
              om man väljer den dubbla ledigheten under barnets första tid.
              Jag säger papporna eftersom det är i de flesta fall dessa som
              kommer att ges bättre förutsättningar, men det finns givetvis
              den omvända modellen.
            </seg>
            <seg xml:id="i-105619a962987b52-0">
              Detta kan också vara ingången till ett mer jämställt uttag av
              föräldraförsäkringen i övrigt precis som vi ser att införandet
              av pappamånaden påverkade uttaget i rätt riktning.
            </seg>
            <seg xml:id="i-59e97e2131638027-0">
              Vad gäller den förenklade jämställdhetsbonusen är vi socialdemokrater
              positiva till förslaget, som kan bidra till en ökad jämställdhet
              i hemmet och i arbetslivet. Vårt mål är tydligt. Vi önskar ett
              jämställt uttag av föräldraförsäkringen. Vi anser att alla förslag
              som kan bidra till barns ökade tillgång till båda sina föräldrar
              och ett jämställt föräldraskap ska tas i beaktande. Därför har
              vi hela tiden haft en positiv grundinställning till förslaget
              om att införa jämställdhetsbonus för att stödja utvecklingen mot
              ett mer jämställt uttag. Vi påpekade redan från början att det
              fanns flera frågetecken att räta ut för att vi helhjärtat skulle
              ställa oss bakom införandet av jämställdhetsbonusen. Förslaget
              var krångligt till sin konstruktion och väckte fler frågor än
              svar.
            </seg>
            <seg xml:id="i-e6bc17f844d1bf9a-0">
              Vi välkomnar att regeringen vill ha en förenklad jämställdhetsbonus.
              Detta är givetvis inte tillräckligt, utan andra mer verkningsfulla
              åtgärder krävs. Vi redovisar dessa i vår familjepolitiska motion.
              Familjer måste ges bättre förutsättningar att få en balans i vardagen,
              få ihop arbete, barn, livet och tiden. Detta är en av de stora
              utmaningarna. Vår utgångspunkt är mer tid med barnen. Det förutsätter
              ett jämställt föräldraskap. Familjepolitiken i sin helhet bör
              utvecklas så att den bidrar till en förstärkt arbetslinje för
              både män och kvinnor.
            </seg>
            <seg xml:id="i-d52732091e06f0fc-0">
              Då kommer jag naturligt in på den tredje delen, nämligen vårdnadsbidrag.
              Vårdnadsbidraget är inte bara en kvinnofälla som håller kvinnorna
              borta från arbetsmarknaden. Det fråntar också barnen rätten till
              förskola och att utvecklas där. Man beskriver att familjer ges
              valfrihet genom att erbjudas vårdnadsbidrag. Valfrihet för vem?
              3 000 kronor i månaden är för de flesta familjer inget ekonomiskt
              alternativ. I debatten glömmer man barnens rätt till förskolan.
            </seg>
            <seg xml:id="i-35b7d9f866d016bb-0">
              Förskolan är viktig, inte minst för familjer och barn med utländsk
              bakgrund. Barnen behöver stärka sina sociala kontakter och ges
              möjlighet att utveckla sitt eget språk och det svenska språket.
            </seg>
            <seg xml:id="i-c5ce0b0ae30ae40e-0">
              I de fall som familjer använder vårdnadsbidrag tvingas papporna
              oftast jobba mycket. Ja, det är den modellen man ser, mammorna
              tar hand om barnen och papporna försörjningen. De går då miste
              om möjligheten att vara en aktiv del av barnens uppväxt. Mammorna
              hamnar efter på arbetsmarknaden. Det är ett märkligt avsteg från
              den arbetslinje som för övrigt påhejas av alla här i kammaren.
            </seg>
            <seg xml:id="i-48b1e9639563a01d-0">
              I dag uppgår kvinnors lönenivå till 86 procent av männens lönenivå.
              I dag består 20 procent av familjerna med hemmaboende barn av
              ensamstående mammor. I dag tas bara drygt 20 procent av föräldraförsäkringen
              ut av pappor.
            </seg>
            <seg xml:id="i-438ae59e7adeb8f4-0">
              Visst har vi ett jobb att göra. Ett jämställt föräldraskap skapar
              förutsättningar för goda relationer och en bra vardagskontakt
              med båda föräldrarna under barnets hela uppväxt. Det är våra barn
              värda. Bara en dryg fjärdedel av barn med separerade föräldrar
              bor växelvis hos både mamma och pappa. Det handlar om familjers
              valfrihet, men framför allt handlar det om barnens rätt. Låt oss
              välja barnen och barnens rätt till två närvarande föräldrar.
            </seg>
            <seg xml:id="i-8b3b97a3095d10fd-0">
              I en undersökning som visas på SCB:s hemsida svarar barn i nedre
              tonåren på frågan om de anser att föräldrarna har tid att lyssna
              följande. 95 procent av barnen eller ungdomarna säger att mamma
              har tid att lyssna, medan bara 75 procent anser att pappa har
              tillräckligt med tid.
            </seg>
            <seg xml:id="i-3800715e2b70a4d1-0">
              Herr talman! Låt oss ge våra barn rätt till tid tillsammans med
              både mamma och pappa.
            </seg>
          </u>
          <note type="speaker" xml:id="i-13423ef1731c739b-0">
            Anf. 120 MAGNUS EHRENCRONA (MP):
          </note>
          <u who="magnus_ehrencrona_161a69" xml:id="i-bc272b61a4a4f2d9-0">
            <seg xml:id="i-2d6aca73cd621cfa-0">
              Herr talman! Miljöpartiets barn- och familjepolitik sätter barnen
              i centrum. Vi menar att det är viktigt att ha tid för sina nära
              och kära. Vi vill göra ett modernt föräldraskap möjligt, ett som
              ger utrymme för både förvärvsarbete, studier och barn. All grön
              politik genomsyras av ett barnperspektiv där vi försöker förstå
              vilka konsekvenser förslagen får för barn i olika familjer.
            </seg>
            <seg xml:id="i-c059e46d7ec3595a-0">
              Familjer kan se olika ut. De kan bestå av mamma-pappa-barn men
              lika gärna av pappa-barn, pappa-pappa-barn eller mamma-mamma-barn.
              Det finns många olika konstellationer.
            </seg>
            <seg xml:id="i-d93a0bcad21a0737-0">
              Olika typer av familjebildningar, så kallade stjärnfamiljer,
              ställer ökade krav på nytänkande när det gäller familjepolitik.
              Den traditionella synen på föräldraskap bygger på heteronormativ
              tvåsamhet. Begreppet stjärnfamiljer, där kärnfamiljen är en av
              flera olika familjetyper, är bättre anpassat för dagens Sverige.
            </seg>
            <seg xml:id="i-d724096e5fa7625f-0">
              Det är färre än 10 procent av föräldrarna som delar lika på föräldraförsäkringen
              i Sverige. Studier visar att ett mer jämställt uttag skulle ha
              stor betydelse för kvinnors löneutveckling, och pension naturligtvis
              i förlängningen.
            </seg>
            <seg xml:id="i-a4407ecd87846716-0">
              Regeringen talar med kluven tunga eftersom man har infört en
              jämställdhetsbonus för att å ena sidan belöna föräldrar som delar
              lika, men å andra sidan vill de inte erkänna att en mer individualiserad
              föräldraförsäkring mycket snabbare skulle få effekt.
            </seg>
            <seg xml:id="i-ef29f5118b36c2e9-0">
              Herr talman! Miljöpartiet förespråkar en mer individualiserad
              föräldraförsäkring än i dag för att ge barn mer tid med sina föräldrar.
              Vårt förslag innebär att föräldraförsäkringen tredelas. En tredjedel
              av tiden viks till vardera föräldern, och den resterande tredjedelen
              bestämmer föräldrarna över tillsammans. Vi vill också göra det
              möjligt att låta en barnet närstående person ta del av föräldraförsäkringen
              om vårdnadshavarna anser att det är lämpligt i deras familjesituation.
            </seg>
            <seg xml:id="i-143bcab0f980a0c8-0">
              Syftet med tredelad föräldraförsäkring är att skapa förutsättningar
              för en ökad jämställdhet, både i hemmet och på arbetsmarknaden.
              Båda föräldrarna får ta ett ökat gemensamt ansvar för barnuppfostran,
              hem och familj. För kvinnorna minskar risken då att hamna efter
              i löneutveckling och karriärmöjligheter. Att föräldrarna delar
              på föräldraförsäkringen kan förändra synsätt hos arbetsgivare
              så att det är lika förutsättningar för att anställa och satsa
              på kompetensutveckling oavsett kön. På sikt vill vi också utöka
              föräldrapenningen med 60 dagar till totalt 540 dagar.
            </seg>
            <seg xml:id="i-e67df65e6d383a69-0">
              I Sverige finns det högerkrafter som vill avskaffa dagens två
              pappamånader och fördubbla vårdnadsbidraget. Vilka effekter får
              det? Hur skulle det underlätta utvecklingen till ett mer jämställt
              uttag av föräldradagar? Det ställer vi i Miljöpartiet oss verkligen
              frågande till.
            </seg>
            <seg xml:id="i-17fed6b977441fc0-0">
              Herr talman! Vårdnadsbidraget bidrar inte till jämlikhet eller
              jämställdhet. Värst konsekvens kan det få för barn till föräldrar
              med annat modersmål, som Socialdemokraterna var inne på här. Förskolan
              kan vara mycket viktig för dessa barns möjligheter att lära sig
              svenska. Hur kan då högerkrafter som annars betonar vikten av
              att lära sig svenska vara för ett bidrag som fördröjer möjligheten
              till detta för många barn? Det är väldigt egendomligt.
            </seg>
            <seg xml:id="i-378b9965b69b7c47-0">
              Miljöpartiet har tidigare föreslagit ett bidrag för att kunna
              gå ned i arbetstid, så kallad barntid. Vårt förslag är förenligt
              med såväl en arbetslinje som språklig utveckling för barn som
              samtidigt kan gå i förskolan. Vårdnadsbidraget innebär nämligen
              att man inte har rätt att gå i förskolan, utan det blir antingen-eller.
              Tyvärr har inte en majoritet av riksdagen ställt sig bakom förslaget
              om barntid.
            </seg>
            <seg xml:id="i-ebdd44f638f95c76-0">
              För tids vinnande yrkar jag bifall endast till reservation nr
              1, men jag står självklart bakom alla Miljöpartiets reservationer.
            </seg>
          </u>
          <note type="speaker" xml:id="i-aa5565b39d0a19e7-0">
            Anf. 121 WIWI-ANNE JOHANSSON (V):
          </note>
          <u who="wiwi-anne_johansson_946962" xml:id="i-b91d64ba056c8c6e-0">
            <seg xml:id="i-9232fea173126648-0">
              Herr talman! Vi diskuterar betänkandet Förbättringar inom familjepolitiken
              , men jag är inte så säker på att jag tycker att det är några
              förbättringar. Det är i alla fall inga förbättringar när det gäller
              jämställdheten, vilket man skulle ha hoppats. Jag tycker att det
              är skralt med jämställdheten över huvud taget här i dag. Vi har
              lyssnat på en partiledardebatt där det var en enda partiledare,
              som jag kan komma ihåg, som nämnde ordet jämställdhet, och det
              var Vänsterpartiets Lars Ohly.
            </seg>
            <seg xml:id="i-a05dfe109fc20638-0">
              Jag ska börja med att säga att det finns någonting bra i det
              här betänkandet i alla fall. Det är väldigt bra att föräldrar
              kan vara hemma samtidigt, för vi vet att barn behöver nära och
              tidiga relationer med båda sina föräldrar. Därför är det viktigt
              att båda föräldrarna tillbringar tid med barnet det första året.
              Alldeles särskilt viktigt är det förstås när barnet är nyfött.
              Därför tycker vi att det är bra att föräldrar ska kunna få föräldrapenning
              samtidigt i 30 dagar under barnets första levnadsår.
            </seg>
            <seg xml:id="i-e862ed7279b1b5f3-0">
              Däremot menar jag och Vänsterpartiet att jämställdhetsbonusen
              från början till slut är en fullständigt misslyckad jämställdhetsreform
              som bör skrotas.
            </seg>
            <seg xml:id="i-d4bebede700004fa-0">
              I dag tar pappor ut 23 procent av föräldraledigheten. Trots att
              pappors uttag av föräldradagar har ökat något skulle det med dagens
              takt ta 31 år innan uttaget är jämställt mellan kvinnor och män.
            </seg>
            <seg xml:id="i-5ee921bfa5c16bac-0">
              Syftet med regeringens jämställdhetsbonus var att få män och
              kvinnor att dela mer lika på föräldraledigheten, men antalet pappor
              som verkligen gör det har inte blivit större på grund av bonusen,
              enligt en rapport från Försäkringskassan. Vi var kritiska till
              jämställdhetsbonusen redan när den infördes, och nu är det uppenbart
              att den inte fyllt sitt syfte. Därför bör den avskaffas. Inte
              ens med de föreslagna förenklingarna tror vi att jämställdhetsbonusen
              har en framtid och inte heller att den tjänar sitt syfte.
            </seg>
            <seg xml:id="i-5a7e6a419d360612-0">
              Det märkliga i förslaget är att de föräldrar som väljer, enligt
              det nya erbjudandet, att vara hemma samtidigt i 30 dagar inte
              vinner något ekonomiskt på det i er förenklade jämställdhetsbonus.
              De förlorar i stället 3 000 kronor på det.
            </seg>
            <seg xml:id="i-c220381614ec5666-0">
              Herr talman! Så har vi då det inte så jämställda vårdnadsbidraget,
              om man säger så det är ett understatement. Det är direkt kontraproduktivt
              om man räknar med att ni också vill ha en jämställdhetsbonus och
              vill förenkla den.
            </seg>
            <seg xml:id="i-eff54fbd152414f6-0">
              När det gäller vårdnadsbidraget tas det i de allra flesta fall
              ut av kvinnor och av kvinnor som saknar ett fast arbete. Bidraget
              på 3 000 kronor i månaden är det väl ingen som kan försörja sig
              på, och inte ger det några pensionspoäng heller. Reformen ökar
              i stället kvinnors beroende av en partner som försörjer dem. Följden
              blir också en försvagad förankring på arbetsmarknaden. Det blir
              sämre pension, sämre ekonomisk trygghet vid arbetslöshet och sjukdom
              och sämre möjligheter till karriär och löneutveckling. Vid en
              separation, som tyvärr alltför ofta blir fallet, kan konsekvenserna
              för kvinnan som har varit hemma med vårdnadsbidrag bli direkt
              förödande för hennes möjligheter att sedan försörja sig.
            </seg>
            <seg xml:id="i-14d997223bc7e697-0">
              Vårdnadsbidraget ökar också klyftorna mellan barnen. För att
              få ut fullt vårdnadsbidrag ska barnet inte delta i förskola. Vi
              vet att barn som inte går i förskolan riskerar att få sin språkutveckling
              försenad. Det gäller förstås speciellt för barn som har föräldrar
              som inte har svenska som sitt modersmål. Vi är väldigt oroade
              över att de här klyftorna mellan barnen nu ökar.
            </seg>
            <seg xml:id="i-725c511bcf2f0553-0">
              En anledning till att förskolan subventioneras i första hand
              är att det är en pedagogisk verksamhet som är bra för barnen,
              som utvecklar barnens sociala förmåga. Att då använda skattepengar
              till att hålla barnen borta från förskolan är därför en utveckling
              i totalt fel riktning.
            </seg>
            <seg xml:id="i-aef05895f1c03803-0">
              Dessutom har regeringens egen expertgrupp konstaterat att vårdnadsbidraget
              är en fattigdomsfälla för invandrade kvinnor utan arbete.
            </seg>
            <seg xml:id="i-a1da6cbfcfed4209-0">
              Vårdnadsbidraget bör därför skrotas.
            </seg>
            <seg xml:id="i-28a8f40ccce7e564-0">
              Herr talman! Vänsterpartiet vill genomföra en verkligt jämställd
              föräldraförsäkring i stället för bonusar och bidrag. Kvinnor och
              män behöver få lika möjligheter att delta både i arbetsliv och
              i familjeliv, och barn behöver få möjlighet till nära relationer
              med båda sina föräldrar. Det finns också många män som vill ta
              ut mer föräldraledighet men som då motarbetas av sina arbetsgivare.
              Men med en jämställd fördelning av dagarna mellan föräldrarna
              skulle arbetsgivarna tvingas acceptera att män tar ut ledigheten
              och göra det mer acceptabelt socialt på manligt dominerade arbetsplatser.
              Det är bra för alla.
            </seg>
            <seg xml:id="i-e2eee34c9be008dd-0">
              De flesta partier här i riksdagen är överens om att föräldraansvaret
              måste delas mer lika mellan kvinnor och män. I över 30 år har
              det gjorts kampanjer med pappamånader och med bonusar, men mäns
              uttag av föräldradagar har ökat bara marginellt. Arbetsgivarna
              vet att kvinnor enligt statistiken är borta från arbetet mer än
              vad männen är för att vara hemma med barnen i stället. Ur arbetsgivarnas
              perspektiv är det väl då ganska rimligt att tänka att det är bättre
              att anställa män. Själva föräldraförsäkringen skapar alltså en
              ojämställd arbetsmarknad, och alla är förlorare på det.
            </seg>
            <seg xml:id="i-1b30a11be7e7d94c-0">
              Kvinnor förlorar när det gäller karriär och ekonomiskt inflytande,
              barn förlorar när det gäller konflikter med sin ena förälder och
              män förlorar när det gäller delaktighet i sin egen familj. Föräldradagarna
              bör därför delas lika mellan föräldrarna.
            </seg>
            <seg xml:id="i-352e2a3ce0974aa0-0">
              Vänsterpartiet vill inte se vare sig vårdnadsbidrag eller jämställdhetsbonusar,
              utan en jämställd föräldraförsäkring.
            </seg>
          </u>
          <note xml:id="i-fa3dd0662f67c2af-0">
            Jag yrkar därför bifall till reservationerna 2 och 3.
          </note>
          <note type="speaker" xml:id="i-cec88714166c0695-0">
            Anf. 122 GUNILLA NORDGREN (M):
          </note>
          <u who="gunilla_nordgren_c2faf6" next="cont" xml:id="i-083564dd704c7bbb-0"/>
          <note xml:id="i-ed70faf063cf512d-0">
            Herr talman! Jag vill börja med att yrka bifall till förslaget
            i betänkandet och avslag på samtliga motioner i ärendet.
          </note>
          <u who="gunilla_nordgren_c2faf6" prev="cont" xml:id="i-30e9acfb20693698-0">
            <seg xml:id="i-b9d29baf79168240-0">
              Familjepolitik handlar om att med olika politiska medel bidra
              till förbättrade förutsättningar för en god ekonomisk levnadsstandard
              samt verka för att stärka föräldrars makt över sin livssituation
              och därmed öka familjens valmöjligheter.
            </seg>
            <seg xml:id="i-36aa891711ca504d-0">
              Familjepolitiken ska vidare underlätta för föräldrar att kombinera
              yrkesliv med familjeliv genom att förbättra möjligheterna för
              bägge föräldrarna att delta i arbetslivet, samtidigt som de ska
              kunna ta hand om barnen medan de är små. Därtill bör familjepolitiken
              förbättra förutsättningarna för jämställdhet mellan män och kvinnor.
            </seg>
            <seg xml:id="i-477fdc03860889c5-0">
              Dagens ärende gäller vissa förbättringar inom familjepolitiken
              åtgärder som är aviserade sedan tidigare. Många fler förbättringar
              inom familjepolitiken återfinns i regeringens budgetförslag för
              2012, som när det gäller familjepolitiken ska debatteras här den
              12 december. I vår budgetproposition framgår tydligt att målet
              är att stödja dem som behöver stödjas mest. Det finns alltså en
              tydlig fördelningsinriktning.
            </seg>
            <seg xml:id="i-64c68d202ef75665-0">
              Herr talman! Dagens ärende gäller tre förbättringsförslag.
            </seg>
            <seg xml:id="i-ef92a5c4d952c5a0-0">
              Det första är ge möjlighet för föräldrar att få föräldrapenning
              och vara hemma samtidigt i 30 dagar under barnets första levnadsår.
              Att bli förälder är en stor omställning, och det finns föräldrar
              som känner behov av att vara tillsammans fler dagar än de så kallade
              pappadagarna. Vi vill ge dessa föräldrar chansen att också vara
              det.
            </seg>
            <seg xml:id="i-b8dbb6bb399f38d3-0">
              Majoriteten av alla föräldrar kanske känner att dessa tio dagar
              är tillräckliga. Men vi vill ge de föräldrar som önskar ta ut
              fler dagar gemensamt en möjlighet att göra det. Vi vill öka familjernas
              valmöjligheter.
            </seg>
            <seg xml:id="i-c2828a5cc3c55cdf-0">
              Om detta verkar vi vara överens över partigränserna, och det
              är ju bra.
            </seg>
            <seg xml:id="i-21dd5432f59b8836-0">
              Det andra förbättringsförslaget gäller förenkling av reglerna
              för jämställdhetsbonus. Denna bonus är tänkt som ett medel att
              öka jämställdheten i uttaget av föräldraförsäkringen. Reglerna
              har dock varit svårtydda och krångliga, och jag är helt övertygad
              om att det har påverkat så att relativt få personer hitintills
              har utnyttjat denna bonus.
            </seg>
            <seg xml:id="i-dae7ce0fef8aa9e9-0">
              Förslaget innebär att bonusen ska betalas ut i så nära anslutning
              till uttaget av föräldrapenning som möjligt. Bonusen ska lämnas
              till föräldrarna när den förälder som har tagit ut lägst antal
              dagar med föräldrapenning tar ut föräldrapenning, det vill säga
              vara en stimulans till att öka jämställdheten i uttagandet av
              föräldrapenning.
            </seg>
            <seg xml:id="i-2cad0e2c754c596b-0">
              Vänsterpartiet, Miljöpartiet och Sverigedemokraterna vill avskaffa
              jämställdhetsbonusen. Oavsett anledning förvånar det mig.
            </seg>
            <seg xml:id="i-0286be491e6f7977-0">
              Regeringen avser att följa uttagandet av denna jämställdhetsbonus
              mycket noga. Skulle det behövas får vi väl göra ytterligare förbättringar.
            </seg>
            <seg xml:id="i-8360786e9e3639d9-0">
              Herr talman! Det tredje förbättringsförslaget gäller en förkortad
              karenstid för när man kan påbörja ny period med vårdnadsbidrag.
            </seg>
            <seg xml:id="i-0fd8f9808425978e-0">
              Vi anser att tre månader är en väl avvägd tid även för kommunerna,
              som ska ha tid för förberedelser vid planeringen av förskoleplatser.
              Vårdnadsbidraget ger en valfrihet för de föräldrar som av olika
              anledningar väljer att vara hemma med sina barn när de är mellan
              ett och tre år.
            </seg>
            <seg xml:id="i-0ccc6024c0bbeaf4-0">
              I reservationen från Socialdemokraterna, Vänsterpartiet och Miljöpartiet,
              där man säger att man vill avskaffa vårdnadsbidraget, framförs
              det att det riskerar att kvinnor stannar hemma och därmed går
              miste om pension.
            </seg>
            <seg xml:id="i-a834d4a036f9a701-0">
              De så kallade barnåren i pensionen gäller barn som är under fyra
              år. Det mest intressanta tycker jag är att de partier som är emot
              vårdnadsbidraget och i stället vill avskaffa detsamma helt säger
              att man tar ifrån barnen deras rätt till förskola.
            </seg>
            <seg xml:id="i-c2a09bfcc516fb97-0">
              Vi vill ge föräldrar rätt att bestämma över sin situation och
              vad de anser är bäst för just deras barn i just deras familj.
              Vi vill ge valfrihet för föräldrar att själva bestämma hur de
              vill lösa sin situation från en dag till en annan. Vi anser att
              föräldrar har rätt till sina barn och att barnen också har rätt
              till sina föräldrar.
            </seg>
            <seg xml:id="i-f06c2b64d987d061-0">
              De partier som är emot vårdnadsbidraget anser tydligen att det
              är politiker som ska bestämma åt dem. Politiker förutsätts veta
              bäst hur familjer ska leva sina liv.
            </seg>
            <seg xml:id="i-aaeae48e7b84e862-0">
              Vad avser de barn som inte har svenska som sitt första språk
              är det rätt att det är viktigt att de lär sig språket. Men det
              kan ju finnas andra sätt än att gå på förskola. Man kan gå på
              andra verksamheter som anordnas i kommunerna.
            </seg>
            <seg xml:id="i-d0533fec49522fa4-0">
              Förskolan är en viktig förutsättning för att underlätta för barn
              med annat modersmål att lära sig svenska, men det är inte det
              enda sättet. Det finns också barn som av en eller annan anledning
              mår bättre av att vara hemma längre än ett år.
            </seg>
            <seg xml:id="i-4448d858903bd295-0">
              Vi anser alltså att det är bäst om föräldrarna själva kan få
              bestämma vad som passar just dem.
            </seg>
            <seg xml:id="i-e62d3baf27f48afb-0">
              Det andra man skriver i sin reservation är att barnens möjlighet
              att utvecklas åsidosätts. Menar man på fullt allvar att barn inte
              utvecklas om de är hemma och inte går på förskola förrän de är
              tre år gamla?
            </seg>
            <seg xml:id="i-c8f6946dcca57221-0">
              Förskolan gör ett jättebra jobb och ska ha all heder av det.
              Där arbetar fantastiskt duktiga pedagoger. Men att gå så långt
              som att mena att barn inte utvecklas om de inte går på förskola
              är väl ändå att ta i! Hur har alla de barn som i dag är vuxna
              och som inte har gått på förskola från ett års ålder kunnat utvecklas
              på ett bra sätt?
            </seg>
            <seg xml:id="i-cc6eedff60292f14-0">
              Vi har i Sverige en väl utvecklad förskola med mycket hög kvalitet
              där det bedrivs mycket bra verksamhet. Det finns många europeiska
              länder som tittar på oss och tycker att det kan vara något att
              ta efter. Inte minst har vi träffat franska parlamentariker och
              berättat om detta.
            </seg>
            <seg xml:id="i-c7f66b4d91ab8e82-0">
              I och med att verksamheten är så bra och det finns tillgång till
              förskola är det ganska hög förvärvsfrekvens i vårt land, vilket
              kommer att vara nödvändigt framöver med en alltmer åldrande befolkning.
              Så det är allt gott. Fler måste jobba för att vi ska ha råd med
              mer välfärd för alla.
            </seg>
            <seg xml:id="i-616a505f0700ad56-0">
              Men detta innebär inte, som jag ser det, att man ska ta ifrån
              människor en valfrihet att själva välja vad som passar just dem
              bäst. Det är inte vi politiker som alltid vet bäst, utan det är
              de enskilda människorna och de enskilda föräldrarna. Det är kanske
              det synsättet som mest skiljer oss åt.
            </seg>
          </u>
          <note type="speaker" xml:id="i-5b9acde6f5bfd395-0">
            Anf. 123 EMMA CARLSSON LÖFDAHL (FP):
          </note>
          <u who="emma_carlsson_lofdahl_dbfef9" xml:id="i-f7d7dbad16ab052d-0">
            <seg xml:id="i-b037cf56b5703076-0">
              Herr talman! Om man gör en öppen bukoperation blir man ofta sjukskriven
              i fyra eller fem veckor, fast det beror på vilket jobb man har
              och vilka arbetsuppgifter som ingår. Om man gör ett kejsarsnitt,
              som också är en öppen bukoperation, blir man inte sjukskriven.
              Men det är precis samma ingrepp och samma rehabiliteringstid.
            </seg>
            <seg xml:id="i-c251bc4a3e90b83f-0">
              Tidigare har det funnits de så kallade pappadagarna. Det är tio
              dagar som kan tas ut i samband med att barnet är litet, i samband
              med förlossning eller vid adoption, när man kommer hem med barnet.
              De kommer att finnas kvar. Men nu kommer det ytterligare 30 dagar
              som föräldrarna har möjlighet att ta ut samtidigt.
            </seg>
            <seg xml:id="i-4e661c57cc6ee398-0">
              Hur föräldrarna använder denna möjlighet och om de använder den
              över huvud taget är upp till föräldrarna. Men om man har förlösts
              med kejsarsnitt, som jag talade om tidigare, är det ett tillfälle
              när man kan ha stor nytta av de 30 dagarna, så att man har möjlighet
              att vara hemma tillsammans och avlasta varandra.
            </seg>
            <seg xml:id="i-2c1cb219a7c7b2d6-0">
              Att bli förälder är en stor omställning för alla. Även pappan
              kan behöva landa i den nya tillvaron innan han återvänder till
              jobbet. Ja, nu säger jag mamma och pappa, men självklart kan familjer
              ha andra konstellationer. Men jag tror att det finns lika många
              användningsområden för de 30 dagarna som det finns familjer.
            </seg>
            <seg xml:id="i-6b7541cadfcbfcc8-0">
              Det är familjen som ska ha makten över sin situation. Vi politiker
              ska bara ge möjligheter till olika alternativ som föräldrarna
              själva kan välja utifrån.
            </seg>
            <seg xml:id="i-3a5e27cfab2bfdb2-0">
              Jag och Folkpartiet har varit starka förespråkare för jämställdhetsbonusen.
              Tyvärr har det inte blivit den framgång som vi hoppats på. Reglerna
              har varit krångliga. Ersättningen har kommit ganska långt efter
              att uttaget är gjort, och man har haft svårt att se sambandet.
            </seg>
            <seg xml:id="i-fab330d7a4f2a541-0">
              Nu gör vi en förändring till det bättre. Det innebär att man
              omedelbart kommer att få ut jämställdhetsbonusen tillsammans med
              sin föräldrapeng. Man kommer att se kopplingen på ett helt annat
              sätt. Detta välkomnar jag, och jag hoppas verkligen att det kommer
              att få önskvärd effekt.
            </seg>
          </u>
          <note xml:id="i-a5380dcfd7eccf6b-0">
            Jag yrkar bifall till förslaget i betänkandet.
          </note>
          <note type="speaker" xml:id="i-2c6ecb33c000c537-0">
            Anf. 124 ANNELIE KARLSSON (S) replik:
          </note>
          <u who="annelie_karlsson_0f140d" xml:id="i-d8b000410abe1d96-1">
            <seg xml:id="i-2081b423314d1397-0">
              Herr talman! Liberaler, i synnerhet liberala kvinnor, rosar införandet
              av pappamånader, som har lett till en ökad jämställdhet i föräldraförsäkringen.
            </seg>
            <seg xml:id="i-1000820eaa5cce37-0">
              Det finns starka röster i Folkpartiet om vikten av en jämställd
              försäkring. Vi socialdemokrater ser också de fördelarna när det
              gäller kvinnors situation på arbetsmarknaden, när det gäller barn
              och när det gäller samhällets utveckling. Det är väl känt.
            </seg>
            <seg xml:id="i-b027a18c6c1fbfda-0">
              Men när liberaler så tydligt värnar ett jämställt föräldraskap
              blir min fråga till Emma Carlsson Löfdahl: Vad ser Folkpartiet
              för fördelar med vårdnadsbidraget, som verkar i motsatt riktning?
            </seg>
          </u>
          <note type="speaker" xml:id="i-a022897d303ec2d8-0">
            Anf. 125 EMMA CARLSSON LÖFDAHL (FP) replik:
          </note>
          <u who="emma_carlsson_lofdahl_dbfef9" xml:id="i-f7d7dbad16ab052d-1">
            <seg xml:id="i-d61e4b6a95f3f985-0">
              Herr talman! Vi har haft den här diskussionen tidigare. Jag kan
              aldrig utifrån ett jämställdhetsperspektiv försvara vårdnadsbidraget.
              Däremot anser jag att det fyller en funktion utifrån möjligheten
              för föräldrarna att välja det som är bäst för deras familj.
            </seg>
          </u>
          <note type="speaker" xml:id="i-2ccb057474fbeff7-0">
            Anf. 126 ANNELIE KARLSSON (S) replik:
          </note>
          <u who="annelie_karlsson_0f140d" xml:id="i-d8b000410abe1d96-2">
            <seg xml:id="i-856800336fc8f1d7-0">
              Herr talman! Då är min följdfråga till Emma: Är det ett val för
              familjer i stort när man har ett vårdnadsbidrag på 3 000 kronor?
              För hur många familjer är detta ett val? Tycker Emma Carlsson
              Löfdahl att det har fått den effekt som ni har önskat i Alliansen?
              Ni har faktiskt under fem år haft fördelen att sitta i regeringsställning
              och kunnat påverka familjepolitiken. Har det gått i den riktning
              som liberaler och Emma Carlsson Löfdahl önskat?
            </seg>
          </u>
          <note type="speaker" xml:id="i-1dd048fdec031ff8-0">
            Anf. 127 EMMA CARLSSON LÖFDAHL (FP) replik:
          </note>
          <u who="emma_carlsson_lofdahl_dbfef9" xml:id="i-f7d7dbad16ab052d-2">
            <seg xml:id="i-6c5dfeb13f8dfb52-0">
              Herr talman! Jag tycker att vi ska ha olika saker som vi serverar
              föräldrarna, där de har möjlighet att välja. Jag har tidigare
              sagt att jag ser de olika alternativen i föräldraförsäkringen
              som ett smörgåsbord. En del har möjlighet att nyttja allt. En
              del väljer att bara nyttja några saker. Men det ska finnas möjligheter
              att välja utifrån den situation som man själv är i.
            </seg>
          </u>
          <note type="speaker" xml:id="i-3c4b896ed14da7f4-0">
            Anf. 128 SOLVEIG ZANDER (C):
          </note>
          <u who="solveig_zander_28a62c" xml:id="i-d9471f556e7e449c-0">
            <seg xml:id="i-2766f180acadb6c6-0">
              Herr talman! I vårt trygghetssystem har vi något som heter föräldraförsäkring.
              Då kan man undra: Varför har vi en föräldraförsäkring? Är det
              för föräldrarnas skull? Är det för samhällets skull? Är det kanske
              för att man ska räta ut eventuella frågetecken mellan föräldraskap
              och arbetsliv? Eller är det möjligen för barnens skull?
            </seg>
            <seg xml:id="i-f7f75d10923e4d46-0">
              Det är naturligtvis det senaste. Det är ju barnen som har rätt
              att ställa krav på sina föräldrar. Föräldrarna ska tillgodose
              barnets behov. Ett barn behöver båda sina föräldrar för att få
              behoven tillgodosedda.
            </seg>
            <seg xml:id="i-9fe074b34d1c7db8-0">
              Hur skapar man då de möjligheterna? Jo, det gör man till exempel
              genom att föräldrarna får vara hemma tillsammans under en viss
              tid. Det är guld värt exempelvis om man har ett barn, en bebis,
              som har kolik. Alla vet hur bra det vore att kunna få dela den
              jobbiga tiden. Dessutom ammar förmodligen de flesta mammor under
              den första tiden. Pappans enda sätt att kunna vara hemma tidigt
              och knyta kontakten med sitt barn är då att vara hemma tillsammans
              med mamman.
            </seg>
            <seg xml:id="i-cf8f6e04871f504c-0">
              Men då kan man säga så här: Mitt uppe i att vi ska tillgodose
              barnens behov ska vi också tillgodose föräldrarnas möjligheter
              till jämställdhet. Det handlar om att man ska få jämställda villkor
              på arbetsmarknaden. Man ska få pension, löneutveckling och karriär,
              inte minst.
            </seg>
            <seg xml:id="i-58d6c206b4d3c33e-0">
              Hur ska man då lösa det? Kvotering, säger några. Men föräldraförsäkringen
              är inte till för att lösa jämställdheten på arbetsmarknaden. Nej,
              det är den verkligen inte. Och den föräldraförsäkring vi har,
              mina vänner, hindrar inte ett jämställt uttag. Den är faktiskt
              könsneutral.
            </seg>
            <seg xml:id="i-5f620d6c63ed5830-0">
              Men vad är det då som styr att vi inte delar den rätt av, vi
              mammor och pappor, eller vi som är föräldrar? Högskolan i Malmö
              gjorde en undersökning 2007. Där säger man att det är ekonomin
              som styr och andra könsroller, det vill säga attityder.
            </seg>
            <seg xml:id="i-c36d4447f4d0e4a5-0">
              När det gäller ekonomin kan man ju säga att man med jämställdhetsbonusen
              löser en del av det. Det är alltså morötter i stället för piskor,
              och det är en vinkling som vi från Centerpartiet gillar.
            </seg>
            <seg xml:id="i-0ec3e2c9855ea9e1-0">
              Jag, som riksdagsledamot, står inte för detta med kvotering,
              för jag vill inte sitta i den här kammaren och trycka på knappen
              och bestämma hur föräldrarna ska ta ut sin ledighet. Nej, det
              tycker jag är fel.
            </seg>
            <seg xml:id="i-f2df4121239d674a-0">
              Vi skulle kanske göra som Sverigedemokraterna vill, nämligen
              höja ersättningsnivån i föräldraförsäkringen till 90 procent.
              Nej, det tycker jag inte heller är jämställt, för det ökar bara
              skillnaden i ekonomin för mammor och pappor. Det är inte bra.
            </seg>
            <seg xml:id="i-02277a759439322a-0">
              I reservationerna från Vänsterpartiet och från Miljöpartiet ser
              jag att det enda rätta är kvotering, som sagt. Men det ställer
              jag inte upp på.
            </seg>
            <seg xml:id="i-5637b01f8e5c0420-0">
              Oavsett vad vi tycker om vårdnadsbidraget, för att komma in på
              den tredje delen i detta betänkande, är det bra när man ska regelförenkla
              detta. Men då säger man från den rödgröna sidan: Det innebär att
              invandrarmödrar blir knutna till hemmet. De lär sig aldrig svenska.
              De får inget jobb, och de blir isolerade. Barnen får inget språk,
              och barnen utvecklas inte.
            </seg>
            <seg xml:id="i-6eb9ff172689f39b-0">
              Oavsett hur vi disponerar föräldraförsäkringen har vi nu sett
              att pappornas uttag har fördubblats under de senaste tio åren.
              Men det är framför allt svenska män med god ekonomi som är hemma
              mer. Då måste vi se till att även i andra sammanhang medverka
              till att fäder, till exempel i invandrarfamiljer, är hemma mer.
            </seg>
            <seg xml:id="i-83256429bd8f20f1-0">
              Hur ska vi göra detta, om jag nu inte företräder kvoteringslösningen?
              Jo, herr talman, det är ganska enkelt att uttala men inte lika
              lätt att genomföra. Det handlar nämligen om att ändra attityder.
            </seg>
            <seg xml:id="i-441b4638438fc163-0">
              Hur ska vi då ändra attityderna? Ja, hur ser utbildningen ut,
              till exempel? Jag var i morse på ett jättebra frukostmöte med
              Anna Ekström som var här och pratade om detta. Hur ser genuspedagogiken
              ut i skolan? Det är redan där vi måste börja med det jämställda
              samhället. Hur ser det till exempel ut med pappaverksamheter för
              de pappor som väljer att vara hemma med sina barn?
            </seg>
            <seg xml:id="i-5ef2780c3eab64e6-0">
              Sist men inte minst: Sverigedemokraterna hade en idé om att höja
              nivån i föräldraförsäkringen till 90 procent. Det kanske inte
              vore så dumt att höja den till 100 procent. Jag skulle nämligen
              vilja se den pappa som väljer bort att vara hemma med sin gosiga
              lilla unge om han fick lika mycket när han var hemma som när han
              jobbar.
            </seg>
            <seg xml:id="i-280faf5674e5d4d1-0">
              Ska vi lyckas med det handlar det om attityder. Det handlar om
              att pappor måste ställa krav på mammorna att även de ska arbeta
              utanför hemmet. Det är oerhört viktigt för deras skull och för
              familjens skull.
            </seg>
            <seg xml:id="i-d401562091af9be1-0">
              Vi har som sagt mycket kvar att göra inom den jämställda föräldraförsäkringen.
              Jag tänker till exempel på studenter och företagare. De har det
              inte så jämställt.
            </seg>
            <seg xml:id="i-4727781e2c91b5d1-0">
              Jag vill ha ett jämställt samhälle. Låt det börja vid köksbordet.
              Låt ingen annan bestämma över hur det ska gå till. Valfrihet är
              det bästa. Vi måste få en ärlig chans att dela lika, och där är
              jämställdhetsbonusen bra. En förenkling av vårdnadsbidraget är
              också bra, för det ställer inte till några problem.
            </seg>
          </u>
          <note xml:id="i-90c0f1bdb15e4341-0">
            Med detta, herr talman, vill jag yrka bifall till förslaget i
            betänkandet och avslag på samtliga reservationer.
          </note>
          <note type="speaker" xml:id="i-aabee0ec41af055a-0">
            Anf. 129 WIWI-ANNE JOHANSSON (V) replik:
          </note>
          <u who="wiwi-anne_johansson_946962" xml:id="i-b91d64ba056c8c6e-1">
            <seg xml:id="i-34de24c5d8576514-0">
              Herr talman! Det är nästan lite svårt att veta var man ska börja,
              för det var väldigt många saker som Solveig Zander ville ändra
              på.
            </seg>
            <seg xml:id="i-ec879c28b95ae9d7-0">
              Framför allt börjar allting hos Alliansen nu hemma vid köksbordet.
              Ni inför väldigt oförenliga reformer: å ena sidan vårdnadsbidraget
              som tycks vara till för eller i alla fall används av kvinnor som
              inte har någon förankring på arbetsmarknaden, å andra sidan en
              jämställdhetsbonus som väldigt få har upptäckt fördelarna med.
            </seg>
            <seg xml:id="i-8c03cd729a96984e-0">
              Ni vill också ändra attityder, och vi vet ju hur fort det går
              att ändra attityder.
            </seg>
            <seg xml:id="i-1dd85c4df5fb0138-0">
              Papporna ska bara ha morötter. De behöver liksom inget annat,
              men vi ska också ordna pappaverksamhet åt dem så att de ska vilja
              vara hemma. Det ska även vara 100 procent av lönen, för då kanske
              papporna är hemma.
            </seg>
            <seg xml:id="i-e6a77e1ecc69a267-0">
              Kvotering vill man absolut inte ha. Vi har dock aldrig pratat
              om kvotering.
            </seg>
            <seg xml:id="i-2cf958c938966231-0">
              Jag undrar lite grann hur ni får ihop hela den här ekvationen.
            </seg>
            <seg xml:id="i-07e9cd5e5909893b-0">
              Jag vill veta hur Solveig Zander tycker att vårdnadsbidraget
              bidrar till att öka den jämställdhet hon och Centerpartiet säger
              sig vilja ha. Vad är bra med vårdnadsbidraget? Vad är bra med
              att man inte låter sitt barn gå i offentlig förskola? Varför är
              det bra, och varför är det i så fall jämställt?
            </seg>
          </u>
          <note type="speaker" xml:id="i-ff7649be2d16f5b5-0">
            Anf. 130 SOLVEIG ZANDER (C) replik:
          </note>
          <u who="solveig_zander_28a62c" xml:id="i-d9471f556e7e449c-1">
            <seg xml:id="i-597e5e564f5d89c4-0">
              Herr talman! Jag tror att jag hörde fel från Wiwi-Anne Johansson.
              Vänsterpartiet föreslår ju en individualiserad föräldraförsäkring
              det står i er budget. En individualiserad föräldraförsäkrad är
              kvotering som jag ser det. Det måste vara ändå vara rätt och riktigt.
            </seg>
            <seg xml:id="i-2ab39798e7db117f-0">
              Det är inget fel på vårdnadsbidraget. Möjligheten finns för alla
              att kunna ta ut vårdnadsbidrag. Om vi sedan medverkar till att
              till exempel invandrarkvinnor är hemma mer än andra är det inte
              själva vårdnadsbidraget det är fel på, utan då är det fel på möjligheten
              för dessa kvinnor att blir förankrade på arbetsmarknaden. Då måste
              vi ha en helt annan migrations- och invandringspolitik så att
              vi medverkar till att dessa kvinnor också får ett helt annat stöd,
              en helt annan hjälp och en helt annan motivation att gå ut och
              arbeta.
            </seg>
            <seg xml:id="i-49e7d5936cc59053-0">
              Det handlar om svenskundervisning. Det handlar om oerhört mycket
              som har med invandringen att göra. Det är inte vårdnadsbidraget
              det är fel på, utan det är vad vi medverkar till och hjälper dessa
              invandrare med. I detta sammanhang handlar det också om männen.
              Det är inte bara kvinnorna som bär ansvaret för detta.
            </seg>
            <seg xml:id="i-4afc29b90270f6b1-0">
              Herr talman! Jag är övertygad om att det är hemma, när man har
              fått barnet, som man löser vem som ska ta hand om det. Det gör
              man inte ute på gator och torg eller i arbetslivet, utan det gör
              man hemma vid köksbordet eller möjligen vid bebisens säng. Men
              det kan väl inte vara fel att man löser det hemma vid köksbordet.
            </seg>
          </u>
          <note type="speaker" xml:id="i-e0669e92cf19f8b1-0">
            Anf. 131 WIWI-ANNE JOHANSSON (V) replik:
          </note>
          <u who="wiwi-anne_johansson_946962" xml:id="i-b91d64ba056c8c6e-2">
            <seg xml:id="i-40ac86449973d50d-0">
              Herr talman! Jag har inga större problem med vilket bord man
              löser saker och ting vid när man fattar beslut om hur man ska
              göra när man får barn, i vilken familjekonstellation man än befinner
              sig i. Men vi definitivt Alliansen pratar egentligen uteslutande
              om familjer som består av mammapappabarn. Vi vet att det ser annorlunda
              ut och att vi har många olika typer av familjekonstellationer.
            </seg>
            <seg xml:id="i-06531934ba4b5bd3-0">
              Det jag frågade om var på vilket sätt vårdnadsbidraget är bra
              och jämställt när vi vet hur det ser ut. Vi vet vilka som tar
              ut det till största delen. Solveig Zander säger då att om det
              nu är invandrarkvinnor som tar ut det mest så får vi väl göra
              andra saker så att de inte gör det.
            </seg>
            <seg xml:id="i-410463366b6e5f36-0">
              Jamen, gör då det! Varför förbättrar man inte villkoren för dessa
              kvinnor så att de också kommer ut på arbetsmarknaden? Man försvårar
              dessutom för deras barn som inte får en svenskundervisning på
              förskolan, vilket de så väl behöver. Det är dokumenterat att dessa
              barn har det mycket svårare när de börjar i den vanliga skolan,
              eftersom de har en försenad språkutveckling. Det kan väl ändå
              inte vara det som Solveig Zander menar är att hjälpa dem in på
              arbetsmarknaden. Det här slår ju i flera generationer.
            </seg>
            <seg xml:id="i-d6afa0409f762671-0">
              Dessutom undrar jag vem som kan klara sig på 3 000 kronor i månaden.
              Man måste naturligtvis ha någon annan som försörjer en, och då
              är det en konserverande och gammaldags 50-talsmodell man är ute
              efter. Jag undrar också var arbetslinjen är, den som Alliansen
              hela tiden talar om.
            </seg>
            <seg xml:id="i-a385fb62faf6ac0a-0">
              För övrigt vill jag säga att vi inte kvoterar någon föräldraförsäkring.
              Vi vill se en individuell föräldraförsäkring på samma sätt som
              vi i andra fall har individuella försäkringar. För mig är det
              inte samma sak som kvotering. Där vill jag göra en skillnad.
            </seg>
            <seg xml:id="i-49240771147ba0b2-0">
              Men jag undrar fortfarande: Hur är det bra och jämställt med
              3 000 spänn i månaden i vårdnadsbidrag när det endast är kvinnor
              som inte har någon förankring på arbetsmarknaden som kan ta ut
              det, eftersom de har någon som försörjer dem?
            </seg>
          </u>
          <note type="speaker" xml:id="i-40fb032605b03221-0">
            Anf. 132 SOLVEIG ZANDER (C) replik:
          </note>
          <u who="solveig_zander_28a62c" xml:id="i-d9471f556e7e449c-2">
            <seg xml:id="i-10fcdfd639636dae-0">
              Herr talman! I den allra bästa av världar får vi en rosenkindad
              liten bebis som mår väldigt bra och som i princip kan börja på
              dagis eller i någon annan barnomsorg efter mycket kort tid.
            </seg>
            <seg xml:id="i-c7b315d5f4e77636-0">
              Men vi har också barn som har behov av att vara hemma längre
              med sina föräldrar. Jag började mitt inledningsanförande med att
              säga att vi har en föräldraförsäkring som är till för barnen och
              inte för föräldrarna. I det sammanhanget fyller vårdnadsbidraget
              en mycket stor funktion.
            </seg>
            <seg xml:id="i-bb87316bae15fa65-0">
              Wiwi-Anne Johansson sade också vi skulle se till att medverka
              till att det då inte blir invandrarkvinnor som stannar hemma,
              som hon sade. Wiwi-Anne vet mycket väl att den migrationspolitik
              som vi driver i dag medverkar till att alla som kommer till Sverige
              ska få en helt annan och ärlig chans att få hjälp och stöd och
              motivation till att komma ut på arbetsmarknaden. Det gäller även
              kvinnor från andra länder, om det nu är ett problem att de tar
              ut mer.
            </seg>
            <seg xml:id="i-afe224717dac7629-0">
              Vårdnadsbidraget fyller en funktion för barnens skull, herr talman
              inte för föräldrarnas skull. Jag vet också att det finns familjer
              som har två pappor eller två mammor. Men man kallar dem för pappa
              och mamma, så att jag använder orden pappa och mamma är inte för
              att jag tror på kärnfamiljen som det enda saliggörande, utan det
              är för att benämna föräldraskapet som ju är för både mamma och
              pappa.
            </seg>
            <seg xml:id="i-e975b0f6f5d033ad-0">
              Jag menar att valfrihet utifrån barnet är det viktigaste, och
              där är paletten som finns med jämställdhetsbonus, föräldraförsäkring,
              vårdnadsbidrag och en utökad förskola det som Alliansen driver
              och som Centern tror på.
            </seg>
          </u>
          <note type="speaker" xml:id="i-46310d4cc9d42cb8-0">
            Anf. 133 EMMA HENRIKSSON (KD):
          </note>
          <u who="emma_henriksson_459a1e" xml:id="i-2b720a31240dfa2e-0">
            <seg xml:id="i-5819080462e44337-0">
              Herr talman! Det går en skiljelinje i politiken. På den ena sidan
              står de som ser familjepolitiken som ett verktyg i den sociala
              ingenjörskonstens verktygslåda. Med de verktygen ska det micklas
              och mecklas; det ska styras och ställas. Med hjälp av några kilar
              och tvingar ska man förmå män och kvinnor att göra de politiskt
              korrekta valen. På den andra sidan finns vi som ser familjepolitiken
              från ett helt annat perspektiv. Vi betraktar mammor och pappor
              som stöttepelare, som kärleksgivare och som trygghetsskapare.
            </seg>
            <seg xml:id="i-1514ded433341fe2-0">
              När vi går in i familjen tar vi ett nytt steg in i en ny och
              viktigare roll. Vi ser samhällets och framför allt barnets behov
              av fungerande familjer. Vi ser att familjen behöver stöd, inte
              styrning. Familjen behöver svängrum, och familjen behöver livsrum.
            </seg>
            <seg xml:id="i-2d6a1b78c5d7281b-0">
              De förslag vi i dag ska fatta beslut om är några små steg för
              att öka det utrymmet. Det är små steg, men de går i en riktning
              som bemyndigar föräldrar. Det är steg som gör det lite lättare
              att lägga livspusslet.
            </seg>
            <seg xml:id="i-cc2b84408c888c88-0">
              Även vi politiker kan ha synpunkter, ibland ganska välgrundade
              idéer om vad som kan tänkas vara i alla medborgares intresse.
              Som politiker kan vi gärna säga vad vi tycker och vad vi tror
              är rätt prioriteringar för att samhället ska utvecklas bra och
              för att de människor som bor i samhället ska få det bättre. Därför
              säger jag gärna att jag tror på föräldrarna som de absolut viktigaste
              för sina barn. Jag tror på att barn behöver en nära och trygg
              anknytning till båda sina föräldrar. Barnen, mamman och pappan
              mår bra av att tillbringa tid tillsammans alla mår bra av att
              tillbringa tid tillsammans. Relationen stärks för den förälder
              som under en sammanhängande tid får ägna all sin tid åt sitt föräldraskap.
              Det är framför allt det som är den stora bristen i vårt samhälle
              bristen på tid. Tiden är vår knappaste resurs. Dygnet har bara
              24 timmar, även när nattens vila störs av nattvak. Året har bara
              365 dagar, även under den tid då varje vecka innebär stora språng,
              nya erfarenheter och helt nya färdigheter.
            </seg>
            <seg xml:id="i-c27e3bace67fec2f-0">
              Jag tror inte att medvetenheten om vad föräldraskapet innebär
              är större hos oss politiker än hos föräldrarna själva. Jag är
              övertygad om att de mammor och pappor som väljer att prioritera
              tid med sina barn och tid med familjen är medvetna om vad valet
              innebär. Jag tror att de är fullt medvetna om den ekonomiska konsekvens
              det innebär och också om att det kan innebära att några pinnar
              på karriärstegen riskerar att falla bort. Frågan är om jag som
              politiker ska ta beslutet åt föräldrarna eller om jag ska erkänna
              att det är något som var och en ska ha rätt att besluta om själv.
              Vilket liv vill jag leva? Vad prioriterar jag? Ska vi politiker
              alltid styra så att människor alltid prioriterar pengar framför
              tid?
            </seg>
            <seg xml:id="i-e7295edb6b7f926e-0">
              I partiledardebatten i förmiddags hörde vi Åsa Romson erkänna
              att det är styrandet av familjen som Miljöpartiet numera är ute
              efter. Det är väldigt tråkigt. Förut har Miljöpartiet, tillsammans
              med oss kristdemokrater, stått upp för mer tid för familjen. Nu
              verkar man inte vara inne på den linjen längre. Jag beklagar att
              man har tagit bort det ur sin budget och att det inte är något
              man eftersträvar.
            </seg>
            <seg xml:id="i-765ec5a2aa95dc06-0">
              Herr talman! Jag vill vända mig emot den retorik som vi har hört
              från talarstolen i flera inlägg i dag. Det är en retorik som låter
              påskina att föräldrar i det närmaste är en fara för sina barn.
              Det är väl inte så att vi sätter barn till världen för förskolans
              skull? De omständigheter jag och min man befann oss i när vi fick
              vårt första barn gjorde att vi valde att låta henne börja i förskolan
              samma vecka som hon fyllde ett år. Det var ett enkelt beslut.
              Det var så vi ville ha det. Det var det som fungerade bäst i vår
              situation. Det var en utmärkt förskola. Hon trivdes så bra att
              vi redan då, innan rätten till 15 timmar för alla föräldrar fanns,
              begärde att hon skulle få stanna kvar när vi fick vårt andra barn
              tre år senare. Förskolan är en utmärkt plats när förskolan fungerar,
              men det finns mycket vi kan göra för att förskolan ska bli bättre.
            </seg>
            <seg xml:id="i-8953ce41cb413ba2-0">
              Sluta tuta i föräldrarna att de inte duger. En förälder som är
              hemma med sitt barn kan självklart stå för det barnets utveckling
              och göra det minst lika bra som en förskolepedagog som har mitt
              barn och kanske 17, 18, 19 eller 20 andra barn samtidigt. Den
              tid man som förälder kan engagera sig i sitt eller sina barn när
              man är hemma ger ju helt andra möjligheter än de möjligheter barnen
              får i förskolan.
            </seg>
            <seg xml:id="i-e234802f40c4073e-0">
              Vi ska inte ställa förskolan och möjligheten för föräldrar som
              gör valet att stanna hemma mot varandra. Det behöver inte ställas
              mot varandra. Vi måste ge föräldrarna makten och möjligheten att
              själva styra över sin och sina barns tid.
            </seg>
          </u>
          <note xml:id="i-a5380dcfd7eccf6b-1">
            Jag yrkar bifall till förslaget i betänkandet.
          </note>
          <note xml:id="i-414aee89a785f698-0">
            I detta anförande instämde Roland Utbult (KD) och Gunilla Nordgren
            (M).
          </note>
          <note type="speaker" xml:id="i-8fd90e10008841a4-0">
            Anf. 134 ANNELIE KARLSSON (S) replik:
          </note>
          <u who="annelie_karlsson_0f140d" xml:id="i-d8b000410abe1d96-3">
            <seg xml:id="i-52e9b075da2dbe7a-0">
              Herr talman! Jag vill börja med att tydliggöra att vi genom föräldraförsäkringen
              har skapat ekonomiska förutsättningar för föräldrar att vara hemma
              med sina barn. Det är en försäkring som jag tycker att vi har
              all anledning att känna oss nöjda med och stolta över.
            </seg>
            <seg xml:id="i-ba5e412689905344-0">
              Jag tror inte alls mindre på föräldrarnas roll i barnets uppväxt
              än vad någon annan gör. Jag är helt övertygad om att vi socialdemokrater
              ser föräldrars möjlighet att tillbringa tid med sina barn som
              lika värdefull som du och Kristdemokraterna, Emma Henriksson.
              Vi ser också verkligheten. Vi ser att av barn med separerade föräldrar
              bor mer än hälften enbart hos sin mamma. Bara en fjärdedel av
              barn med separerade föräldrar bor hos båda föräldrarna. Det finns
              255 000 ensamstående mammor i vårt land. 280 000 barn växer upp
              i familjer med förvärvsinkomster som är mindre än 60 procent av
              medianen. Kvinnors löner på arbetsmarknaden är mycket lägre än
              mäns; det har vi pratat om tidigare. Vi ser alltså verkligheten.
              Vi behöver verkligen fundera över familjepolitiken. Det borde
              vi göra tillsammans.
            </seg>
            <seg xml:id="i-2da2f37b095fbd0c-0">
              Emma Henriksson är en ivrig påhejare av vårdnadsbidraget som
              skulle vara barnfamiljernas räddning. Men det är väl egentligen
              ingen som riktigt tror på vårdnadsbidraget som lösning längre
              inte ens din egen partiordförande, Emma Henriksson.
            </seg>
            <seg xml:id="i-1a0829f6ad2d350c-0">
              För vem är vårdnadsbidraget en lyckad reform? Vem har valfriheten
              att för 3 000 kronor stanna hemma och ta hand om sina barn? Vilka
              barnfamiljer i Sverige har någon nytta av vårdnadsbidraget?
            </seg>
          </u>
          <note type="speaker" xml:id="i-d48ca660965f6857-0">
            Anf. 135 EMMA HENRIKSSON (KD) replik:
          </note>
          <u who="emma_henriksson_459a1e" xml:id="i-2b720a31240dfa2e-1">
            <seg xml:id="i-20b3c1262e164e1c-0">
              Herr talman! Det är ett stort problem att vårdnadsbidraget finns
              som en möjlighet bara i drygt 100 av landets kommuner. Det är
              visserligen en majoritet av landets befolkning lite drygt hälften
              eftersom många av de kommunerna är stora, men det är klart att
              det är ett bekymmer.
            </seg>
            <seg xml:id="i-3e6e6761b8117277-0">
              Jag får brev från mammor och pappor som har valt att använda
              vårdnadsbidraget och är överlyckliga över att vi har infört en
              reform som ger dem det lilla ekonomiska utrymme som har varit
              den puff som behövts i just deras situation för att de ska kunna
              välja den vardag som de vill ha de allra första åren i barnets
              liv. Jag får också ganska många brev och samtal från föräldrar
              som inte kan göra det valet eftersom de bor i fel kommun, eller
              för att de har så knappa ekonomiska resurser att de inte ens med
              3 000 kronor i vårdnadsbidrag kan få vardagen att gå ihop. De
              skulle behöva något mer och bättre, en ytterligare ekonomisk möjlighet
              att göra det val som de i grunden känner är rätt.
            </seg>
            <seg xml:id="i-d900885b765e82ca-0">
              Jag träffar föräldrar och hör om föräldrar som beskriver känslan
              av att ha fött barn för att lämna över dem till förskolan. De
              känner sig maktlösa; det finns inget annat val. De känner att
              de inte själva kan bestämma över sina liv.
            </seg>
            <seg xml:id="i-9869d20e26f2b433-0">
              Vårdnadsbidraget är inte på något sätt tillräckligt. Vi vill
              mer, och vi vill skapa mer utrymme för föräldrar. Vi vill titta
              på föräldraförsäkringen.
            </seg>
            <seg xml:id="i-e6903cb25ec37c9c-0">
              I dag debatterar vi ett betänkande där det är små justeringar
              och små förbättringar för att ge makten tillbaka till föräldrarna
              där den hör hemma. Men det behövs mer, både i föräldraförsäkringen
              och under den första tid av barnets liv som kommer därefter.
            </seg>
          </u>
          <note type="speaker" xml:id="i-6cd88bb55311e3bb-0">
            Anf. 136 ANNELIE KARLSSON (S) replik:
          </note>
          <u who="annelie_karlsson_0f140d" xml:id="i-d8b000410abe1d96-4">
            <seg xml:id="i-09286c735ac70225-0">
              Herr talman! Det finns naturligtvis all anledning att diskutera
              hur vi ska skapa förutsättningar för familjer att få ihop sitt
              pussel och i synnerhet att små barn ska ha bra förutsättningar
              att starta livet.
            </seg>
            <seg xml:id="i-62119cf7300597ba-0">
              Jag tror att Emma Henriksson börjar bli ganska ensam om att tro
              på vårdnadsbidraget som en modell för att skapa bättre förutsättningar.
              Jag tror att vi tillsammans måste försöka ta steget mot ett jämställt
              uttag av föräldraförsäkringen och tillsammans måste se till att
              vi utjämnar löneskillnader och ser till att män och kvinnor inte
              bara i familjen utan också på arbetsmarknaden får hyfsat lika
              förutsättningar. Vi måste bestämma oss för att vi ska utrota barnfattigdomen,
              och vi måste bestämma oss för att se till att alla barn får trygghet
              och en uppväxt som de förtjänar.
            </seg>
            <seg xml:id="i-64386de138247a2d-0">
              Jag tror att Emma Henriksson och övriga borgerliga kamrater har
              partikamrater i kommunerna som har insett detta. Av den anledningen
              har de valt att inte införa vårdnadsbidraget eftersom kommunpolitiker
              ser att 3 000 kronor inte är något alternativ för de allra flesta
              familjer. Jag har aldrig, Emma Henriksson, träffat någon som har
              sagt: Hemma i min kommun, i Kristianstads kommun, hade vi kunnat
              stanna hemma och ta hand om våra barn om vi hade fått 3 000 kronor.
            </seg>
            <seg xml:id="i-e877af65202e3ad4-0">
              Det är möjligt att jag umgås med fel personer. Men för de allra
              flesta barnfamiljer är 3 000 kronor inget som helst ekonomiskt
              alternativ även om de hade önskat att få vara hemma.
            </seg>
            <seg xml:id="i-833e201deec2eb45-0">
              Det handlar också om att borgerligheten inte tror på sitt eget
              förslag, och då debatterar man i riksdagen som om det vore det
              allenarådande för att förbättra familjernas förutsättningar.
            </seg>
            <seg xml:id="i-08f03cc7316a1c43-0">
              Jag tror därför på en bred överenskommelse om en familjepolitik
              som skapar möjligheter för alla barn, och jag tror inte på några
              bidrag som trycker ut kvinnor från arbetsmarknaden.
            </seg>
          </u>
          <note type="speaker" xml:id="i-9c488804f4c1e938-0">
            Anf. 137 EMMA HENRIKSSON (KD) replik:
          </note>
          <u who="emma_henriksson_459a1e" next="cont" xml:id="i-ad1f7bf3ec2b97ae-0">
            <seg xml:id="i-5700f1646712f7a4-0">
              Herr talman! Jag tror inte att jämställdhet kan mätas i antalet
              uttagna dagar i föräldraförsäkringen. Det visar nämligen i ganska
              liten utsträckning det faktiska antal dagar som mamman respektive
              pappan är hemma. Beroende på när under barnets första tid som
              man väljer att ta ut ledigheten mammorna ofta i början kan man
              dra ut på ledigheten genom att ta lite mindre varje vecka. På
              så sätt förlänger man ledigheten.
            </seg>
            <seg xml:id="i-22bd2670dbde4820-0">
              Det finns också forskare som har gjort djupintervjuer med pappor
              som har tagit ut lite mer föräldraledighet. Forskarna har frågat:
              Hur kommer det sig att du tog ut mer ledighet?
            </seg>
            <seg xml:id="i-e57f1b7ecb42a6ba-0">
              Då har de fått svaret: Jag har inte varit hemma alls. Det var
              deras fru som hade bett dem skriva under papperet. Sedan plockade
              de ut ledighet under fredag, lördag och söndag. Det kan man nämligen
              göra efter att barnet har fyllt ett år. Mamman är hemma hela veckan,
              men pappan har fortfarande inte tagit ut en sammanhängande ledighet
              där han har burit det fulla ansvaret för barnens omsorg.
            </seg>
            <seg xml:id="i-8bdf85098c0cfe3a-0">
              Det är lätt att titta sig blind på statistik. När vi politiker
              går in och tror att vi kan styra och ställa över föräldrars vardag
              kommer vi att misslyckas därför att det inte är vi som ska ha
              makten, utan makten ska tillbaka till föräldrarna. Det är föräldrarna
              som ska ha den. Den är deras.
            </seg>
            <seg xml:id="i-744ce1722f5082ec-0">
              Om man tycker att jämställdhetsfrågan ska styra all familjepolitik
              tycker jag att det är synd att man helt och hållet glömmer hur
              jämställdheten ser ut i förskolan. Det må vara bara 7 procent
              av vårdnadsbidraget som plockas ut av pappor. Men det är bara
              1 procent av förskolepersonalen som är män. Det finns fler pappor
              i hemmen än i förskolan.
            </seg>
          </u>
          <note xml:id="i-34a30ab23c495856-1">
            Överläggningen var härmed avslutad.
          </note>
          <note xml:id="i-5fe99ed42fa4f8a7-1">
            Ajournering
          </note>
          <note xml:id="i-996e736aae311c3f-0">
            Kammaren beslutade kl. 14.24 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="emma_henriksson_459a1e" prev="cont" xml:id="i-d3e4cba8501fbe1e-0">
            <seg xml:id="i-664bc83bb82bf2f5-1">
              Återupptagna förhandlingar
            </seg>
          </u>
          <note xml:id="i-13d4caa6892c108f-0">
            Förhandlingarna återupptogs kl. 16.00.
          </note>
          <note xml:id="i-efd3f1eab7daf676-0">
            12 § Beslut om ärenden som slutdebatterats vid dagens sammanträde
          </note>
          <note xml:id="i-6db48d2bbf0af9f1-0">
            Punkt 1
          </note>
          <note xml:id="i-588ef440e95df330-0">
            Punkt 2
          </note>
          <note xml:id="i-f64675aba307baba-0">
            Punkt 3
          </note>
          <note xml:id="i-01815e1e5bdabd99-0">
            Punkt 4
          </note>
          <note xml:id="i-afc6e88c068e5b6a-0">
            13 § Bordläggning
          </note>
          <note xml:id="i-e5f6a5d41fd6e9cd-0">
            Anmäldes och bordlades
          </note>
          <note xml:id="i-184f3d333f08bf4a-0">
            14 § Anmälan om interpellationer
          </note>
          <note xml:id="i-de7686845110be16-0">
            Anmäldes att följande interpellationer framställts
          </note>
          <note xml:id="i-77d42fde02c9be98-0">
            den 11 oktober
          </note>
          <note xml:id="i-8754d9388ae638a9-0">
            Jonas Sjöstedt
          </note>
          <note xml:id="i-6c1660af4d6a3f9f-0">
            Eva Olofsson
          </note>
          <note xml:id="i-6d78a3105ce34070-0">
            Jens Holm
          </note>
          <note xml:id="i-c0c296ef11c94885-0">
            Monica Green
          </note>
          <note xml:id="i-a3a3f1a423315d56-0">
            Marianne Berg
          </note>
          <note xml:id="i-338e1a92b0a8aa7f-0">
            den 12 oktober
          </note>
          <note xml:id="i-8e7fcb86dc82c97c-0">
            Peter Persson
          </note>
          <note xml:id="i-bd0a89f97a78d6be-0">
            Jacob Johnson
          </note>
          <note xml:id="i-d270e1a3b7fb4fb1-0">
            Interpellationerna redovisas i bilaga som fogats till riksdagens
            snabbprotokoll tisdagen den 18 oktober.
          </note>
          <note xml:id="i-dbba73081d579707-0">
            15 § Anmälan om skriftliga svar på frågor
          </note>
          <note xml:id="i-8e988ff0163d33db-0">
            Anmäldes att skriftliga svar på följande frågor inkommit
          </note>
          <note xml:id="i-77d42fde02c9be98-1">
            den 11 oktober
          </note>
          <note xml:id="i-09600965752fa478-0">
            Mikael Oscarsson
          </note>
          <note xml:id="i-338e1a92b0a8aa7f-1">
            den 12 oktober
          </note>
          <note xml:id="i-657c60dbe4d2c8ee-0">
            Nina Lundström
          </note>
          <note xml:id="i-a04d9816d7528fa0-0">
            Sara Karlsson
          </note>
          <note xml:id="i-a04d9816d7528fa0-1">
            Sara Karlsson
          </note>
          <note xml:id="i-c0c296ef11c94885-1">
            Monica Green
          </note>
          <note xml:id="i-b9932439e974e333-0">
            Hans Olsson
          </note>
          <note xml:id="i-609a3261c83615ec-0">
            Mats Pertoft
          </note>
          <note xml:id="i-b9932439e974e333-1">
            Hans Olsson
          </note>
          <note xml:id="i-e40fb95ddb45cca7-0">
            Jennie Nilsson
          </note>
          <note xml:id="i-1cd5f0e5529efb79-0">
            Svaren redovisas i bilaga som fogats till riksdagens snabbprotokoll
            tisdagen den 18 oktober.
          </note>
          <note xml:id="i-dd70d0b47f8fbfcb-0">
            16 § Kammaren åtskildes kl. 16.06.
          </note>
          <note xml:id="i-4383c986618eb5ae-0">
            Förhandlingarna leddes
          </note>
          <note xml:id="i-c1a950baf859f91a-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
