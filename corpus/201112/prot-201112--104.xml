<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2011</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201112--104</head>
          <docDate when="2011-04-26">2011-04-26</docDate>
        </div>
      </front>
      <body>
        <div>
          <note xml:id="i-c073469482a57401-0">
            ﻿
          </note>
          <note xml:id="i-8690288edae83cee-0">
            Riksdagens protokoll
          </note>
          <note xml:id="i-7fc94ba841c37483-0">
            2011/12:104
          </note>
          <note xml:id="i-ce6c338d543f9bc8-0" type="date">
            Torsdagen den 26 april
          </note>
          <note xml:id="i-e3695968515707a1-0">
            Kl. 12:00 - 17:27
          </note>
          <note xml:id="i-374829dcd52cae4a-0">
            1 § Justering av protokoll
          </note>
          <note xml:id="i-2557dd9b0d874425-0">
            Justerades protokollet för den 20 april.
          </note>
          <note xml:id="i-e9511d4eeac2d66c-0">
            2 § Anmälan om fördröjda svar på interpellationer
          </note>
          <note xml:id="i-04925a696ae94708-0">
            Till riksdagen hade inkommit följande skrivelser:
          </note>
          <note xml:id="i-dcb2542f6d679695-0">
            Interpellation 2011/12:324
          </note>
          <note xml:id="i-86d374f6554d592d-0">
            Interpellation 2011/12:324 Personal- och närvaroliggare
          </note>
          <note xml:id="i-8089350bc8524d1b-0">
            Interpellationen kommer att besvaras fredagen den 11 maj 2012.
          </note>
          <note xml:id="i-8425ab4c366c11e9-0">
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note xml:id="i-8dc1eda20d0446c4-0">
            Rikard Jermsten
          </note>
          <note xml:id="i-4dda0a7bcc1fb1b5-0">
            Interpellation 2011/12:329
          </note>
          <note xml:id="i-3028e3adb79968f3-0">
            Interpellation 2011/12:329 Näringspolitik för jobben
          </note>
          <note xml:id="i-b714804cafa6a578-0">
            Interpellationen kommer att besvaras fredagen den 4 maj 2012.
          </note>
          <note xml:id="i-e988ba6515ea46d5-0">
            Skälet till dröjsmålet är tidigare inbokade arrangemang och resor.
          </note>
          <note xml:id="i-a09dc8d9550ba0a8-0">
            Fredrik Ahlén
          </note>
          <note xml:id="i-1778b001baada930-0">
            3 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-7a2f376669191f89-0">
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note xml:id="i-8f893a1277471446-0">
            KOM(2012)124
          </note>
          <note xml:id="i-e8f1ee305b93598d-0">
            4 § Hänvisning av ärende till utskott
          </note>
          <note xml:id="i-a66cab1030b6f4ad-0">
            Föredrogs och hänvisades
          </note>
          <note xml:id="i-0dbeb4cc44473779-0">
            5 § Hushållningen med mark- och vattenområden
          </note>
          <note xml:id="i-ee9395e6773c6b1d-0">
            Föredrogs
          </note>
          <note type="speaker" xml:id="i-7715715418214d0f-0">
            Anf. 1 JAN LINDHOLM (MP):
          </note>
          <u who="jan_lindholm_73d248" xml:id="i-62774b68d9683e2f-0">
            <seg xml:id="i-9d6aa28b88feeeec-0">
              Herr talman! Civilutskottets betänkande 17 handlar om hushållning
              av mark- och vattenområden. Det är ett rent motionsbetänkande,
              vilket innebär att det inte finns några förslag från regeringen
              att ta ställning till.
            </seg>
            <seg xml:id="i-6af728a78e6abd89-0">
              I betänkandet behandlas totalt fem yrkanden som på ett ganska
              snarlikt sätt tar upp frågan om jordbruksmarkens värde och behovet
              av att skydda den. Här finns även tre yrkanden kring regler för
              kommuner som arbetar med skydd mot erosion av stränder och ett
              yrkande som tar upp problem med dricksvattendistribution i områden
              där markens beskaffenhet gör det svårt att gräva ned ledningar.
              Slutligen finns det två yrkanden som rör konflikter mellan riksintresset
              för vindkraft och totalförsvarets riksintressen. Alla dessa frågor
              tycker jag är av mycket stor vikt.
            </seg>
            <seg xml:id="i-e733ab4a307430a4-0">
              För en miljöpartist är det en självklarhet att ha ett långsiktigt
              perspektiv i politiken. När vi talar om långsiktighet syftar vi
              dock inte enbart på behovet av långsiktigt hållbara spelregler
              för företag, organisationer och medborgare när de till exempel
              ska ingå avtal eller göra investeringar. Exempelvis kan man ta
              långsiktiga villkor för investeringar i energiproduktion, som
              vindkraft med feed-in-tariffer eller kärnkraften med extremt förmånliga
              försäkringsvillkor. Självklart är det bra om politiker kan skapa
              stabila spelregler även för den som avser att köpa sig ett hus
              att bo i.
            </seg>
            <seg xml:id="i-3d3af3ebdb04b2e3-0">
              För en miljöpartist betyder dock ett långsiktigt perspektiv så
              mycket mer. Vi är kanske de enda politiker i Sveriges riksdag
              som fullt ut har insett vad det betyder att vi bara har ett jordklot
              att disponera. Man kan i alla fall lätt få det intrycket när man
              hör politiker från andra partier tala om hur viktigt det är att
              exploateringen av jordens resurser hela tiden sker i en allt snabbare
              takt för att välfärden ska kunna upprätthållas. Att enorma markområden
              ödeläggs för all framtid runt om i världen för att vi ska få bränsle
              till våra kärnreaktorer eller råvaror till våra mobiltelefoner
              och andra konsumtionsprodukter verkar de flesta politiker blunda
              för.
            </seg>
            <seg xml:id="i-ecd81e2fa9d89b85-0">
              På de flesta håll runt om i landet gör politiker från både den
              röda och den blå sidan vad de kan för att så fort som möjligt
              hårdgöra så stora ytor som möjligt, och för det mesta är det jordbruksmark
              man väljer att hårdgöra. Om det sedan handlar om att asfaltera
              parkeringsytor, bygga motorvägar eller lägga ut betongytor för
              köppalats och sporthallar kanske inte spelar så stor roll. Det
              kanske inte heller är oåterkalleligt, men vi lägger i alla fall
              i snabb takt ett lock över mycket av den bästa åkerjorden vi har
              i landet.
            </seg>
            <seg xml:id="i-50f9df31e112ad5f-0">
              När man tänker långsiktigt, så som vi miljöpartister hela tiden
              försöker göra, ser man tydligt att den globala livsmedelsförsörjningen
              i en inte allt för avlägsen framtid kommer att ha behov även av
              våra åkerjordar. När man tänker långsiktigt ser man att hårdgjorda
              ytor skapar stora problem när nederbörden blir alltmer intensiv
              under vissa perioder. När möjligheten för naturlig infiltration
              minskar där regnet faller ökar i stället erosionen där vattnet
              lämnar de hårdgjorda områdena. Växande städer över hela jorden
              brottas med detta problem.
            </seg>
            <seg xml:id="i-0c52b88baba864db-0">
              Herr talman! När man som vi miljöpartister tänker långsiktigt
              ser man även att storskaliga tekniska lösningar innebär ökad sårbarhet.
              När en liten båt går på grund och börjar läcka olja går det ganska
              hjälpligt att ta hand om och begränsa skadorna, men när en riktigt
              stor båt råkar ut för samma olycka räcker resurserna oftast inte
              till för att begränsa skadorna. På samma sätt är det med vår energiförsörjning:
              Om några vindkraftverk står stilla och det faller bort en del
              energi är det inte så farligt, men varje gång en kärnkraftsreaktor
              måste snabbstoppas tvingas vi importera kolkraft från kontinenten
              för att kompensera för bortfallet.
            </seg>
            <seg xml:id="i-c8f4769e935534a8-0">
              Att vårda de mark- och vattenresurser vi har här i landet blir
              därför en väldigt viktig del i ett långsiktigt arbete med att
              göra det möjligt för oss att leva med god försörjningstrygghet.
              Jag brukar föredra att kalla det sårbarhetsstrategi. Jag tycker
              att detta ingår i en väldigt viktig sårbarhetsstrategi. Det finns
              alltså, herr talman, många olika motiv till att en av Miljöpartiets
              de grönas främsta politiska ambitioner är att arbeta för hushållning
              av våra mark- och vattenresurser. Det fria, strömmande, friska
              och ej förgiftade vattnet är faktiskt en av våra främsta proteinkällor.
              Åkermarken är vår hållbara kornbod, och skogen är en viktig råvaru-
              och energikälla.
            </seg>
            <seg xml:id="i-f6fae872482ed202-0">
              Regeringen väljer i betänkandet att luta sig på Miljöprocessutredningen
              och Miljömålsberedningen när den besvarar de förslag som riksdagsledamöterna
              har väckt. Förhoppningsvis kommer regeringen att lägga fram förslag
              med utgångspunkt i dessa utredningar, som till viss del går i
              den riktning vi från Miljöpartiet föreslår. Man kan dock undra:
              Är det rimligt att en passiv riksdag låter sig nöjas med denna
              förhoppning? I de flesta demokratier är parlamenten betydligt
              mer aktiva än så. Där nöjer man sig inte med att vänta på vad
              regeringen kommer att föreslå någon gång i framtiden, så som majoriteterna
              i det svenska parlamentet alltid verkar föredra att göra.
            </seg>
            <seg xml:id="i-9fd43ce2b442df70-0">
              Därför är jag som vanligt ganska besviken över att partierna
              här i riksdagen är så flata. Jag tycker, inte minst med tanke
              på deltagandet i denna debatt, att man egentligen totalt saknar
              intresse för en sådan här fråga, som faktiskt är en av de mest
              avgörande när det gäller vår framtida möjlighet att försörja oss.
            </seg>
            <seg xml:id="i-b5226a65909c50f8-0">
              Tre av mina partikamrater Kew Nordqvist, Peter Rådberg och Tina
              Ehn kommer att gå närmare in på dels betydelsen av att värna åkermarken,
              dels vikten av att totalförsvarets anspråk inte i för stor utsträckning
              försvårar för andra viktiga intressen. Jag ska alltså lämna frågan
              lite i förtid, herr talman, och nöja mig med att yrka bifall till
              reservationen i betänkandet.
            </seg>
          </u>
          <note type="speaker" xml:id="i-9231b25a7771b4a3-0">
            Anf. 2 OTTO VON ARNOLD (KD):
          </note>
          <u who="unknown" xml:id="i-29095370ed352a61-0">
            <seg xml:id="i-942d506510d32e88-0">
              Herr talman! Vi har i dag att debattera hushållningen med mark
              och vatten, två mycket viktiga naturresurser som det finns begränsad
              mängd av.
            </seg>
            <seg xml:id="i-972cb6f2c4282a1d-0">
              Förvaltarskapstanken är central hos Kristdemokraterna. Att föra
              över det vi har fått av våra föräldrar till kommande generationer
              är centralt. Att bruka utan att förbruka det är viktigt.
            </seg>
            <seg xml:id="i-8c825f948a8aaad8-0">
              Det är detta debatten handlar om. Vi har egentligen koncentrerat
              oss på två viktiga frågeställningar, dels kring åkermarken, dels
              kring vindkraften. Det är viktiga frågor. Jag håller med Jan Lindholm
              helt och hållet om att de är väsentliga för vår framtid. Vikten
              varierar givetvis i olika delar av landet. Men centralt och globalt
              sett är detta viktiga frågor.
            </seg>
            <seg xml:id="i-21bf83ac73b7ce49-0">
              Åkermark och vatten är förutsättningar för vårt dagliga liv,
              för att få mat från fälten direkt som bröd eller indirekt som
              biff eller kycklingklubba.
            </seg>
            <seg xml:id="i-6ac1ee919113ba10-0">
              De faktiska omständigheterna med klimatförändringen och en ökande
              världsbefolkning är faktiskt realiteter. Vi beräknas bli nio miljarder
              år 2050. Samtidigt förstörs odlingsbar mark på många ställen i
              världen. Det sätter fokus på åkermarkens produktionsförmåga av
              livsmedel och inte minst energi.
            </seg>
            <seg xml:id="i-885a57414deff3e9-0">
              Enligt den statliga Miljömålsberedningen reser klimatförändringarna
              viktiga frågor om vilka utmaningar vi har. Sverige kommer att
              möta utmaningar när det gäller produktion av mat, foder, energi
              och andra nyttigheter samt biologisk mångfald.
            </seg>
            <seg xml:id="i-9b5ffa0574e1f2f8-0">
              Hur vi ska använda vår åkermark efter 2020 diskuteras i andra
              statliga utredningar. Det är viktigt att ha miljömålet Ett rikt
              odlingslandskap för ögonen i debatten. Det finns också andra miljömål,
              men detta är just i den här debatten viktigt.
            </seg>
            <seg xml:id="i-bc34df617dda9b04-0">
              Eftersom mark och vatten är begränsande resurser för expansion
              måste de förvaltas på ett klokt och långsiktigt sätt. Varje kommun
              har skyldighet att i en översiktsplan redogöra för hur man tänker
              utnyttja mark och vatten. Staten har genom länsstyrelserna att
              efter miljöbalkens hushållningsregler bedöma hur den bästa användningen
              regionalt, mellankommunalt och kommunalt kan ske. I den nya plan-
              och bygglagen har denna samordning stärkts, och ett större helhetsgrepp
              måste tas.
            </seg>
            <seg xml:id="i-655b920d9d6cc2f5-0">
              Det är inte att undra på att det blir en intensiv debatt kring
              hur vi ska använda den goda åkerjorden och att man vill klassa
              den som ett riksintresse. Även om det kan vara en framkomlig väg
              att använda sig av begreppet riksintresse är det de facto tyvärr
              lätt att det blir ett byråkratiskt virrvarr. Låt mig tala lite
              grann om begreppet riksintresse.
            </seg>
            <seg xml:id="i-2fa6792323f95bd9-0">
              Det är något som varje länsstyrelse och varje myndighet har att
              besluta om. Därför blir det ofta konflikter. Som SKL framhåller
              är problemet att varje myndighet har sina egna bedömningsgrunder
              när de pekar ut områden av riksintresse. Det är brist på samordning
              och gemensamma kriterier, och riktlinjer gör att systemet inte
              blir förutsägbart, transparant eller rättssäkert.
            </seg>
            <seg xml:id="i-e52bc79239c138d3-0">
              Att klassa åkermarken som riksintresse är, som jag ser det, ingen
              framkomlig väg. Men hur kan man då skydda åkermarken i dag? Hur
              kan man skydda de väsentliga bitar som är långsiktiga och som
              vi måste ta hänsyn till i vår framtid och som är viktiga för vår
              försörjning?
            </seg>
            <seg xml:id="i-7b5f345f324ffcf1-0">
              Låt mig få lyfta fram det exempel som Länsstyrelsen i Skåne ger.
              Man har en nollvision för byggande på jord av klass 810, den jord
              som man kan säga ligger i den sydvästra delen av Skåne, där det
              finns stark konkurrens från en expansiv Öresundsregion. Det blir
              diskussioner. Många kommuner vill expandera, men samtidigt är
              många kommuner ganska små.
            </seg>
            <seg xml:id="i-184c54c59c9392b9-0">
              Länsstyrelsen skriver i en nyligen utkommen och reviderad skrift,
              Skånska åtgärder för miljömålen Regionalt åtgärdsprogram för miljökvalitetsmålen
              20122016 : Hänsyn till jordbruksmarken behöver bli större i den
              fysiska planeringen med strävan att uppnå en nollvision för konsumtion
              av åkermark för bostadsutbyggnad i Skåne. All bostadsutbyggnad
              i Skåne bör istället ske inom tätortsområdena genom hållbar förtätning.
            </seg>
            <seg xml:id="i-9bb66110d54aa40b-0">
              Det har också att göra med hur vi utnyttjar kommunikationerna.
              Att ha effektiva kommunikationer innebär att vi på ett bättre
              sätt kan bo på ställen som kan passa bättre, på ställen där man
              kan komma ut i naturen på annat sätt än att bara gå ut på ett
              stycke vindpinad gammal åker.
            </seg>
            <seg xml:id="i-8eff5f61bb939c88-0">
              Genom samordning av översiktsplaner, avvägning mot miljöbalkens
              hushållsbestämmelser och en hållbarhetssyn kan man åstadkomma
              något som både reservanterna och jag eftersträvar.
            </seg>
            <seg xml:id="i-41870a0ceb5cc815-0">
              Om vi däremot tittar på försvaret kan det synas vara en mer besvärlig
              nöt. Försvaret har monopol på riksintressen med hänsyn till försvaret,
              och det är överordnat allt annat.
            </seg>
            <seg xml:id="i-3f47a044ff75aee9-0">
              Här kan vi återigen se att begreppet riksintresse inte är helt
              rättssäkert. Försvaret har under resans gång bytt argument för
              utvidgning av skyddsområdet till 4 mil från radarproblem och utbildning
              av utländska piloter till flygsäkerhet. Jämför man med Danmark,
              som har tre gånger så många vindkraftverk på bara 9 procent av
              Sveriges yta, är det uppenbart att man gör olika bedömningar.
            </seg>
            <seg xml:id="i-abd1426c79bd79b6-0">
              Herr talman! Energiminister Anna-Karin Hatt säger att det är
              viktigt att man har en samexistens med försvaret. Man får en bättre
              dialog. Därför menar vi att den beredning som nu pågår inom Regeringskansliet
              beträffande avvägningen är viktig. Vi får vänta på den, och förhoppningsvis
              kommer den snart. Därför är inte en sådan utredning som föreslås
              i en av reservationerna nödvändig.
            </seg>
          </u>
          <note xml:id="i-69e1b47e41bd851f-0">
            Herr talman! Jag yrkar bifall till förslaget i betänkandet och
            avslag på samtliga motioner.
          </note>
          <note type="speaker" xml:id="i-b5b41ff94ef2a595-0">
            Anf. 3 JAN LINDHOLM (MP) replik:
          </note>
          <u who="jan_lindholm_73d248" xml:id="i-62774b68d9683e2f-1">
            <seg xml:id="i-36329649831e0a92-0">
              Herr talman! Otto von Arnold inledde med att ansluta till mitt
              försök att sätta in jordbruksmarkens betydelse i ett globalt sammanhang.
              Jag uppskattar det. Jag är över huvud taget mycket positiv till
              anförandet från Kristdemokraterna. Det finns ju en motion från
              en kristdemokratisk ledamot som har en stark inriktning just på
              att prioritera skyddet av åkermarken.
            </seg>
            <seg xml:id="i-401a9659286c8ec8-0">
              Avslutningen med förhoppningen att regeringen ska komma med positiva
              förslag som kan stärka mark- och vattenresursernas status i framtiden
              är vi överens om.
            </seg>
            <seg xml:id="i-f109fbbc6229d8b4-0">
              Egentligen skulle jag kanske inte behöva komma med någon replik.
              Men jag vill ändå, när jag har chansen, ge företrädare för regeringen
              möjlighet att utveckla sin inriktning åt det håll som vi från
              Miljöpartiet står för.
            </seg>
            <seg xml:id="i-ddeac3e5e6ec32d2-0">
              I dag har vi fått en ny rapport som ger ytterligare vatten på
              kvarnen och säger att avsmältningen går fortare än vad vi tidigare
              har planerat. När vi bygger vårt samhälle och utnyttjar åkerjorden
              till att bygga våra samhällen som sväller ut även om det Otto
              von Arnold rapporterade om från Skåne låter väldigt bra innebär
              det att vi bygger ut samhället i ett åtminstone hundraårigt perspektiv
              eller i ett perspektiv på ett par hundra år.
            </seg>
            <seg xml:id="i-d7e49f3a9db51b94-0">
              En fråga är då: Hur viktigt tycker man från Kristdemokraternas
              sida det är att vi tar globala hänsyn och tänker på vad som händer
              när vi bygger vårt samhälle och disponerar den åkermark som vi
              har?
            </seg>
            <seg xml:id="i-60ad353d99066416-0">
              Det är en första fråga.
            </seg>
          </u>
          <note type="speaker" xml:id="i-6bc3e546d3da2cc8-0">
            Anf. 4 OTTO VON ARNOLD (KD) replik:
          </note>
          <u who="unknown" xml:id="i-29095370ed352a61-1">
            <seg xml:id="i-2ca18b4c50143fa0-0">
              Herr talman! Jag tror att vi i mångt och mycket är överens när
              det gäller de här frågorna. Skillnaderna oss emellan kanske har
              att göra med vilka metoder som ska tillämpas. De här planfrågorna
              hör hemma på kommunal och mellankommunal nivå. Här finns ett arbete
              för länsstyrelserna att göra, så att de verkligen tar tag i saken,
              tittar på Sårbarhetsutredningen och inser att det finns en risk
              som gäller vattenhöjningar och så vidare. Det måste de ta hänsyn
              till i sin planering.
            </seg>
            <seg xml:id="i-d3999466eff726eb-0">
              Vi ser i dag att det byggs väldigt nära kuster och stränder.
              Det är en risk som vi absolut måste ta i beaktande. Det finns
              en hel del statliga utredningar som gör det. På riksnivå är vi
              nog helt överens om de här farorna, men det har kanske inte sipprat
              ned till den kommunala nivån fullt ut, vilket gör att man kanske
              inte alltid vill se eller ibland vill blunda för problematiken,
              för det finns kanske andra intressen som står emot.
            </seg>
          </u>
          <note type="speaker" xml:id="i-c935d1e95938c19f-0">
            Anf. 5 JAN LINDHOLM (MP) replik:
          </note>
          <u who="jan_lindholm_73d248" xml:id="i-62774b68d9683e2f-2">
            <seg xml:id="i-f871fc92163bb4be-0">
              Herr talman! Då får jag hoppas att regeringen i sitt beredningsarbete
              lyssnar ordentligt på Otto von Arnold, så att vi får bra förslag.
            </seg>
            <seg xml:id="i-36428afc73246efe-0">
              Den andra lilla detalj jag tänkte fråga om var jämförelsen med
              Danmark. Det är ju inte bara Danmark man kan titta på. Det finns
              många andra länder som har kommit betydligt längre än vi när det
              gäller vindkraftsutbyggnad, till exempel Tyskland och USA. Då
              är den konflikt som vårt svenska försvar vill göra gällande inte
              alls av samma dignitet.
            </seg>
            <seg xml:id="i-29bd9b577fb67621-0">
              För säkerhets skull vill jag fråga, så att jag har tolkat det
              hela rätt. Jag förstod att man från Kristdemokraternas sida tycker
              att det här är en överdriven konflikt och att den borde gå att
              lösa till andra intressens förmån att försvaret försöker hävda
              ett för stort och för starkt revir. Är det på det sättet?
            </seg>
          </u>
          <note type="speaker" xml:id="i-edebac6930b3d17b-0">
            Anf. 6 OTTO VON ARNOLD (KD) replik:
          </note>
          <u who="unknown" xml:id="i-29095370ed352a61-2">
            <seg xml:id="i-3a29b4bd44549ca3-0">
              Herr talman! Jag anser absolut att man bör ha betydligt bättre
              balans när det gäller hur försvaret lägger sina planer. Att man
              helt plötsligt lägger en 4 mils död hand över många redan existerande
              vindkraftverk är mycket märkligt. Det skapar en rättsosäkerhet
              och en risk för stora förluster för dem som har investerat i vindkraft.
            </seg>
            <seg xml:id="i-8ff1e80f3e52279e-0">
              Vi har ju ett planeringsmål med 25 terawattimmar vindkraft. Det
              är också av stort intresse att vi kan uppnå det. Här kan det bli
              väldiga begränsningar.
            </seg>
            <seg xml:id="i-42298ba81ee24c56-0">
              I försvarets inlaga skyller man lite på att man inte har dialog
              och så vidare, men problemet är att försvaret har en imperativ
              inställning: Antingen får man lov att bygga, eller så får man
              inte lov att bygga. Flyttar man verket 5 meter kan man få bygga,
              men av vilken anledning? Det är väldigt svårt. Därför uppskattar
              jag energiministerns syn på det hela, där hon säger att det måste
              bli en bättre dialog mellan försvaret och vindkraftsindustrin.
            </seg>
          </u>
          <note type="speaker" xml:id="i-dd46dfbe0e7acb33-0">
            Anf. 7 KEW NORDQVIST (MP):
          </note>
          <u who="kew_nordqvist_51f97a" xml:id="i-cd059190d89b8b32-0">
            <seg xml:id="i-df0cf4df7e660353-0">
              Herr talman! Först vill jag tacka för att jag har fått tillfälle
              att delta i debatten om civilutskottets betänkande CU17 för att
              argumentera för min motion Åkermark ett riksintresse . Sedan vill
              jag yrka bifall till Miljöpartiets reservation.
            </seg>
            <seg xml:id="i-02936d492c8523fb-0">
              Jag ska ge lite bakgrund först. Jag har under 25 år varit bonde
              i Småland med mjölkproduktion. Det kanske delvis förklarar min
              vördnad för jorden. Sambandet mellan jord och växtlighet står
              åtminstone för mig helt klart. Och det blir inga växter utan fotosyntesen.
              Därför är våra åkrar ingenting mindre än gigantiska solfångare.
            </seg>
            <seg xml:id="i-57a2a19b7c11b327-0">
              Med detta i minnet vill jag gå in i resonemanget om själva åkermarken.
            </seg>
            <seg xml:id="i-63d2b6f77827a793-0">
              Runt jordklotet finns en mycket tunn hinna, en absolut livgivande
              hinna som vi kallar matjord. I åkermark varierar graden av matjord,
              men vanligt här i Sverige är ett spaddjup, säg 2030 centimeter.
              I 1 gram svensk åkerjord finns det mellan 100 och 3 000 miljoner
              bakterier och många meter av svamphyfer. Den biomassa som utgörs
              av markens mikroorganismer kan i vissa fall överstiga växtligheten
              ovanför markytan. Dessa mikroorganismer lever av förna, det vill
              säga döda men inte helt nedbrutna växtdelar. Av detta bildas en
              stabil fraktion, humus, som består till mer än hälften av kol.
              Därför är humusbildning i åkerjorden ett viktigt bidrag i kampen
              mot klimatförändringar, men det är en annan debatt i ett annat
              utskott.
            </seg>
            <seg xml:id="i-1f76e027c9e77132-0">
              Vår åkerjord ska naturligtvis i första hand förse mänskligheten
              med mat. Möjligtvis vill vi också kunna använda åkrarna till energiproduktion.
            </seg>
            <seg xml:id="i-fa7142fa835f5443-0">
              Vi noterar att jordens befolkning ökar och att jordens bördigaste
              åkerarealer minskar för att bytas ut mot mindre bördiga nyodlingar
              av till exempel regnskog. Åkerarealen per capita på jorden minskar
              alltså, och dessutom tappar den i bördighet. I denna situation
              försvinner prima åkerjord för alltid eller i alla fall nästan
              för alltid och exploateras för att asfalteras eller bebyggas.
              Detta sker inte bara i Sverige utan runt om på jorden. Ofta är
              dock klimatförändringarna orsaken till torka, översvämningar och
              erosion. Försaltning är ett annat hot mot odlingsjorden.
            </seg>
            <seg xml:id="i-283453e83bb9e65e-0">
              Oron över situationen sprider sig. FN-organet FAO har bildat
              ett nätverk för att skydda världens åkrar. Här i Sverige finns
              den ideella organisationen Den Goda Jorden.
            </seg>
            <seg xml:id="i-32b980996ae56126-0">
              I Sverige kan vi än så länge låta andra länder producera mat
              och foder på sin åkermark åt oss, men det ökar vår sårbarhet.
              För tillfället har vi råd, men bland annat av nämnda skäl anser
              vi i Miljöpartiet att Sverige ska öka självförsörjningsgraden
              när det gäller livsmedel, och då behövs åkermark.
            </seg>
            <seg xml:id="i-33af07776ee63e41-0">
              När det gäller bevarandet av åkermark har vår generation ett
              odiskutabelt ansvar för att överlämna förutsättningar för kommande
              generationer att föda sig. När den billiga fossila energin sinar
              kommer helt andra krav att ställas på samhället och på vår livsmedelsförsörjning.
              Det går då inte heller att lita till import från andra länder
              och från deras åkerjord, utan vi i Sverige måste förlita oss på
              egna resurser. Då återkommer åkermarkens absolut centrala betydelse.
            </seg>
            <seg xml:id="i-199534f51fbab6e0-0">
              I det skenet är värnet av åkermarken av odiskutabel fundamental
              betydelse. Skyddet som finns i dag finns dels i plan- och bygglagen
              och i miljöbalken, men det skyddet har visat sig otillräckligt.
              Jordbrukets intressen väger lätt mot parkeringsplatser.
            </seg>
            <seg xml:id="i-fee6f3cacd9cf440-0">
              Den svenska åkermarken måste klassas som riksintresse. Förvaltarskapstanken
              Otto von Arnold var inne på den det vill säga att vi inte äger
              marken utan förvaltar den åt kommande generationer, måste vara
              vägledande.
            </seg>
            <seg xml:id="i-787741ed8bc4ef9f-0">
              Det har funnits en utredning, Miljöprocessutredningen, som har
              haft i uppdrag att överväga frågan om åkermark som riksintresse.
              Utredningen har tyvärr avfärdat en sådan lösning.
            </seg>
            <seg xml:id="i-ec16c1fe42c40ed8-0">
              Bland annat mot bakgrund av vad jag har anfört anser vi att situationen
              är av sådan allvarlig karaktär att frågan om förstärkt skydd av
              åkermark måste upp till förnyad prövning.
            </seg>
            <seg xml:id="i-3cdcf95274b5f7ed-0">
              Med detta, herr talman, vill jag yrka bifall till Miljöpartiets
              reservation.
            </seg>
          </u>
          <note xml:id="i-bdd2dbd3264080a7-0">
            I detta anförande instämde Jan Lindholm (MP).
          </note>
          <note type="speaker" xml:id="i-e60de0588369ea7c-0">
            Anf. 8 PETER RÅDBERG (MP):
          </note>
          <u who="peter_radberg_0b0188" xml:id="i-bf50dcd15a6cb2cd-0">
            <seg xml:id="i-6e13ebf4d00129cd-0">
              Herr talman! Jag vill först ta upp det som Otto von Arnold sade,
              som gläder mig väldigt mycket, och även hänvisa till statsrådet
              Anna-Karin Hatt. Det krävs en bättre dialog mellan försvaret och,
              i det här fallet, vindkraftsanhängarna.
            </seg>
            <seg xml:id="i-fae4039406ef1529-0">
              Jag hoppas att det blir så framdeles, för i dag är det tyvärr
              ganska ansträngt på just det området. Vi kan även titta på Vätternbombningarna,
              som Försvarsmakten gör. Den dialogen har tyvärr inte varit speciellt
              bra, som säkert Otto von Arnold känner väl till.
            </seg>
            <seg xml:id="i-ae02220f37d539d6-0">
              Förr i tiden, om vi backar tillbaka 3040 år, hade Försvarsmakten
              en väldigt god relation till sina medborgare. I dag är det tyvärr
              väldigt ansträngt. Och det är lite grann av den anledningen som
              vi nu står här och diskuterar.
            </seg>
            <seg xml:id="i-15bd4cb1ee471b13-0">
              Herr talman! Aldrig tidigare i vår historia har Europa varit
              så långt från krig som i dag. Sedan mitten av 1990-talet har den
              säkerhetspolitiska situationen förändrats radikalt i vår omvärld.
            </seg>
            <seg xml:id="i-6a690df9c4de43a4-0">
              Den hotbild som finns i dag är inte i första hand av militär
              natur. Men trots att det inte föreligger något invasionshot mot
              svenskt territorium syftande till ockupation av hela eller delar
              av vårt land är försvaret fortfarande i sin huvudsakliga struktur
              utformat för ett sådant hot. Vi menar att beredskapen för att
              möta andra icke-militära hot måste förändras radikalt.
            </seg>
            <seg xml:id="i-27d265a32ef032b6-0">
              Hoten mot det svenska samhällets säkerhet kan inte längre mötas
              med militära medel utan måste motverkas på en lång rad andra sätt.
              Hit hör cyberhot, terrorism, miljöhot, klimatförändringar, narkotika-
              och drogrelaterad brottslighet, ekonomisk brottslighet, allvarligare
              dataintrång, sabotage med mera.
            </seg>
            <seg xml:id="i-93bac022b0f28d61-0">
              Dessa hot ter sig i dag betydligt mer konkreta än de traditionella
              militära hoten från andra stater.
            </seg>
            <seg xml:id="i-a5c5df246f7bece4-0">
              Herr talman! De flesta håller nog med om den beskrivning som
              jag nyss har målat upp. Trots detta vill Försvarsmakten behålla
              ca 10 procent av Sveriges yta för just det svenska försvaret.
              Den ytan är lika stor som den var under kalla kriget trots att
              hotbilden i dag ser helt annorlunda ut.
            </seg>
            <seg xml:id="i-c1bfce88c86ebeeb-0">
              10 procent av Sveriges yta är ungefär lika stor yta som Danmarks
              yta. Det är helt oacceptabelt att Försvarsmakten i det här fallet
              ska lägga beslag på en sådan stor yta av diffusa försvarspolitiska
              skäl.
            </seg>
            <seg xml:id="i-46b776a5f1d2f3d0-0">
              Försvarsmakten påstår gång på gång att de vill ha den här ytan
              på grund av det är ett riksintresse utan att lägga fram något
              bevis för att det är på det sättet. Därför skulle det vara bra
              om vi fick en nyanserad och preciserad bedömning av hur mycket
              mark som Försvarsmakten faktiskt behöver.
            </seg>
            <seg xml:id="i-e273d581e6234a3a-0">
              Försvarsmakten fattade ett beslut den 4 oktober 2010 som innebar
              att man ville ha så kallade stoppområden kring tio militära flygplatser.
              Åtminstone förefaller det sannolikt att Försvarsmakten inom en
              nära framtid kommer att utpeka dessa stoppområden som just riksintressen.
              Enligt Försvarsmaktens beslut den 4 oktober 2010 riskerar vindkraften
              att på flera sätt påverka riksintresset för totalförsvaret negativt.
            </seg>
            <seg xml:id="i-aff14d7efef6d194-0">
              Det är enligt vår uppfattning för stora ytor som Försvarsmakten
              gör anspråk på för att det nu ska vara godtagbart med en slentrianmässig
              uppskattning där man för säkerhets skull också drygar ut det med
              god marginal.
            </seg>
            <seg xml:id="i-29116af936cd4eaa-0">
              Med nya och ökade anspråk på användning av markområden ter det
              sig som motiverat med en mer, som jag sade, preciserad och snävare
              syn på vad som i dessa sammanhang kan anses ligga i begreppet
              rikets säkerhet.
            </seg>
            <seg xml:id="i-549aa5767ac6b47a-0">
              Miljöpartiet anser att kraven för att mark- och vattenområden
              ska klassas som av avsevärd betydelse för totalförsvaret ska skärpas.
              Varje sådant område måste motiveras på ett tydligare sätt för
              att i fortsättningen kunna klassificeras som riksintresse.
            </seg>
            <seg xml:id="i-91d6785322d8d459-0">
              När två riksintressen står mot varandra kan det inte vara rimligt
              att Försvarsmakten ska ha tolkningsföreträde när det gäller vilket
              riksintresse som ska gälla.
            </seg>
            <seg xml:id="i-2f06aa5da4cb94c9-0">
              Herr talman! Det kan inte vara ett orimligt krav att regeringen
              ska återkomma till riksdagen med ett förslag som skärper kraven
              för att mark- och vattenområden ska få anses vara av avsevärd
              betydelse för Försvarsmakten.
            </seg>
            <seg xml:id="i-d40b41c81cb1b174-0">
              Därmed, herr talman, yrkar jag bifall till vår reservation.
            </seg>
          </u>
          <note xml:id="i-3c3bd384eab8ea15-0">
            I detta anförande instämde Tina Ehn, Jan Lindholm och Kew Nordqvist
            (alla MP).
          </note>
          <note type="speaker" xml:id="i-0946543eb0cdfa0d-0">
            Anf. 9 TINA EHN (MP):
          </note>
          <u who="tina_ehn_94fa72" xml:id="i-1666b73ca57c9e16-0">
            <seg xml:id="i-25216798e4ca83d9-0">
              Herr talman! Jag vill börja med att yrka bifall till reservationen.
            </seg>
            <seg xml:id="i-1a9d01c039745a13-0">
              I mitt politiska engagemang finns det en stark drivkraft att
              vilja göra rätt i ett långsiktigt perspektiv. Det handlar om att
              leva med vetskapen om att jag promenerar här en stund, och andra
              kommer efter mig, med respekt för att förfäder har promenerat
              före mig.
            </seg>
            <seg xml:id="i-b2a69d27c6c52f0e-0">
              Det har för våra förfäder, historiskt, inte alltid varit en lätt
              sak att samla ihop tillräckligt med resurser för att äta sig mätt.
              När vi människor gick från att vara samlare till att vara brukare
              av marken var det steget inte heller enkelt. Det handlar om att
              skapa möjligheter till åkermark, att plocka sten, att bryta upp
              jord och skapa ett fungerande system med händer och kropp.
            </seg>
            <seg xml:id="i-178775040aa6a3f2-0">
              Människans utveckling med hjälp av våra tekniska landvinningar
              har gett oss fantastiska möjligheter att få tid att göra andra
              saker än att ständigt arbeta för att stilla hunger.
            </seg>
            <seg xml:id="i-1bb2d3a76775aa12-0">
              Vi som bor på den rikare delen av jorden kan sitta i soffan och
              se på en film. Vi kan läsa en bok, nödvändig eller onödig, strunt
              samma! Vi kan segla i en båt byggd för nöje. Vi kan äta en väl
              tillagad måltid utan att oroa oss för vår egen svält. I ett ganska
              begränsat perspektiv är allt frid och fröjd, men världen är större
              än så. Det vet vi allihop.
            </seg>
            <seg xml:id="i-63b580a1036d353b-0">
              Allt kommer inte alltid att vara som det är. Vi vet att förändringar
              sker hela tiden. Fler magar behöver mättas i framtiden. Vårt sätt
              att producera mat kan ifrågasättas ur många olika perspektiv.
              Kretsloppen är brutna på flera områden. Oljan blir allt dyrare
              att utvinna. Kemikalierna, som är i omlopp, ackumuleras i många
              levande organismer. Konflikter mellan dem som har och dem som
              behöver ökar.
            </seg>
            <seg xml:id="i-353dfb3f1e8d835b-0">
              I det perspektivet blir det allt viktigare att det väsentligaste
              som behöver skyddas mark att odla mat i, vatten som är rent och
              hållbara energisystem behöver förstås av oss alla och att det
              är vår uppgift att rigga ett sådant skydd för mark och vatten
              och hållbara system.
            </seg>
            <seg xml:id="i-91dfd61b9783eaf7-0">
              Varför vårt svenska försvar inte främst är de som skyddar dricksvatten
              och ser till att vi kan utveckla hållbara och säkra energisystem
              är något som jag inte riktigt begriper. I stället vill de bomba
              en av våra viktiga vattentäkter, Vättern, med mer föroreningar.
            </seg>
            <seg xml:id="i-1fe67687628062f0-0">
              Varför bromsar och stoppar man från det svenska försvaret i fall
              efter fall vindkraftens utveckling? Vindkraften är en mycket långsiktig
              och hållbar energiproduktion, och det borde ligga ett intresse
              i att utveckla säkra och hållbara energisystem som också leder
              till en minskad sårbarhet och en större trygghet.
            </seg>
            <seg xml:id="i-153b59e7b064502c-0">
              Lika viktigt för vår säkerhet är det att vi i framtiden inte
              förstör förutsättningarna för att odla och producera mat. Bördig
              jord är inte något som värderas högt för syftet att producera
              mat. Däremot värderas den högt om den ligger på vad som bedöms
              som rätt plats, vilket kan variera från en generation till en
              annan.
            </seg>
            <seg xml:id="i-8868f67c58983258-0">
              I dag är en klippa i Bohuslän utan matjord värd förmögenheter,
              även om det inte går att plantera så mycket som en blomma i berget
              och även om havet utanför är fattigt på fisk.
            </seg>
            <seg xml:id="i-f60fcb84f9d3a66c-0">
              Vårt så kallade välstånd ger oss märkliga sätt att värdera grundförutsättningarna
              för vår egen och kommande generationers möjlighet att leva.
            </seg>
            <seg xml:id="i-3fe9380e2aa90578-0">
              Det gör mig ont att se på vilket sätt vi förhåller oss till de
              naturresurser som är menade för oss att dela, hur vi fortsätter
              att exploatera åkermark i rasande fart med parkeringsplatser,
              köpcentrum och nya stora vägar.
            </seg>
            <seg xml:id="i-5d87cc518c432785-0">
              Vi vet att befolkningen växer, och vi håller på att förstöra
              den bästa åkermarken. Torka och erosion är stora problem i stora
              delar av världen. Dessutom breder städerna ut sig, och odlingar
              får ge vika. Också i Sverige bygger vi hus, köpcentrum och industrier
              på den bästa åkerjorden utan tanke på framtiden.
            </seg>
            <seg xml:id="i-748a8d8e2345bea3-0">
              300 hektar av Europas åker asfalteras varje dag enligt en rapport
              som heter The State of Soil in Europe , utgiven i år av EU:s miljöbyrå
              EEA.
            </seg>
            <seg xml:id="i-e10e7df31c4247d6-0">
              I den säger man också att under de första sex åren på 2000-talet
              ökade snittförlusten av åkermark i EU med 3 procent. I vissa europeiska
              länder som Irland, Cypern och Spanien var förlusten dock omkring
              15 procent. Europeiska miljöbyrån konstaterar också att 19 medlemsstater
              på detta sätt sammanlagt förlorar en potentiell kapacitet för
              jordbruksproduktion motsvarande totalt 6,1 miljoner ton vete.
              Detta påverkar även markanvändningen globalt, eftersom ett hektar
              fruktbar åkermark i Europa motsvarar upp till tio gånger så mycket
              mark i andra delar av världen.
            </seg>
            <seg xml:id="i-b73218a112bd8cbb-0">
              I Sveriges riksdag har inte frågan varit osynlig. Miljöpartiet
              har drivit denna fråga i många år. Själv författade jag min första
              motion i ämnet 2007. Svaren är olika. Det är olika utredningar
              som pågår. Senast jag deltog i en debatt i ämnet var för några
              veckor sedan här i civilutskottet när frågan om externa köpcentra
              och dess utbredning på bördig jordbruksmark var uppe. Landsbygden
              påverkas också när man anlägger dessa externa köpcentra, och det
              påverkar kringkommuner. De stjäl ofta ett stort kundunderlag från
              orter runt omkring, och man ser effekter av ett ökat bilberoende.
            </seg>
            <seg xml:id="i-5e5122bde0861880-0">
              Miljöpartister runt om i landet är frustrerade över att inte
              få stöd när det dyker upp planeringar som många gånger tar viktig
              jordbruksmark i anspråk. Även om vi hör kloka ord från Kristdemokraterna
              här i dag och vi vet att andra har drivit frågan och säger sig
              vilja påverka möjligheten att skydda vår åkermark bättre så behöver
              frågan drivas på alla plan.
            </seg>
            <seg xml:id="i-d17ef188a6f9b948-0">
              Intressant är också varför inte de andra allianspartierna deltar
              i debatten. Vadan detta ointresse? Det är också önskvärt att frågan
              tas på större allvar och att man verkligen gör slag i saken och
              röstar för ett ökat skydd av åkermarken. Vi äger inte jorden vi
              går på; vi har lånat den av våra barn.
            </seg>
          </u>
          <note xml:id="i-56dc04bc2030d39f-0">
            I detta anförande instämde Jan Lindholm och Kew Nordqvist (båda
            MP).
          </note>
          <note type="speaker" xml:id="i-e16f5081b20c66dd-0">
            Anf. 10 OTTO VON ARNOLD (KD) replik:
          </note>
          <u who="unknown" xml:id="i-29095370ed352a61-3">
            <seg xml:id="i-47cfb9d9d4b3d22c-0">
              Herr talman! Jag har bara några enkla frågor kring det här med
              skyddad åkermark och försvaret. Tina Ehn och jag har pratat lite
              grann om det här tidigare.
            </seg>
            <seg xml:id="i-730487e83fec3172-0">
              Vi har ju i dag en lagstiftning med plan- och bygglagen, miljöbalken
              med ett antal bestämmelser om hushållning, riksintressen etcetera.
              På vilket sätt ser Tina Ehn och Miljöpartiet att man skulle förändra
              lagstiftningen för att få ett mer effektivt skydd av åkermarken?
            </seg>
          </u>
          <note type="speaker" xml:id="i-874f2936da8cfc3a-0">
            Anf. 11 TINA EHN (MP) replik:
          </note>
          <u who="tina_ehn_94fa72" xml:id="i-1666b73ca57c9e16-1">
            <seg xml:id="i-2568d152026a69b7-0">
              Herr talman! Vi har, som jag nämnde här innan, väckt motioner
              med flera olika förslag om hur man skulle kunna öka skyddet, för
              precis som har framkommit vittnar man på många ställen om att
              lagen i många sammanhang nästan har försvagats.
            </seg>
            <seg xml:id="i-3d638830608983e4-0">
              Jag har tidigare motionerat om att vi ska göra en ny nationell
              kartering av åkermark, att man också ska utreda möjligheterna
              för Jordbruksverket och länsstyrelsen att ha en övergripande plan
              för att kunna bevaka bevarandeintresset på åkermarken mer och
              att delmålet angående den bördiga åkermarkens bevarande skrivs
              in under de nationella miljökvalitetsmålen i Ett rikt odlingslandskap.
            </seg>
            <seg xml:id="i-43a8e00db18866fe-0">
              Nu har vi också frågan om riksintresse, och den har vi även lyft
              upp tidigare.
            </seg>
            <seg xml:id="i-fcd7c341d607712c-0">
              Det finns alltså stora ambitioner från vår sida, och egentligen
              från många andras sida, när det gäller att komma framåt i hur
              man kan öka det här skyddet. Det här är en global angelägenhet,
              precis som flera av oss har lyft fram och som jag vet att även
              Otto von Arnold är väl medveten om.
            </seg>
            <seg xml:id="i-0bece3b2d5540155-0">
              Vad som bekymrar mig lite i betänkandet och i svaret är att det
              på s. 10 står bland annat att man har en beredning där man ska
              ta upp ett antal frågor. En av de frågorna, som man säger här,
              är vilka frågor som är särskilt angelägna att driva inför beslut
              om EU:s gemensamma jordbrukspolitik efter 2020 för att åstadkomma
              en hållbar användning av jordbruksmark. Det är en fråga man ska
              besvara i den här utredningen, och det ska presenteras den 15
              juni 2014.
            </seg>
            <seg xml:id="i-d4e9ff946a6b1d33-0">
              Då blir jag jättebekymrad. Då, 2014, har vi redan spikat en ny
              jordbrukspolitik.
            </seg>
          </u>
          <note type="speaker" xml:id="i-d1d35d1e917fc0e0-0">
            Anf. 12 OTTO VON ARNOLD (KD) replik:
          </note>
          <u who="unknown" xml:id="i-29095370ed352a61-4">
            <seg xml:id="i-013cb659ab0037c2-0">
              Herr talman! Som kommentar till det sista Tina Ehn sade varar
              ju den jordbrukspolitik som vi förhoppningsvis beslutar från 2014
              fram till 2020. Det blir väl perioden efter det, och där finns
              ett antal diskussionspunkter som man måste ta tag i. Den debatten
              ska vi inte underskatta. Det är väldigt viktigt att börja fundera
              långsiktigt på detta. EU har ett vattendirektiv, och man får kanske
              komma med något markdirektiv också.
            </seg>
            <seg xml:id="i-1dfd3ef200942f23-0">
              En annan fråga gäller den lagstiftning vi har med det kommunala
              självstyret i botten och försvaret som har det övergripande riksintresset
              när det gäller rikets försvar. Det här är tunga instanser. Hur
              menar Tina Ehn? Vad är Miljöpartiets politik för att kunna ändra
              detta?
            </seg>
          </u>
          <note type="speaker" xml:id="i-34fd7a3e84db6d56-0">
            Anf. 13 TINA EHN (MP) replik:
          </note>
          <u who="tina_ehn_94fa72" xml:id="i-1666b73ca57c9e16-2">
            <seg xml:id="i-c9806311734a82d5-0">
              Herr talman! Jag tycker att det är vårt ansvar som politiker
              att verkligen ta in vad det är som händer i världen. Vi ser hur
              åkermark försvinner, och vi ser hur vi har ett ökat behov av den
              här viktiga, bördiga åkermarken och även hållbara energisystem.
              Då måste vi vara med i processen och påverka. Det är vi som bestämmer
              vad som kommer att stå i lagarna. Det är vi som påverkar, och
              det är därför vi står här och debatterar i dag. Jag tycker att
              det är jätteviktigt.
            </seg>
            <seg xml:id="i-d67d74ad28d33dc4-0">
              Jag vet att i den tidigare debatten som vi hade om externa köpcentrum
              så nämnde Otto von Arnold också hur viktigt det är med det kommunala
              självstyret. Jag säger inte alls att det är oviktigt jag tror
              att det är viktigt men man har tagit upp de här frågorna också
              i plan- och bygglagen. Den mellankommunala diskussionen är väldigt
              viktig för att man kanske inte ska göra exakt samma saker i varje
              kommun, vilket kan medföra negativa effekter i en region. Det
              är ett område som man kanske inte riktigt har lyft upp. Det sker
              inte riktigt. Hur ska detta ske för att det verkligen ska bli
              effekt?
            </seg>
            <seg xml:id="i-11d0574a9ba2dc77-0">
              Vi hade ett förslag om att vi skulle stoppa utbyggnaden av externa
              köpcentrum i moratorium. Men jag hör inte några förslag från Otto
              von Arnold.
            </seg>
          </u>
          <note xml:id="i-1aa7bb01e762a0c6-0">
            Överläggningen var härmed avslutad.
          </note>
          <note xml:id="i-06666a77bedfba72-0">
            6 § Ersättningsrätt
          </note>
          <note xml:id="i-ee9395e6773c6b1d-1">
            Föredrogs
          </note>
          <note type="speaker" xml:id="i-e7c127091e430771-0">
            Anf. 14 HILLEVI LARSSON (S):
          </note>
          <u who="hillevi_larsson_81d8b4" xml:id="i-aea55edac206a37c-0">
            <seg xml:id="i-eb95a40372aa14ff-0">
              Herr talman! Jag vill börja med att yrka bifall till reservation
              1.
            </seg>
            <seg xml:id="i-ea1b36ba9931bf26-0">
              Det jag vill tala om i dag är barnförsäkringar. Föräldrar rekommenderas
              från de flesta håll att teckna barnförsäkringar. Orsaken till
              detta är att samhällets skydd helt enkelt är för dåligt om det
              händer barnet något.
            </seg>
            <seg xml:id="i-192356fdcaacbc45-0">
              Det finns ett visst skydd för barn som går i förskolan och skolan,
              men det gäller bara vid olyckor. Det gäller alltså inte vid sjukdomar,
              och de allra flesta barn som får funktionsnedsättningar får det
              av sjukdomar och inte av olycksfall. Dessutom är det så att även
              när det gäller olycksfall brister skyddet när det gäller olycksfall
              som leder till funktionsnedsättning.
            </seg>
            <seg xml:id="i-e9bf3c24f807baea-0">
              Det finns också allmän försäkring som utgår till barn som blir
              invalidiserade och inte kan arbeta. Det handlar om knappt 100
              000 kronor per år till de drabbade barnen före skatt. Då förstår
              man hur lite pengar det blir kvar att leva på. De här barnen riskerar
              inte bara att vara fattiga under sin ungdoms och vuxentid utan
              även när de blir pensionärer eftersom de inte får några pensionspoäng
              i det här systemet.
            </seg>
            <seg xml:id="i-ab5f7510c9d33329-0">
              Det finns också möjlighet för föräldrar som måste gå ned i arbetstid
              eller sluta arbeta helt för att ta hand om sina sjuka, invalidiserade
              barn att få en ersättning. Men det är 100 000 kronor per år som
              man maximalt kan få som förälder, också det före skatt. Det är
              alltså väldigt lite pengar att leva på, både för de drabbade barnen
              och för föräldrarna.
            </seg>
            <seg xml:id="i-cbf46d04d5ede3c0-0">
              Det är därför föräldrar uppmanas att teckna barnförsäkring. I
              dag är 70 procent av alla barn försäkrade med sådana här individuella
              barnförsäkringar. Det är inte alla som ansöker om barnförsäkring,
              även om det är väldigt många. Men 25 procent av dem som ansöker
              får antingen nekat från försäkringsbolagen eller med invändningar
              nekat. Invändning innebär att det är kraftiga inskränkningar i
              skyddet, vad barnet blir försäkrat mot, och att det även kan vara
              betydligt högre premier att betala.
            </seg>
            <seg xml:id="i-0b8af3c4b2f1761d-0">
              Det allra största problemet gäller de barn som nekas helt och
              hållet, alltså 7 procent av alla ansökningar. Det här är en siffra
              som har varit stabil under många år. De skäl till att neka som
              försäkringsbolagen uppger kan vara att det är ett adoptivbarn.
              Det kan vara att barnet hade för låg födelsevikt när det föddes.
              Det kan vara ett för tidigt fött barn. Sedan kan det självklart
              vara medfödda funktionshinder eller sådana som har uppstått innan
              försäkringen tecknades.
            </seg>
            <seg xml:id="i-ba865e6c11f55874-0">
              Dessutom är det så även för dem som får försäkring att upptäcker
              man medfödda eller ärftliga sjukdomar nekas utbetalningen, även
              om man har betalat premierna i alla år. Därtill kommer att om
              man har glömt någonting, till exempel ett läkarbesök när barnet
              hade öroninflammation, kan det användas av försäkringsbolaget
              för att neka ersättning den dag man behöver det, om det är relevant
              för fallet självklart.
            </seg>
            <seg xml:id="i-67a4efa8f8cad826-0">
              Det här är en anledning till att man som förälder inte bara uppmanas
              att teckna barnförsäkring utan även att göra det så tidigt som
              möjligt, till och med har jag hört uppmaningen att ringa direkt
              från BB när barnet är helt nyfött. Det kan nämligen uppstå komplikationer
              och sjukdomar. Ju längre man väntar, desto större risk är det
              att det finns någonting som försäkringsbolagen kan hänga upp sig
              på och av den anledningen neka försäkring.
            </seg>
            <seg xml:id="i-324cc5cc472ec01a-0">
              Det finns något som heter försäkringsavtalslagen som syftar till
              att komma till rätta med problemet att många barn nekas försäkring.
              Problemet är att som det har gått till hittills har den inte varit
              ett hinder. Försäkringsbolagen hittar kryphål. Om de kan visa
              att det av medicinska skäl finns en ökad risk, och det kan vara
              en väldigt liten risk, kan de neka. Det enda försäkringsavtalslagen
              innebär är att de måste motivera avslag på barnförsäkringsansökningar.
              Men de behöver inte göra en utförlig motivering. Det räcker att
              de bara motiverar.
            </seg>
            <seg xml:id="i-632fb9c80a238718-0">
              Det finns en annan möjlighet för föräldrar, speciellt föräldrar
              till barn med funktionshinder. Det är gruppförsäkringar via fackföreningen.
              Det är självklart väldigt bra att de finns. Det är framför allt
              det som föräldrar med funktionshindrade barn har att tillgå. Inte
              ens alla av dem får det, men det finns en möjlighet.
            </seg>
            <seg xml:id="i-b8da9cd701959346-0">
              Det finns tyvärr problem med detta också. Det är att villkoren
              kan ändras, vilket man har svårt att följa när det är en gruppförsäkring.
              Det kan till och med vara så att fackföreningen byter bolag och
              villkoren ändras totalt. Det kan framför allt vara så att man
              själv byter jobb och byter fackförening.
            </seg>
            <seg xml:id="i-e1ca16280ccaa73c-0">
              Som ett exempel på en sådan här gruppförsäkring är det ingenting
              av det som händer innan barnet fyller två år som kan ge några
              pengar. Det är mycket som händer de två första åren.
            </seg>
            <seg xml:id="i-57a96e418730c958-0">
              Jag vill ändå säga att det är väldigt positivt att det finns
              gruppförsäkringar, även om det finns begränsningar. Det är enda
              möjligheten för många föräldrar.
            </seg>
            <seg xml:id="i-f2f6e9c3d2034315-0">
              Vi kan ändå inte nöja oss med det här. Vi måste se till att alla
              barn får ett försäkringsskydd. Det är på grund av att det inte
              finns något allmänt heltäckande skydd. Hade det funnits det hade
              det varit en annan sak.
            </seg>
            <seg xml:id="i-5c615d7f62be7b3f-0">
              Det finns ytterligare ett problem i sammanhanget. Det är att
              det på barnavårdscentralerna förs journaler när föräldrarna kommer
              dit med sina barn. De här journalerna kan begäras ut i efterhand
              av försäkringsbolagen som grund för om man ska betala ut ersättning
              eller inte. Det här kan ställa till problem. Jag kan ta ett konkret
              exempel.
            </seg>
            <seg xml:id="i-684d3c307c42a288-0">
              Det var en flicka som föddes med låg födelsevikt. Hon fick nej
              från alla försäkringsbolag. Fortfarande när hon var fyra år gammal
              och hade fått en lillasyster som fick full försäkringstäckning
              sade bolagen nej. Läkarna och sjukgymnasterna intygade att hon
              var hundra procent frisk. Hon hade inga men av att hon hade fötts
              med så låg födelsevikt. Ändå nekade alla bolag.
            </seg>
            <seg xml:id="i-eb720f59c2a71555-0">
              Ett av de här bolagen hade förutom födelsevikten som grund för
              detta att de hade läst en journal från barnavårdscentralen där
              flickan hade varit på treårskontroll. Då hade man skrivit i journalen
              att hon pratar något otydligt, vilket egentligen är fullt normalt
              för en treåring. Det hade försäkringsbolaget översatt till pratade
              sluddrigt. Det var deras tolkning. På barnavårdscentralen hade
              de också skrivit i journalen att hon hade svårt att sitta stilla.
              Det hade de på försäkringsbolaget översatt till att hon var hyperaktiv.
              De hade sett detta som riskfaktorer.
            </seg>
            <seg xml:id="i-86ef4bf5fe744daa-0">
              På barnavårdscentralen sade de i det här fallet att snart vågar
              vi inte skriva någonting i journalerna, för det kan missuppfattas
              av försäkringsbolagen. Samtidigt är det väldigt viktigt att följa
              barnets utveckling även skriftligt, så att man inte glömmer bort
              någonting under resans gång.
            </seg>
            <seg xml:id="i-674f5a0dda50cf24-0">
              I det här fallet slutade det positivt med att hon efter fyraårskontrollen
              äntligen fick en försäkring. Men det var efter många års kamp,
              och hon var ändå fullt frisk. Då förstår man de problem som många
              andra föräldrar har.
            </seg>
            <seg xml:id="i-10501a41ed58917b-0">
              Det som behövs nu är ett översynsarbete. Snarast måste det komma
              till. Vi nöjer oss inte med den vaga formuleringen att det ska
              vara inom mandatperioden. Målet för den här översynen måste ju
              vara att alla barn så långt det någonsin är möjligt ska få en
              försäkring.
            </seg>
          </u>
          <note xml:id="i-2456425465633a92-0">
            I detta anförande instämde Jan Lindholm (MP) och Marianne Berg
            (V).
          </note>
          <note type="speaker" xml:id="i-b6b919996c77e79d-0">
            Anf. 15 JAN LINDHOLM (MP):
          </note>
          <u who="jan_lindholm_73d248" next="cont" xml:id="i-f9f6ba5104e3588f-0"/>
          <note xml:id="i-d1b954efbc9a728f-0">
            Herr talman! Civilutskottets betänkande 18 om ersättningsrätt
            behandlar tolv olika motionsyrkanden från allmänna motionstiden.
            Förslagen som behandlas är alltså väckta av ledamöter i riksdagen,
            och det finns inga förslag från regeringen på det här området.
          </note>
          <u who="jan_lindholm_73d248" prev="cont" xml:id="i-fb3bec466ba1c9b3-0">
            <seg xml:id="i-8788c8f4ad061ccd-0">
              Betänkandet innehåller två reservationer, men jag tänker hålla
              mig till de frågeställningar som jag anser att min motion om brister
              i rättssäkerhet för trafikskadade väcker. Jag instämmer helt och
              hållet i Hillevi Larssons tidigare anförande och yrkar bifall
              till reservation 1 och, med min egen argumentation, herr talman,
              till reservation 2.
            </seg>
            <seg xml:id="i-5d19ae9d139cc462-0">
              En av de grundläggande förutsättningarna för att ett demokratiskt
              samhälle ska kunna upprätthålla sin legitimitet bland medborgarna
              menar jag är en fungerande rättsordning. Ett högt förtroende för
              den poliskår som inte använder övervåld eller misshandlar vid
              ingripanden är naturligtvis en bra grund. Domstolar som är öppna
              för insyn från medierna och som upplevs som tydliga av dem som
              får sin rättssak prövad är naturligtvis också avgörande.
            </seg>
            <seg xml:id="i-e52845135c4761a8-0">
              Att de lagar som vi i riksdagen beslutar om och de förordningar
              som myndigheterna utifrån dessa lagar fattar beslut om skrivs
              på ett bra sätt och uppfattas som rättvisa och rimliga är naturligtvis
              också av stor betydelse för att rättsstaten ska uppfattas som
              väl fungerande av medborgarna.
            </seg>
            <seg xml:id="i-0275d99053767b4c-0">
              För att inte överbelasta våra domstolar med rättstvister i onödan
              har politiken också skapat ett antal olika nämnder som fungerar
              som en sorts första nivå när medborgare har olika typer av behov
              av att lösa tvister.
            </seg>
            <seg xml:id="i-fc04f7708e269bd6-0">
              Förutom Trafikskadenämnden, som min motion handlar om, kan jag
              nämna Allmänna reklamationsnämnden, Pensionsförsäkringsnämnden,
              Rättsskyddsnämnden och Ansvarsförsäkringens personskadenämnd,
              bara för att ta några exempel.
            </seg>
            <seg xml:id="i-b7f8a129e6d14636-0">
              Alla de här nämnderna är, som jag har lärt mig under den här
              resan, i princip uppbyggda på samma sätt, med jurister som ordförande
              och vice ordförande i praktiken handlar det då oftast om domare
              och i övrigt representanter från försäkringsbolagen.
            </seg>
            <seg xml:id="i-67b4f4e3df22dd87-0">
              Konsumenterna finns också med på något sätt, i Trafikskadenämnden
              till exempel genom fackföreningarnas representanter.
            </seg>
            <seg xml:id="i-64f0e3e2e7ce361f-0">
              Jag kommer fortsättningsvis att prata just om Trafikskadenämnden
              och de rättssäkerhetsproblem som finns med den konstruktionen,
              men jag vill innan jag fortsätter påpeka att det mesta av den
              kritik som jag kommer att framföra beträffande just Trafikskadenämndens
              sätt att arbeta även till rätt stora delar gäller för övriga nämnder
              som vi har i samhället för att lösa tvister.
            </seg>
            <seg xml:id="i-9ea9f10161e6fa83-0">
              Herr talman! När en person begår ett allvarligt brott, rånar
              en bank och skadar någon eller några poliser under flykten och
              kanske till och med dödar en polis före gripandet, omfattas den
              bankrånaren av det statliga rättsskyddet. Det innebär att rånaren
              kan anlita den bästa och dyraste advokaten vi har i landet, och
              kostnaden blir i de flesta fall mycket hög för samhället.
            </seg>
            <seg xml:id="i-21685fea15fd230b-0">
              Om du skadas i trafiken och inte kommer överens med ditt försäkringsbolag
              om en rimlig ersättning kan du föra frågan till Trafikskadenämnden.
              Om invaliditetsgraden uppgår till mist 10 procent och bedöms vara
              bestående eller om den inkomstförlust som du drabbas av uppgår
              till minst ett halvt basbelopp per år ska ditt fall alltid prövas
              i den här nämnden.
            </seg>
            <seg xml:id="i-adfc264a379d6213-0">
              Beslutet i nämnden är emellertid endast rådgivande så varken
              du som har drabbats eller ditt försäkringsbolag är skyldig att
              följa nämndens beslut. Om du inte är nöjd med det beslut som ditt
              försäkringsbolag har fattat beträffande din ersättning med anledning
              av nämndens beslut återstår för dig endast att gå till domstol.
              Innan jag går in på att redovisa de brister jag menar finns i
              hur nämnden arbetar menar jag att vi måste ha en bra och tydlig
              bild av vad som sker vid en sådan domstolsprövning.
            </seg>
            <seg xml:id="i-0aba3e8d60a8e683-0">
              Om du alltså anser att du måste gå till domstol på grund av att
              det beslut som nämnden och försäkringsbolaget har tagit gör din
              framtid mer eller mindre omöjlig har du inte det skydd som den
              bankrånare som jag tidigare använde som exempel har. Du som inte
              har begått något brott utan som bara har haft oturen att bli påkörd,
              kanske på väg till jobbet, du som är en av samhällets stöttepelare,
              får inget stöd av staten. Du är nu utlämnad åt dig själv att klara
              de kostnader som en domstolsprövning innebär.
            </seg>
            <seg xml:id="i-fe48c772c0844c3f-0">
              Har du en hemförsäkring med rättsskydd kan du få ett stöd från
              den på 120 000150 000 kronor, och i några fall finns det försäkringsbolag
              som kan ha lite högre nivå.
            </seg>
            <seg xml:id="i-452497bd5eb1b8d6-0">
              Till det kommer att det finns regler för det ombud, den advokat,
              som du anlitar som gör att den ersättning som utgår till ditt
              ombud är fastställd till 1 200 kronor per timme. Någon sådan begränsning
              finns inte för det ombud som försäkringsbolaget anlitar. Den advokaten
              kostar normalt minst det dubbla, så man kan ju utgå från att ditt
              ombud inte har samma meriter som försäkringsbolagets ombud.
            </seg>
            <seg xml:id="i-b26c7052d1a804b7-0">
              Om du dessutom är en försiktig person som undersöker vad den
              här typen av tvister brukar kosta innan du tar det definitiva
              beslutet att ta strid för din sak i domstol kommer du att upptäcka
              att motpartens kostnader, alltså det som försäkringsbolaget är
              berett att satsa för att inte förlora mot dig redan i första instans,
              kommer att uppgå till minst 500 000 kronor. Rättsskyddet i din
              hemförsäkring täcker alltså mindre än hälften av kostnaden för
              motparten, som du kommer att bli tvungen att betala om du förlorar.
              För att överklaga och gå vidare till nästa instans krävs alltså
              att du är en ganska förmögen person från början. Den som inte
              är helt säker på att vinna en domstolsprövning avstår därför i
              de flesta fall från att använda möjligheten att gå till domstol.
            </seg>
            <seg xml:id="i-e819dfa653c2fbe6-0">
              Jag menar att riksdag och regering inte kan blunda för att de
              ekonomiska resurserna i de allra flesta fall är så ojämlikt fördelade
              mellan den drabbade och försäkringsbolaget att det i praktiken
              inte kan bli en rättvis prövning ens i första instans och tveklöst
              inte i nästa för de få drabbade som anser sig ha möjlighet att
              gå vidare med sitt ärende. Det finns några få försäkringsbolag
              som fortfarande betalar motpartens ombudskostnader, men så är
              inte fallet för de flesta försäkringsbolag.
            </seg>
            <seg xml:id="i-6a175c54deabdab0-0">
              Mot den bakgrunden tror jag att det är ganska lätt att inse att
              det är mycket angeläget att hanteringen i Trafikskadenämnden fyller
              åtminstone de mest grundläggande kraven för en rättssäker hantering.
            </seg>
            <seg xml:id="i-8d467876616927ff-0">
              När jag kontaktas av advokater som företräder trafikskadade som
              fått sina ärenden prövade av nämnden och de berättar att det inte
              är ovanligt att den drabbade inte får veta på vilka grunder nämnden
              tagit sitt beslut, blir jag inte bara orolig utan rätt överraskad.
              Jag trodde inte att det fick gå till på det sättet i en så kallad
              rättsstat. Jag har tagit för givet att den som får sin sak prövad
              alltid får veta på vilka grunder det utslag som fälls har tagits;
              så naiv var jag. Jag kan säga att jag först inte ville tro att
              det kunde vara så illa. Men när jag sedan har fått kopior i min
              ägo på korrespondens från försäkringsbolagens handläggare där
              det klart och tydligt framgår att de meddelat den drabbade att
              försäkringsbolaget har gjort bedömningen att de inte anser det
              som meningsfullt att vidarebefordra det medicinska underlag som
              den drabbade lämnat in, inser jag att det faktiskt är så det går
              till.
            </seg>
            <seg xml:id="i-61bb57e5884ae366-0">
              Nämndens förtroendeläkare träffar inte den skadade och får inte
              del av den medicinska bedömning som gjorts av den läkare som vårdat
              den drabbade eller lappat ihop henne eller honom efter olyckan.
              Är det någon som känner igen detta? Själv kunde jag inte låta
              bli att tänka Försäkringskassan när jag såg hur hanteringen uppenbarligen
              går till. Det skulle bli ett alldeles för långt stickspår i den
              här debatten så jag försökte släppa den tanken.
            </seg>
            <seg xml:id="i-6612b87bb39ccca2-0">
              Men innan jag helt släpper den tanken måste jag ändå berätta
              för er att de grävande samhällsmedborgare som har hjälpt mig med
              en del av underlaget till den här debatten också, hör och häpna,
              har upptäckt att det i stor utsträckning är samma lilla grupp
              läkare som skriver utlåtanden åt Försäkringskassan som åt Trafikskadenämnden.
              Jäv, kan man tänka.
            </seg>
            <seg xml:id="i-69c9b59083db49ee-0">
              Det finns förhoppningsvis inte så många läkare i vårt land som
              har så låg moral att de i ärende efter ärende kan underkänna sina
              yrkeskollegers bedömningar, trots att kollegerna kan vara experter
              på just de skador som fallet gäller och trots att dessa kolleger
              dessutom många gånger har följt patienten en längre tid och alltså
              träffat patienten ett flertal gånger. Att utan underlag och utan
              att egentligen veta särskilt mycket om den drabbade på ren slentrian
              upprepade gånger och på uppdrag av den som har beställt intyget
              med uppenbar avsikt på att slippa betala, skriva intyg som förstör
              en människas hela framtid, måste vara så förnedrande så jag tror
              inte att så många klarar det.
            </seg>
            <seg xml:id="i-ee79192c8cfce51e-0">
              Några av er som lyssnar kanske tycker att jag var överdrivet
              hård när jag sade att det är med uppenbar avsikt som försäkringsbolagen
              beställer dessa läkarintyg. För mig är det uppenbart att det är
              en medveten strategi i och med att jag nu vet att man avsiktligt
              undanhåller andra intyg och handlingar.
            </seg>
            <seg xml:id="i-565dede20d7af359-0">
              Det är ju inte en uppfattning som jag på något vis skulle vara
              ensam om. Jag kan exempelvis i en kammardebatt från den 24 april
              2001, alltså för elva år sedan, i en likadan debatt som denna
              om just det årets betänkande om ersättningsrätt, läsa följande:
              Försäkringsläkarna är faktiskt i praktiken tjänstemän med nuvarande
              bestämmelser. Där har vi alltså jävperspektivet.
            </seg>
            <seg xml:id="i-283f9be31cc8da92-0">
              Längre ned står det: Dessutom har dessa läkare en beroendeställning
              i förhållande till sin uppdragsgivare. De får rätt bra betalt
              för de här intygen. Vidare står det: Läkarens bedömning påverkar
              helt naturligt uppdragsgivarens kostnader. Det är bra och konkreta
              bilder, tycker jag.
            </seg>
            <seg xml:id="i-4023ef038b8a0564-0">
              Letar man på nätet hittar man många som har erfarenhet av hur
              detta fungerar som är väldigt kritiska.
            </seg>
            <seg xml:id="i-52beb7bb630f8079-0">
              Herr talman! Den skadade personen, den drabbade, får alltså i
              många fall inte veta på vilka grunder Trafikskadenämnden kommit
              fram till det beslut de har tagit när det gäller ersättningsnivån.
              Den skadade kan därför inte heller utgå från att alla de läkarintyg
              han eller hon har lämnat in till försäkringsbolagets handläggare
              ens har kommit nämnden till del. Den drabbade har inte heller
              fått möjlighet att själv föra fram sin talan.
            </seg>
            <seg xml:id="i-5525c47d2b9fff51-0">
              Kan man kalla det för en rättssäker hantering?
            </seg>
            <seg xml:id="i-c6341cd71c1329f4-0">
              Varje år drabbas runt 35 000 individer av personskador i samband
              med trafiken. Jag tror att många inte känner till den siffran
              eftersom trafiksäkerhetsdebatten i första hand fokuserar på antalet
              dödade, och den siffran är ju förhållandevis låg i vårt land.
            </seg>
            <seg xml:id="i-9fe8bdc6f6ea60e3-0">
              Av de skadade är det närmare 15 procent som skadas allvarligt.
              Det betyder att ungefär 4 000 personer varje år drabbas så svårt
              att deras livssituation helt förändras och oftast handlar det
              om livslånga skador. Det är 4 procent av en normal årskull i vårt
              land. Det är dessa människors rättssäkerhet den här frågan handlar
              om.
            </seg>
            <seg xml:id="i-4eb5a6f4db59bdfc-0">
              Herr talman! Om jag gör en sammanfattning av juristernas syn
              på frågan, så som jag har uppfattat den under arbetet med detta
              betänkande, skulle den se ut så här:
            </seg>
            <seg xml:id="i-686d77a6d0883962-0">
              Alla som drabbas av en personskada bör ha rätt till ett oberoende
              och betalt ombud på försäkringsbolagets bekostnad.
            </seg>
            <seg xml:id="i-33456866e7c2bb89-0">
              Beloppet i rättsskyddsförsäkringen bör höjas till åtminstone
              500 000 kronor.
            </seg>
            <seg xml:id="i-c654c183c0ea69f1-0">
              Rättsskyddet bör omfatta ärenden inte bara i Trafikskadenämnden
              utan även i Patientskadenämnden, Läkemedelsskadenämnden och övriga
              nämnder för tvistelösning liksom vid tvister i förvaltningsdomstolar.
            </seg>
            <seg xml:id="i-e0cb064dfb8ee51c-0">
              Rättsskyddet i hemförsäkringen bör även omfatta såväl förare
              som ägare av fordon som endast är trafikförsäkrade.
            </seg>
            <seg xml:id="i-30b5a37f573efc8b-0">
              Om ni övriga ledamöter i utskottet är överens med mig om att
              det ser ut så här och att det är så här illa det fungerar, och
              att det inte borde se ut på det sättet, tycker jag att mitt förslag
              i motionen är ganska rimligt, att det egentligen är ett ganska
              snällt och inte så långtgående förslag.
            </seg>
            <seg xml:id="i-fe167debd5a41723-0">
              Mitt förslag är att regeringen inleder en granskning av Trafikskadenämnden
              och dess arbetsmetoder för att sedan återkomma till riksdagen
              med de åtgärder som jag är övertygad om att en sådan granskning
              kommer att visa att det finns behov av. Jag tycker inte att det
              är att trampa regeringen på tårna eller att peka finger. Jag tycker
              att det är en mycket modest begäran.
            </seg>
            <seg xml:id="i-ddf09a3ad068750f-0">
              I går genomfördes ett seminarium här i riksdagen på temat Är
              rättvisan rättvis? Det handlade om likhet inför lagen. Nu var
              det helt andra problem när det gäller olikhet inför lagen som
              togs upp vid det seminariet, men jag tänkte bara avsluta, herr
              talman, med att säga att min resa i ersättningsrättens dunkla
              korridorer och dess verklighet har övertygat mig om att någon
              särskilt rättvis hantering är det svårt att hitta i de här sammanhangen.
              De drabbade är en svag grupp som har mycket svårt att föra sin
              talan. Det finns mycket att göra på det här området.
            </seg>
          </u>
          <note xml:id="i-6e32662f61fdcce1-0">
            Med den motivationen yrkar jag bifall till reservation 2 i betänkandet.
          </note>
          <note type="speaker" xml:id="i-329b6dd59719cee2-0">
            Anf. 16 MARIANNE BERG (V):
          </note>
          <u who="marianne_berg_919366" xml:id="i-6e0dc3500ce74a80-0">
            <seg xml:id="i-03a8e40e29815a78-0">
              Herr talman! I detta betänkande finns det en gemensam reservation
              från Socialdemokraterna, Miljöpartiet och Vänsterpartiet. Det
              Hillevi Larsson sade i sitt anförande håller jag med om till punkt
              och pricka, så jag behöver inte repetera det.
            </seg>
          </u>
          <note xml:id="i-3fbffa2dafaf7b3f-0">
            Jag yrkar bifall endast till reservation 1.
          </note>
          <note type="speaker" xml:id="i-cca7e3573643e3bc-0">
            Anf. 17 JESSIKA VILHELMSSON (M):
          </note>
          <u who="jessika_vilhelmsson_efdcf5" next="cont" xml:id="i-a800d049b144a6b8-0"/>
          <note xml:id="i-2a55d737b53d5aa7-0">
            Herr talman! I civilutskottets betänkande Ersättningsrätt , CU18,
            behandlas tolv motionsyrkanden från den allmänna motionstiden.
            Jag ska som representant för Alliansen beröra två saker, nämligen
            barnförsäkringar och handläggningen i trafikskadeärenden.
          </note>
          <u who="jessika_vilhelmsson_efdcf5" prev="cont" xml:id="i-29f09c7df73c7321-0">
            <seg xml:id="i-49c96212b859703b-0">
              Barnförsäkringar som de ser ut i dag skapades i Sverige i mitten
              av 80-talet. I en internationell jämförelse är detta relativt
              unikt. Det är någonting som vi ska vara glada över att erbjudas
              i Sverige. Det som försäkringsbolagen erbjuder är just en kombinerad
              sjuk- och olycksfallsförsäkring, och flera av bolagen erbjuder
              sedan att försäkringen övergår till en sjuk- och olycksfallsförsäkring
              för vuxna från det att de är 25 år.
            </seg>
            <seg xml:id="i-0719a4329f3d98f5-0">
              Som Hillevi Larsson har nämnt har i dag 7075 procent av alla
              barn en barnförsäkring. Det är bra. Men det är viktigt att komma
              ihåg att det är ett komplement till socialförsäkringen som samhället
              erbjuder. Men det är ett viktigt komplement, precis som Hillevi
              Larsson sade, och det var av just den anledningen som den så kallade
              kontraheringsplikten infördes som innebär att försäkringsbolag
              inte får vägra en konsument att teckna en försäkring som bolaget
              normalt tillhandahåller allmänheten om det inte finns särskilda
              skäl för att vägra. Här gör försäkringsbolaget en riskbedömning,
              som vi har varit inne på.
            </seg>
            <seg xml:id="i-fb5f2f2bc919864a-0">
              Herr talman! I motion nr C366 anges att 75 procent av ansökningarna
              om barnförsäkring beviljas. Jag vet inte varifrån denna siffra
              kommer och inte heller från vilket år. Enligt de uppgifter jag
              har fått från försäkringsbolag beviljas 75 procent av de ansökningar
              som kommer in direkt på ansökningshandlingen. Därefter kan det
              begäras kompletteringar. Som vi vet har riksdagen för mer än ett
              år sedan beslutat om ett så kallat stärkt integritetsskydd i försäkringssammanhang.
              Sedan dess får försäkringsbolagen inte begära in journaler redan
              i ansökningshandlingen, utan det måste finnas skäl för det. Detta
              har haft betydelse, särskilt för barnförsäkringen.
            </seg>
            <seg xml:id="i-4fd663178c496eff-0">
              Men i vissa fall har de rätt att begära in journaler, och de
              kan också ställa kompletterande frågor. Då görs en ny prövning
              eller fattas ett nytt beslut om huruvida barnet ska få en försäkring
              eller inte. Många fler än 75 procent får då försäkring.
            </seg>
            <seg xml:id="i-1de2c41ae439e740-0">
              Civilutskottet gav i februari i år uppdrag till riksdagens utredningstjänst
              att göra en övergripande inventering av hur försäkringsbolagen
              hanterar ansökningar om barnförsäkring och bolagens praxis på
              området. Bakgrunden är just att utskottet känner till de problem
              som har funnits. Men jag menar att när man ser ett problem ska
              man undersöka det och sedan komma med förslag på åtgärder. Reservanterna
              från Socialdemokraterna, Vänstern och Miljöpartiet föregår då
              denna utredning, vilket jag tycker är tråkigt.
            </seg>
            <seg xml:id="i-cc1131666f9de06a-0">
              Jag vill också tillägga att utifrån de uppgifter jag har fått
              från försäkringsbolag har mycket hänt sedan siffran 75 procent
              figurerade. I reservationen anges att 7 procent inte kan få barnförsäkring.
              Riksdagens utredningstjänst kommer att redovisa sin utredning
              i december i år, och vi hoppas då få svar på frågan. Men de uppgifter
              vi har fått är att det generellt sett har skett en minskning av
              antalet avslag. Det är bra.
            </seg>
            <seg xml:id="i-1431cc819b3e92a6-0">
              Jag vill också nämna att Konsumentombudsmannen nu driver ett
              mål vid Helsingforss tingsrätt just rörande barnförsäkring och
              kontraheringsplikten. Det handlar om en för tidigt född flicka
              som nekades barnförsäkring. Det kanske inte var samma flicka som
              Hillevi Larsson pratade om, men det är ett liknande ärende. Det
              är ju så att om man inte är nöjd med avslagsbeslutet finns möjligheten
              att få beslutet prövat i domstol.
            </seg>
            <seg xml:id="i-9f2ea1337933735d-0">
              För övrigt påstås att regeringen inte gör någonting. Då vill
              jag hävda att justitieministern har meddelat att under mandatperioden
              kommer hela kontraheringsplikten att ses över. Syftet med en sådan
              utvärdering är just att se huruvida de sociala skyddsaspekterna
              som åsyftades med kontraheringsplikten uppfylls av bolagen. Det
              är bra.
            </seg>
            <seg xml:id="i-c8cbdedb5ffed301-0">
              Sammanfattningsvis finns det flera skäl att avvakta, dels utskottets
              egen utredning, dels den övergripande översynen av kontraheringsplikten
              men kanske också processen i Helsingforss tingsrätt.
            </seg>
            <seg xml:id="i-7b3640f805372870-0">
              Innan jag övergår till trafikskador, herr talman, vill jag kort
              kommentera det som anfördes både i talarstolen och i motionen
              om bvc och journalanteckningar. Jag har försökt undersöka om det
              stämmer, men jag tror inte att det stämmer. De uppgifter jag har
              fått är att det inte stämmer, att man inte skulle vilja föra in
              saker i journalerna bara för att lättare få försäkring. Det finns
              också en upplysningsplikt, och har man undanhållit information
              riskerar man att försäkringen inte gäller. Därtill har sjukvårdspersonal
              skyldighet att föra journaler enligt patientjournallagen.
            </seg>
            <seg xml:id="i-fbd682c80a601080-0">
              Jag tycker att det är tråkigt att diskussionen handlar om saker
              som kanske inte stämmer. Jag tycker att frågan om barnförsäkringar
              är viktigare än att vi ska fara med uppgifter som inte är korrekta.
            </seg>
            <seg xml:id="i-3715347187d6718b-0">
              Herr talman! Vad gäller handläggningen av trafikskadeärenden
              har Jan Lindholm gett en bister och mörk syn på hur prövningen
              i Trafikskadenämnden går till. Jag delar inte den uppfattningen.
            </seg>
            <seg xml:id="i-af6ca32bfe75af88-0">
              Trafikförsäkringsutredningen lämnade sitt betänkande 2010. Den
              utredningen tittade i och för sig inte på själva tvistelösningen
              i trafikförsäkringen men angav ändå att ordningen med möjlighet
              till den alternativa tvistelösningen i Trafikskadenämnden tillgodoser
              på ett rimligt sätt de rättssäkerhetskrav som vi har. Den här
              utredningen har nu lämnats till den parlamentariska Socialförsäkringsutredningen,
              och det pågår alltså utredning fortfarande. Det är i sig ett skäl
              till att inte föregripa det arbetet. Ett annat skäl är, enligt
              min uppfattning det vill säga inte den mörka bild som Jan Lindholm
              beskriver att prövningen i Trafikskadenämnden är kostnadseffektiv
              och ett bra sätt för den skadelidande att få sin sak prövad. Dels
              har den skadelidande i den prövningen oftast juridiskt biträde
              kostnadsfritt någonting som Jan Lindholm kanske glömde bort när
              han jämförde med det brottmål som han tog upp. Dels finns det
              möjlighet för den som inte är nöjd med beslutet i Trafikskadenämnden
              att få sin sak prövad i domstol.
            </seg>
          </u>
          <note xml:id="i-649fcf5fd475d68a-0">
            Herr talman! Jag yrkar bifall till utskottets förslag till riksdagsbeslut
            och avslag på samtliga motioner.
          </note>
          <note type="speaker" xml:id="i-7466c53454390de7-0">
            Anf. 18 HILLEVI LARSSON (S) replik:
          </note>
          <u who="hillevi_larsson_81d8b4" xml:id="i-aea55edac206a37c-1">
            <seg xml:id="i-12f986b820996bd9-0">
              Herr talman! Jag vill börja med att säga att vi inte har sagt
              att regeringen ingenting gör, eftersom det har aviserats en översyn
              av kontraheringsplikten. Men vi tycker att det går för långsamt.
              Vi tycker att man borde sätta i gång översynen redan nu med tanke
              på de problem som har visat sig, att det fortfarande är så många
              som får avslag. Som det har blivit i praktiken har det många gånger
              varit en ren formalitet, det vill säga att försäkringsbolagen
              nu måste göra en motivering, men det är en väldigt kort motivering
              som räcker. Därför krävs denna översyn. Målet måste vara att alla
              barn ska få försäkringsskydd.
            </seg>
            <seg xml:id="i-c872a8663dce4cd3-0">
              Att det har blivit lite bättre i vissa fall räcker inte, för
              de här barnen och också deras föräldrar är helt skyddslösa om
              det händer något, inte minst när det gäller deras ekonomi.
            </seg>
            <seg xml:id="i-0b6195d415c314de-0">
              Översynen måste sättas i gång direkt. Målet för översynen måste
              vara väldigt tydligt, att alla ska få skydd.
            </seg>
            <seg xml:id="i-113cce318de8b19d-0">
              Sedan blev jag väldigt förvånad när den andra frågan kom upp,
              som handlar om osanna uppgifter, för det finns helt klart en oro
              bland föräldrar. Det finns också en oro bland människor som arbetar
              på barnavårdscentralerna för att det som de skriver i journalerna
              kan användas av försäkringsbolagen. Om till exempel de som jobbar
              på barnavårdscentralen, läkare eller någon annan, ser något som
              är problematiskt med ett barn skriver de självklart in det i journalen.
            </seg>
            <seg xml:id="i-1d3fe10cab177571-0">
              Vad det framför allt handlar om är föräldrars oro: Hon går inte
              och lägger sig på kvällen. Vad kan det bero på? Hon är skrikig.
              Det är problem med potträningen. Ja, det kan vara precis vad som
              helst. Det mesta av den här oron är ingen grund för att det skulle
              vara något medicinskt fel, men det kan ju tolkas så av bolagen.
              Det som oron handlar om för dem som jobbar på bvc är vad man vågar
              skriva in om föräldrarnas oro.
            </seg>
          </u>
          <note type="speaker" xml:id="i-27d1212bce41c045-0">
            Anf. 19 JESSIKA VILHELMSSON (M) replik:
          </note>
          <u who="jessika_vilhelmsson_efdcf5" xml:id="i-ad972d965c5a51be-0">
            <seg xml:id="i-cceb08a7c4331d09-0">
              Herr talman! Det går för långsamt. Varför har då inte Socialdemokraterna,
              Vänsterpartiet och Miljöpartiet varit med och fattat beslut i
              utskottet om att vi ska låta riksdagens utredningstjänst göra
              en utredning? Hur vet vi hur många som får avslag? Det vet vi
              inte. 7 procent kanske inte stämmer.
            </seg>
            <seg xml:id="i-2baa5242c04b34d3-0">
              Om jag ska säga något om motiveringarna håller jag med om, och
              det tror jag också att försäkringsbolagen själva håller med om,
              att motiveringarna till avslagsbesluten har varit för dåliga.
              Såvitt jag vet har det kommit nya rekommendationer från Svensk
              försäkring som försäkringsbolagen förhoppningsvis följer så att
              de blir bättre på att motivera sina beslut.
            </seg>
            <seg xml:id="i-a25075ccc13f4522-0">
              Vad gäller bvc tycker jag, precis som Hillevi Larsson, att det
              är just oron som är oroande. Det är nog inte från bvc som försäkringsbolagen
              i första hand begär in journaler utan från till exempel prematuravdelningar
              eller vad det kan vara. Dessutom har jag förstått när jag har
              pratat med bvc-personal att det inte är detta som föräldrar ska
              vara oroliga för.
            </seg>
            <seg xml:id="i-921cd5efc01e9f30-0">
              Just barnförsäkringar bör hanteras på ett bättre sätt.
            </seg>
          </u>
          <note type="speaker" xml:id="i-29a091dda3e4a622-0">
            Anf. 20 HILLEVI LARSSON (S) replik:
          </note>
          <u who="hillevi_larsson_81d8b4" xml:id="i-aea55edac206a37c-2">
            <seg xml:id="i-c81c8061fa556314-0">
              Herr talman! I det konkreta fall som jag tog upp visade det sig
              att man nekade försäkring, inte bara med hänvisning till låg födelsevikt
              utan även utifrån noteringar som hade gjorts på barnavårdscentralen.
              Då uttryckte barnavårdscentralen sin frustration över att det
              som de hade skrivit i anteckningarna, som inte alls betydde att
              det var något fel på barnet, kunde misstolkas av försäkringsbolagen.
            </seg>
            <seg xml:id="i-5a197b7a52449d99-0">
              Jag tror ändå att man kan säga att i de fall där anteckningar
              förts som sedan ligger till grund för försäkringsbolagens beslut
              blir det självklart en frustration bland både personal och föräldrar.
              Det innebär självklart inte att personalen skriver in felaktiga
              uppgifter eller underlåter att skriva in någonting som de bedömer
              är viktigt. Men risken är att föräldrarna känner att de inte kan
              tala fritt med personalen. Det kan också vara en oro hos föräldrarna
              över att det som de säger kan tas till intäkt av försäkringsbolaget
              om ett eller flera år för att neka försäkring. Sedan är det självklart
              så att oron inte finns överallt, men speciellt i de fall där försäkring
              har nekats är det klart att det leder till frustration.
            </seg>
            <seg xml:id="i-7f904d87e5aa7b4a-0">
              Grundproblemet är att det fortfarande finns barn som nekas försäkring,
              och det finns ett ytterligare större antal som får ett begränsat
              försäkringsskydd. De förnekas inte försäkring, men de får ett
              sämre skydd och högre premier.
            </seg>
            <seg xml:id="i-f72e67fde07cbee4-0">
              Det här måste regeringen ta tag i. Det ena utesluter ju inte
              det andra. Att riksdagens utredningstjänst gör en utredning är
              alldeles utmärkt, men det kan inte utesluta att regeringen också
              gör en översyn. Det kan inte bara vara riksdagens utredningstjänsts
              utredning som sedan ligger till grund för en eventuellt förändrad
              lagstiftning.
            </seg>
            <seg xml:id="i-bcaf1494a0afc5a0-0">
              Jag förstår inte riktigt problemet. Vi borde kunna enas här om
              att det inte är tillräckligt bra, även om det möjligtvis har blivit
              lite bättre. Snarast möjligt bör vi ta tag i det.
            </seg>
          </u>
          <note type="speaker" xml:id="i-50705aa5471b0c66-0">
            Anf. 21 JESSIKA VILHELMSSON (M) replik:
          </note>
          <u who="jessika_vilhelmsson_efdcf5" xml:id="i-ad972d965c5a51be-1">
            <seg xml:id="i-1b87d4f283dce5fa-0">
              Herr talman! Ja, men vi har väl enats. Men jag tycker att vi
              ska ta det steg som vi har beslutat om i utskottet, det vill säga
              att vi ska ha utredningen från riksdagens utredningstjänst. Den
              utredning av kontraheringsplikten som regeringen aviserar avser
              däremot inte barnförsäkringar.
            </seg>
            <seg xml:id="i-ce8eead2663229c2-0">
              Jag tror att vi egentligen är överens i saken. Det är tydligen
              tidsperspektivet som vi inte är överens om.
            </seg>
          </u>
          <note type="speaker" xml:id="i-5ca9660190aaa486-0">
            Anf. 22 CARINA HERRSTEDT (SD):
          </note>
          <u who="carina_herrstedt_8950a1" xml:id="i-5fe083b433a2744b-0">
            <seg xml:id="i-9305c992a06eccfb-0">
              Herr talman! Vi har i dag, som andra har sagt, tolv motionsyrkanden
              från den allmänna motionstiden att debattera, och de handlar om
              ersättningsrättsliga frågor.
            </seg>
            <seg xml:id="i-767becbd99ea04dc-0">
              Jag vill börja med att yrka bifall till utskottets förslag till
              beslut i betänkandet. Det innebär per automatik att jag vill avslå
              motionen vad gäller rätten att teckna försäkring för barn. Jag
              hör själv att det låter konstigt att jag vill avslå den, för jag
              tycker naturligtvis att alla barn ska ha rätt till en försäkring
              så långt det är möjligt. Anledningen till att jag vill avslå den
              är att det pågår en uppföljning som jag vill avvakta.
            </seg>
            <seg xml:id="i-c4aec088b2678e81-0">
              Medierna har rapporterat en del om hur föräldrar nekats teckna
              försäkringar för sina barn, och det upprör naturligtvis. Men mediernas
              rapportering handlar i stort om perioden innan riksdagens skärpning
              av försäkringsavtalslagen.
            </seg>
            <seg xml:id="i-a6c684a112b7f441-0">
              Frågan har, som också andra har sagt här, behandlats i civilutskottet
              förra året. Då kunde det konstateras att motionsönskemålen i stort
              redan var tillgodosedda.
            </seg>
            <seg xml:id="i-76db8864816b319e-0">
              Nu görs det som sagt en uppföljning av hur försäkringsbolagen
              agerar, och resultatet ska presenteras senast i december i år.
              Av den anledningen ställer jag mig bakom utskottets avslagsyrkande
              och kommer att bevaka frågan noga.
            </seg>
            <seg xml:id="i-32357566f2f7bc6d-0">
              Herr talman! Jag vill också tala lite om det solidariska skadeståndsansvaret,
              och jag har lämnat ett särskilt yttrande i frågan. Kronofogdemyndigheten
              och Barnombudsmannen har i en gemensam skrivelse till regeringen
              begärt en ändring av skadeståndslagen som innebär att det solidariska
              skadeståndsansvaret för minderåriga bör ersättas med ett delat
              skadeståndsansvar.
            </seg>
            <seg xml:id="i-6173fa5cfebab5fb-0">
              Med dagens lagstiftning är det så att om två eller fler minderåriga
              döms till skadestånd innebär det solidariska skadeståndsansvaret
              att även om en av dem väljer att göra rätt för sig och betala
              sin del kan han eller hon fortfarande riskera att hamna i kronofogdens
              register om de andra inte har betalat sin del. Jag tycker så klart
              inte att detta är rimligt och menar att det verkligen bör ersättas
              med ett delat skadeståndsansvar, så att den som verkligen har
              gjort rätt för sig också framöver ska vara utan skuld. Eftersom
              också den frågan är under beredning tycker jag inte att det är
              annat än rimligt att jag också här ställer mig bakom utskottets
              yttrande.
            </seg>
          </u>
          <note type="speaker" xml:id="i-d58538a4eb7bb68c-0">
            Anf. 23 JAN ERTSBORN (FP):
          </note>
          <u who="jan_ertsborn_2e66ba" next="cont" xml:id="i-87b01fb3fde026fc-0">
            <seg xml:id="i-a9d456ad618d1c00-0">
              Herr talman! Jag hade inte tänkt gå upp i denna debatt, men den
              bild som Jan Lindholm målade upp av hur handläggningen går till
              i Trafikskadenämnden får inte stå oemotsagd.
            </seg>
            <seg xml:id="i-b7383856bc52369c-0">
              Jag har under mina ca 30 år som praktiserande advokat biträtt
              mellan 50 och 100 personer som skadats i trafiken. Jag har i alla
              dessa ärenden fått ersättning av försäkringsbolaget för advokatkostnaderna
              till skillnad från vad Jan Lindholm nämnde för en stund sedan.
            </seg>
            <seg xml:id="i-2d1a97895a690c09-0">
              Många av mina ärenden har rört så allvarliga personskador att
              de har varit uppe i Trafikskadenämnden. Jag har aldrig hört talas
              om att man undanhåller sjukjournaler, läkarintyg eller några sådana
              handlingar, Tvärtom har försäkringsbolagen varit mycket måna om
              att se till att jag som ombud och den skadelidande har fått ta
              del av hela det underlag som finns hos Trafikskadenämnden när
              man fattar sina beslut. Jag känner att det är en fullt tillfredsställande
              ordning.
            </seg>
            <seg xml:id="i-6f7957ebcd9d2f72-0">
              Några klienter har haft en synpunkt på handläggningen i Trafikskadenämnden.
              Det är att den skadelidande inte får möjlighet att uppträda personligen
              vid sammanträdena i Trafikskadenämnden. Jag har full förståelse
              för det och tror att det skulle vara till fördel för handläggningen
              om Trafikskadenämnden hade varit öppen på det viset att den skadelidande
              hade fått ett företräde att tala i egen sak.
            </seg>
            <seg xml:id="i-b7cd9015ab6df65c-0">
              I övrigt känner jag att handläggningen i Trafikskadenämnden är
              mycket bra och rättssäker. Den leder sällan till klagomål utan
              till att försäkringsbolagen följer rekommendationerna och betalar
              ut det hela.
            </seg>
            <seg xml:id="i-61873ca9e330a99e-0">
              Jag har biträtt personer med mycket allvarliga skador där man
              har betalat ut de maximibelopp som gäller enligt praxis och livränta
              för barn som skadats för resten av livet.
            </seg>
            <seg xml:id="i-2f17c874aa724cb3-0">
              Jag kan inte annat än att känna en stor tillfredsställelse över
              hur Trafikskadenämnden har handlagt de ärenden som jag har varit
              inblandad i. Jag begränsar mig till att tala om dem, för jag har
              ingen inblick i vilka ärenden Jan Lindholm talade om.
            </seg>
          </u>
          <note xml:id="i-1aa7bb01e762a0c6-1">
            Överläggningen var härmed avslutad.
          </note>
          <note xml:id="i-f9f630e148c12a06-0">
            Ajournering
          </note>
          <note xml:id="i-ae6a46c2418303b7-0">
            Kammaren beslutade kl. 13.28 på förslag av talmannen att ajournera
            förhandlingarna till kl. 14.00 då statsministerns frågestund skulle
            börja.
          </note>
          <u who="jan_ertsborn_2e66ba" prev="cont" xml:id="i-10e8001f6f0a7630-0">
            <seg xml:id="i-1a1a80ed6ffca510-0">
              Återupptagna förhandlingar
            </seg>
            <seg xml:id="i-74c6a12e52d0306a-0">
              Jag hälsar statsministern välkommen hit till riksdagen.
            </seg>
            <seg xml:id="i-7abb27cf0c5f6362-0">
              Ungdomsarbetslösheten och gymnasieskolan
            </seg>
          </u>
          <note xml:id="i-9b3f7fc86bc14ed3-0">
            Förhandlingarna återupptogs kl. 14.00.
          </note>
          <note xml:id="i-76ab384cc3b23741-0">
            7 § Statsministerns frågestund
          </note>
          <note xml:id="i-97ac9485f6d1c2d9-0">
            Anf. 24 TREDJE VICE TALMANNEN:
          </note>
          <note type="speaker" xml:id="i-bc85fc31c2eb2b24-0">
            Anf. 25 MIKAEL DAMBERG (S):
          </note>
          <u who="mikael_damberg_23b905" xml:id="i-0163739f890474fd-0">
            <seg xml:id="i-ba216b44983093f9-0">
              Fru talman! Jag tror att jag och statsministern delar en oro
              över den höga ungdomsarbetslösheten. Jag tror även att vi delar
              analysen att det är de ungdomar med lägst och kortast utbildning
              som i dag i Sverige drabbas hårdast av arbetslöshet.
            </seg>
            <seg xml:id="i-ee2370229c28b25c-0">
              Men vi delar uppenbarligen inte synen på lösningen på problemet.
              Efter att regeringen sänkt kunskapskrav i gymnasieskolan väljer
              regeringen nu att även skära ned gymnasiebudgeten med 675 miljoner
              kronor i år. Utbildningsministern har även signalerat att han
              vill gå vidare och införa en ettårig gymnasieskola för många ungdomar.
            </seg>
            <seg xml:id="i-4e53fb6e9a584c8f-0">
              Vi socialdemokrater tror inte på lägre krav och kortare gymnasieutbildning.
              Vi vill inte göra kraftiga besparingar i skolan. I stället vill
              vi investera i kompetenta skolledare och lärare. Vi vill införa
              ett utbildningskontrakt för att se till att 95 procent av alla
              unga får en grundläggande gymnasiekompetens före 25 års ålder.
            </seg>
            <seg xml:id="i-13dd458b0ffd18cf-0">
              Min fråga till statsministern är därför: Kan du nämna något annat
              land i Europa eller i världen som effektivt bekämpar ungdomsarbetslöshet
              genom mindre och kortare utbildning för sina ungdomar?
            </seg>
          </u>
          <note type="speaker" xml:id="i-2f8e6c31509eaa7c-0">
            Anf. 26 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-5">
            <seg xml:id="i-7ae24b4c61c504f3-0">
              Fru talman! De flesta länder som varit mer framgångsrika än Sverige
              har förenat utbildning med arbete oftast så kallade lärlingsutbildningar.
              Det kan vi se i Tyskland, Danmark och Schweiz. Regeringen förordar
              att Sverige också i volym får upp den typen av åtgärder.
            </seg>
            <seg xml:id="i-5e13cead1ddf46e6-0">
              Vi har noterat att Göran Perssons gymnasieskola inte var svaret.
              Den gav för stor betoning av teoretiska kunskaper och nedvärderade
              praktiskt yrkeskunnande. Detta är en viktig förklaring till att
              vi har de problem vi har när det gäller ungas situation i den
              svenska skolan.
            </seg>
            <seg xml:id="i-0ba4164821c1d448-0">
              Nu ökar vi kraven. Vi ser till att resurserna blir större. Men
              vi tror också att man kan genomföra effektiviseringsvinster. Det
              är så vi tar ansvar för samhällsekonomin. Problemet är att det
              tar lång tid innan man ser de här resultaten.
            </seg>
            <seg xml:id="i-b2e3557dced5ca58-0">
              Jag tror att det vi snabbast ska göra är att se till att ungdomar
              får utbildning och samtidigt får visa upp sig på den svenska arbetsmarknaden,
              får komma in och lära sig hur den svenska arbetsmarknaden fungerar.
              Det är så regeringen utformar sina förslag.
            </seg>
          </u>
          <note type="speaker" xml:id="i-2bb655a9d5a1ffa4-0">
            Anf. 27 MIKAEL DAMBERG (S):
          </note>
          <u who="mikael_damberg_23b905" xml:id="i-0163739f890474fd-1">
            <seg xml:id="i-04e2a19592cb3579-0">
              Fru talman! Att spara 675 miljoner kronor i gymnasiebudgeten
              i år höjer knappast kvaliteten och minskar inte heller avhoppen
              från gymnasieskolan.
            </seg>
            <seg xml:id="i-bfba70b4f7ce1608-0">
              Jag blir lite oroad av att Fredrik Reinfeldt inte kan nämna ett
              annat land som bekämpar ungdomsarbetslöshet genom att minska ned
              på och korta ungdomars gymnasieutbildning. Jag tror nämligen inte
              att det här stärker Sverige i den internationella konkurrensen.
              Många andra exportländer går i helt motsatt riktning. De investerar
              i att fler ungdomar får utbilda sig bättre och längre. De har
              insett att det bara är med kompetens som man klarar konkurrensen,
              att bara så skapas framtidens jobb.
            </seg>
            <seg xml:id="i-571b54b71435de3f-0">
              Jag vill inte genera statsministern med att insistera på att
              han ska nämna ett annat land i Europa eller i världen som bekämpat
              ungdomsarbetslöshet genom att korta ned och dra ned på gymnasieutbildningen.
              Jag tror inte att han hittar ett sådant land. I stället skulle
              jag vilja fråga om statsministern kan garantera att han kommer
              att bekämpa vice statsministerns och utbildningsministerns idéer
              om en ettårig gymnasieskola i framtiden.
            </seg>
          </u>
          <note type="speaker" xml:id="i-70545103bc1e957a-0">
            Anf. 28 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-6">
            <seg xml:id="i-9aa7dd8892fcc416-0">
              Fru talman! Om vi börjar i samhällsproblemen, Mikael Damberg,
              är det ett stort problem att uppemot var tredje ung människa inte
              går färdigt gymnasieskolan med godkända betyg eller hoppar av.
            </seg>
            <seg xml:id="i-3d981d1fd636631a-0">
              Om Mikael Damberg är lite ödmjuk noterar Mikael Damberg någon
              gång att det är ett problem som Sverige haft under en mycket lång
              tid och som dessutom är väldigt hårt kopplat till den gymnasieskola
              som bär Göran Perssons signum. Det är märkligt att det är just
              Socialdemokraterna som var de som nedvärderade yrkeskunnandet.
            </seg>
            <seg xml:id="i-b05c915af07385db-0">
              Det är alliansregeringen som har byggt ut yrkesvuxresurser och
              som satsar på att man också med yrkespraktik och yrkeskunnande
              snabbare ska kunna komma till arbetsmarknaden. Det tror jag är
              en helt nödvändig nyckel för att få ned ungdomsarbetslösheten.
              Det finns en efterfrågan här på den svenska arbetsmarknaden. Det
              är den inriktning som vi tänker fortsätta att arbeta med.
            </seg>
            <seg xml:id="i-ca80a2a0c4889918-0">
              Vi har tillskjutit betydande resurser till utbildningssystemet
              under de senaste åren därför att vi vet att det är en viktig framtidsinvestering.
            </seg>
            <seg xml:id="i-0a4da98378ebee68-0">
              Kina och Arktiska rådet
            </seg>
          </u>
          <note type="speaker" xml:id="i-10a430d1fb216197-0">
            Anf. 29 ÅSA ROMSON (MP):
          </note>
          <u who="asa_romson_f891ec" xml:id="i-dd0044af5d04676c-0">
            <seg xml:id="i-c3bb2d2fa00f0afe-0">
              Fru talman! Statsministern har de senaste dagarna haft möten
              med Kinas premiärminister som varit på besök. En huvudfråga för
              Kina med detta besök har varit att stärka sina band till den arktiska
              sfären. Att besöka Sverige som är ordförande i Arktiska rådet
              har varit viktigt.
            </seg>
            <seg xml:id="i-6958029a34636259-0">
              Nu i veckan är det halvtid för det svenska ordförandeskapet i
              detta råd. Miljöpartiet har kritiserat den svenska Arktisregeringens
              Arktisstrategi för att vara väldigt svag på just den punkt där
              så många satt sitt hopp och sin tro till att Sverige skulle vara
              den aktör i Arktiska rådet som en av de få icke-kuststaterna som
              internationellt faktiskt drivit på för ett bättre skydd för miljön.
            </seg>
            <seg xml:id="i-6b005069bc99a455-0">
              I en så känslig region som Arktis har frågan om exploatering
              av naturresurser varit stark. Vi vet att Kinas behov av råvaror
              och naturresurser är väldigt stort.
            </seg>
            <seg xml:id="i-643302061c8e6346-0">
              Med hänvisning till uppgifter som finns i kinesisk och rysk press
              vill jag fråga om statsministern och Sverige har utlovat ett stöd
              till Kinas efterfrågan om att vara permanent observatör i Arktiska
              rådet.
            </seg>
          </u>
          <note type="speaker" xml:id="i-d8007dc07a13a1a6-0">
            Anf. 30 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-7">
            <seg xml:id="i-28fc36bb2f013f09-0">
              Fru talman! Det kom inte upp under mina samtal med Wen Jiabao.
              Vi har därför inte utlovat det. Däremot är Sveriges uppfattning
              att det gärna kan öppnas för fler observatörer i Arktiska rådet,
              men då bör man också lyssna med alla övriga medlemmar.
            </seg>
            <seg xml:id="i-08cf57715e5a72d3-0">
              Låt mig också säga att det finns en betydande energitörst i världen,
              inte minst från Kinas sida. Det går väldigt mycket mot fossila
              bränslen. Vi ska gärna agera på ett sådant sätt att förnybara
              alternativ växer och också att kärnkraften kan fortsätta att användas
              på ett säkerhetsmässigt bra sätt.
            </seg>
            <seg xml:id="i-54c4a6cdbd5b5a42-0">
              Det är väldigt många människor som i det korta perspektivet tror
              att man kan ta bort all kärnkraft och samtidigt få undan all fossilbränsleanvändning.
              Därför ser världen ut som den gör. Sverige kommer att behövas
              för att stå emot den här viljan till ökad fossilbränsleanvändning.
              Men det är enormt starka krafter som driver på; det vill jag ge
              Åsa Romson rätt i.
            </seg>
          </u>
          <note type="speaker" xml:id="i-9b7ea0eb2175f8cc-0">
            Anf. 31 ÅSA ROMSON (MP):
          </note>
          <u who="asa_romson_f891ec" xml:id="i-dd0044af5d04676c-1">
            <seg xml:id="i-2c1528282376d335-0">
              Fru talman! Det låter som att statsministern är i tankegångar
              liknande de hans utrikesminister har som talar om hållbar utvinning
              av Arktis olja och gastillgångar. Jag skulle vilja starkt motbevisa
              den tesen. Jag tror nämligen inte att det finns någon hållbar
              utvinning av gas och olja i de arktiska nu smältande ishaven.
            </seg>
            <seg xml:id="i-9e6168d3babbd0ce-0">
              Många rapporter har visat att vi har väldigt svårt att hantera
              minsta oljespill i den typen av vatten detta förutom det uppenbara
              faktum att vi skulle göda jorden med ytterligare stora fossila
              utsläpp. En av Sveriges stora internationella frågor har ju varit
              att verka för minskade klimatutsläpp.
            </seg>
            <seg xml:id="i-78e143854e0819f0-0">
              Jag tycker att det vore väldigt tråkigt för Sveriges eftermäle
              som ordförande i Arktiska rådet där man hade en nyckelposition
              och inför många år framöver var den enda aktören som med trovärdighet
              hade kunnat driva på för att skydda Arktis mot den här typen av
              storskalig exploatering av både naturresurser och fiske. I stället
              hjälper vi Kina och andra törstande råvaruekonomier in, och vi
              stänger ute miljöorganisationer från möten i Sverige. Det tycker
              jag är beklagligt.
            </seg>
          </u>
          <note type="speaker" xml:id="i-bcf0c085645be2b4-0">
            Anf. 32 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-8">
            <seg xml:id="i-280064f00247df32-0">
              Fru talman! Jag vill markera att jag inte känner igen mig i beskrivningen
              här. Jag förstår inte riktigt hur Miljöpartiet menar att vi ska
              få stopp på den här energitörsten i världen. Sverige som ett litet
              land kan naturligtvis uttrycka sina uppfattningar. Men tror Åsa
              Romson att det räcker och att det är så det går till?
            </seg>
            <seg xml:id="i-b1964970267b7cf9-0">
              Här finns ett enormt exploateringstryck mot fossila bränslen.
              Det kan bara vägas mot hur i övrigt investeringar ser ut för att
              antingen fortsätta att öka användningen av kärnkraft eller få
              in mer av den förnybara energin. Den som då räcker upp handen
              och säger att all kärnkraft ska väck och att ingen fossilbränsleutvinning
              ska få ske kommer inte att betraktas som seriös. Det är så världen
              nu diskuterar detta, och det kan jag beklaga. Jag tycker att vi
              har anledning att stå emot denna fossilbränsletörst. Men då måste
              vi också påvisa hur alternativen i övrigt ska se ut.
            </seg>
            <seg xml:id="i-c8961ee077012bab-0">
              Den kinesiska ekonomin består av mycket stora satsningar på förnybar
              energi. Ibland berömmer Miljöpartiet dem för det. Det är lite
              märkligt. Det är ju en ekonomi som till drygt 60 procent använder
              sig av kol som grund för sin energiutvinning. Det är så Kina ser
              ut. Det är ett enormt land. Deras energitörst är närmast oändlig.
            </seg>
            <seg xml:id="i-7be2193ecdd84af9-0">
              Brottsbekämpningen
            </seg>
          </u>
          <note type="speaker" xml:id="i-35dd64df8a59a329-0">
            Anf. 33 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-c0a0fe6d80d3c1a6-0">
            <seg xml:id="i-020de8831838940b-0">
              Fru talman! Riksdagen hanterar just nu regeringens skrivelse
              och Riksrevisionens rapport om att hantera brottmål effektivt.
              Det är en ganska bred rapport, men en sammanfattande slutsats
              är att regeringen inte har lyckats med att effektivisera viktiga
              delar av rättsväsendet. Många brister kvarstår trots löften och
              faktiska satsningar, till exempel fler poliser. Vi har fått nästan
              3 000 fler poliser, men med ytterst begränsat resultat. Många
              brister kvarstår.
            </seg>
            <seg xml:id="i-7901dc2c8185a1e7-0">
              Fru talman! Jag menar att problemet är att poliser i alldeles
              för stor utsträckning har blivit papperspoliser bakom skrivbord
              och i bilar i stället för att vara ute på gator och torg och bekämpa
              brott. Närpolisstationer läggs ned. Den tid polisen ägnar åt akuta
              utryckningar har i själva verket bara ökat med ungefär 50 personer
              om man räknar om i arbetstimmar. Forskning visar att en polis
              ägnar så lite som 1 procent av sin vardag åt fotpatrullering.
            </seg>
            <seg xml:id="i-f88e6969ebd85669-0">
              Fru talman! Jag undrar när regeringen kommer med skarpa förslag
              för att göra någonting åt denna allvarliga situation.
            </seg>
          </u>
          <note type="speaker" xml:id="i-abcbcb14bb707474-0">
            Anf. 34 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-9">
            <seg xml:id="i-5458302312588cdc-0">
              Fru talman! Det har skett betydande resurstillskott till rättsväsen
              och svensk polis under de senare åren. Vi har utökat med flera
              tusen poliser, och Sverige har nu stadigvarande över 20 000 poliser.
            </seg>
            <seg xml:id="i-2526e719825d18d9-0">
              Vi kan också se i olika trygghetsundersökningar att tryggheten
              generellt i samhället växer, även om det fortsatt finns absoluta
              problemområden. Det finns många människor i Sverige som lever
              i stor ofrihet till följd av att de lever i våldets skugga, inte
              minst i familjenära relationer. Det drabbar ofta kvinnor. Där
              finns det anledning att göra mer.
            </seg>
            <seg xml:id="i-3d338a2f93e0a0bd-0">
              Vi har också markerat att vi önskar se en mer synlig polis. Låt
              mig påpeka att antalet fler poliser också har lett till en ganska
              kraftig föryngring av svensk polis, vilket öppnar för att de blir
              mer synliga när de är ute och rör sig bland vanligt folk. Det
              finns anledning att se på om vi kan göra mer i detta.
            </seg>
            <seg xml:id="i-35948c210ba64d33-0">
              Det finns också anledning att se på om vi i övrigt behöver strukturera
              om svensk polis. Det pågår sådana diskussioner, och det handlar
              om att få ut mer av de resurser vi har skjutit till.
            </seg>
            <seg xml:id="i-dfc214057a5c4685-0">
              Vi har genomfört breda straffskärpningar. Det finns anledning
              att följa upp att det kommer på plats och leder till att samhällets
              signaler mot våld blir tydligare.
            </seg>
          </u>
          <note type="speaker" xml:id="i-42def6ed74d8b987-0">
            Anf. 35 JIMMIE ÅKESSON (SD):
          </note>
          <u who="jimmie_akesson_c1dac3" xml:id="i-c0a0fe6d80d3c1a6-1">
            <seg xml:id="i-dd1a76a372cbf4f7-0">
              Fru talman! Det är just dessa satsningar som Riksrevisionen menar
              inte har gett önskat resultat. Det är det som själva rapporten
              går ut på.
            </seg>
            <seg xml:id="i-e5b109e3fb0defd4-0">
              Låt mig citera kort ur statsministerns första regeringsförklaring
              under denna mandatperiod, från 2010. På s. 14 står: Under den
              gångna mandatperioden har regeringen gjort den största satsningen
              på det svenska rättsväsendet i modern tid. I dag finns det 20
              000 poliser som arbetar synligt och i människors vardag för att
              öka tryggheten.
            </seg>
            <seg xml:id="i-ddcb974785310d5f-0">
              Det här var inte sant, fru talman. Det var om inte en lögn så
              åtminstone en väldig skönmålning av verkligheten. Eller så var
              det nog en lögn ändå; vi har inte 20 000 poliser som arbetar synligt
              i människors vardag för att öka tryggheten. Svensk polis ägnar
              i huvudsak sin tid åt andra uppgifter, till exempel att bevilja
              tillstånd för cirkustält och att omhänderta berusade personer.
              70 procent av sin arbetstid tillbringar poliserna antingen på
              polisstationen eller i en bil.
            </seg>
            <seg xml:id="i-e1d28b7ca88ebe59-0">
              Därför undrar jag fortfarande, fru talman: När får vi se fler
              riktiga poliser i stället för dessa papperspoliser?
            </seg>
          </u>
          <note type="speaker" xml:id="i-c056cb5c6c2aadc6-0">
            Anf. 36 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-10">
            <seg xml:id="i-586510ecf69aece9-0">
              Fru talman! Jag vill understryka att just omhändertagande av
              berusande personer är en mycket central uppgift för svensk polis.
              Det är ofta berusade personer som utanför krogar och sent på fredagskvällar
              slåss med varandra.
            </seg>
            <seg xml:id="i-31b62cfa704b10cb-0">
              Vi har en synlig polis, men det innebär inte att alla poliser
              samtidigt är synliga om nu det är Jimmie Åkessons poäng. Det finns
              absolut poliser som ägnar för mycket tid åt administration och
              som inte är ute tillräckligt mycket och rör på sig. Men min uppfattning
              är att det är fler poliser, yngre poliser och mer synliga poliser
              i enlighet med hur vi skrev i regeringsförklaringen 2010. Det
              finns anledning att se om denna utveckling kan fortsätta.
            </seg>
            <seg xml:id="i-6088680ac3a9f3ba-0">
              Ofta påpekar polisen att den politiska världens önskemål om att
              poliser ska synas på gator och torg inte alltid är samma sak som
              den mest perfekta brottsbekämpningen. Men vi kan tycka att det
              finns ett värde i detta i alla fall. Den synliga polisen är en
              sorts trygghetssymbol. Kanske leder det inte alltid till att fler
              brott just där och då klaras upp. Men återigen: Det fångas av
              trygghetsundersökningar som visar att på senare år stiger trygghetskänslan
              hos svenska folket det är bara att hänvisa till siffror även om
              det i grupper i samhället finns kvar stora problem när det gäller
              bland annat våldets konsekvenser.
            </seg>
            <seg xml:id="i-4c99baded0e31cbd-0">
              Reglementet för AP-fonderna
            </seg>
          </u>
          <note type="speaker" xml:id="i-eca03a6b350a557d-0">
            Anf. 37 ULLA ANDERSSON (V):
          </note>
          <u who="ulla_andersson_c170b8" xml:id="i-0c7db2a51d7f84cd-0">
            <seg xml:id="i-5639b553554abe61-0">
              Fru talman och statsministern! I Gävle finns en välkänd fabrik.
              Tidigare hette den Ahlgrens och numera Läkerol. Den är en del
              av vår historia; den har funnits där i 100 år. Den är också ett
              känt varumärke och en viktig symbol för oss. Vi är många som har
              hört om Läkerol Arena under hockeyfinalerna, och vi är många som
              har tuggat på världens mest sålda bil genom åren.
            </seg>
            <seg xml:id="i-9a05bdb26b099262-0">
              Det är också en viktig och stor arbetsgivare med 114 anställda.
              Där har man jobbat i generationer, och där jobbar hela familjer.
              För en tid sedan såldes fabriken till Cloetta. Beskedet kom direkt
              från vd Bengt Baron om att produktionen skulle bli kvar. Den var
              säkrad. Men efter några veckor fick man besked via telefon från
              Holland om att fabriken föreslås läggas ned.
            </seg>
            <seg xml:id="i-d9b0d4c6a9441327-0">
              Nu visar det sig att Cloetta numera ägs av ett riskkapitalbolag,
              Nordic Capital, som är känt för att äga Capio, som lever på skattepengar
              men själv vägrar betala skatt. I Nordic Capital är en av AP-fonderna
              delägare. Nu används alltså våra pensionspengar för att flytta
              jobb utomlands till Slovakien ett låglöneland och i riskkapitalbolag
              som vägrar betala skatt.
            </seg>
            <seg xml:id="i-b7798644c92794cb-0">
              Jag vill fråga statsministern om han anser att det är så här
              våra pensionspengar ska användas.
            </seg>
          </u>
          <note type="speaker" xml:id="i-b3b48f1ac52525a5-0">
            Anf. 38 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-11">
            <seg xml:id="i-e130533eec214302-0">
              Fru talman! Det är viktigt att understryka att Sverige är en
              marknadsekonomi, där vi menar att jobb och företag måste vara
              konkurrenskraftiga, och att det inte ligger på enskilda politiker
              i Sveriges riksdag att peka ut vilket företag som ska vara kvar
              och vilket som ska försvinna. Den typen av ekonomiskt system kallas
              för någonting annat och har avvecklats därför att resultaten har
              varit förskräckande varhelst dessa system har fått breda ut sig.
            </seg>
            <seg xml:id="i-1b4a2d2e1442a217-0">
              Det gör att jag, precis som många andra politiska befattningshavare,
              bör akta oss noga för att hävda att vi vet exakt vilken bedömning
              som är rätt och riktig när det gäller en konkurrensutsatt verksamhet.
              På regeringen och riksdagen ligger att skapa de bästa förutsättningar
              för att företag ska kunna växa, överleva i konkurrensen och ha
              bästa möjliga förutsättningar när det gäller företagens klimat.
              Där har vi också genomfört en lång rad åtgärder. Vi satsar på
              människan, vi satsar på omställning och vi ser till att människor
              får stöd att komma till den del av arbetsmarknaden som växer.
              Det tycker jag är vår uppgift, och det tycker jag är kärnan i
              den svenska modellen.
            </seg>
          </u>
          <note type="speaker" xml:id="i-427da947bf8f479a-0">
            Anf. 39 ULLA ANDERSSON (V):
          </note>
          <u who="ulla_andersson_c170b8" xml:id="i-0c7db2a51d7f84cd-1">
            <seg xml:id="i-e463449e70ec8259-0">
              Fru talman! Detta är en fabrik som går med vinst. Ägarna vill
              ha ut ännu större vinst och flyttar därmed produktionen till ett
              låglöneland. Det administreras av våra pensionspengar. Det är
              det som är själva problemet, och det är detta min frågeställning
              bygger på.
            </seg>
            <seg xml:id="i-5a195697de45df63-0">
              Statsministern kan ändra AP-fondernas reglemente så att de inte
              tillåts investera i riskkapitalbolag som vägrar betala skatt i
              Sverige eller i företag som lägger ned lönsamma fabriker och flyttar
              jobb utomlands. Det ligger i statsministerns makt att göra detta.
            </seg>
            <seg xml:id="i-5e642bc755518271-0">
              Anser verkligen statsministern att detta är lämpligt? Är det
              så här vi ska använda våra pensionspengar? Vi behöver fler jobb
              i Sverige. Det är så vi säkrar framtidens pensioner. Det gör vi
              inte genom att flytta jobben utomlands.
            </seg>
            <seg xml:id="i-34591e02232d768c-0">
              Jag tycker att det är förkastligt att de pengar vi har jobbat
              ihop och avsatt till våra pensioner i stället används för att
              lägga ned arbetstillfällen i Sverige. Därför anser jag att reglementet
              för AP-fonderna bör ändras. Det var det min fråga till statsministern
              handlade om. Jag upplevde inte att han svarade på den.
            </seg>
          </u>
          <note type="speaker" xml:id="i-56e2fa03a376ee7f-0">
            Anf. 40 Statsminister FREDRIK REINFELDT (M):
          </note>
          <u who="unknown" next="cont" xml:id="i-d5de1d541ec6cf02-0">
            <seg xml:id="i-646be55631117251-0">
              Fru talman! Jag anser inte att reglementet för AP-fonderna ska
              ändras. Det vore intressant om Ulla Andersson i något annat sammanhang
              kunde återge om det finns någon rödgrön färdig överenskommelse
              om att reglementet för AP-fonderna ska ändras som också Socialdemokraterna
              har ställt sig bakom. I så fall finns det någon mening med att
              diskutera regeringsalternativ emellan.
            </seg>
            <seg xml:id="i-44862bfce7b26433-0">
              Min uppfattning är att vi inte ska ändra så att pensionspengar
              kortsiktigt styrs av vilka fabriker eller företag som enskilda
              riksdagspolitiker anser ska vara kvar eller läggas ned. Då hamnar
              vi i ett annat ekonomiskt system.
            </seg>
            <seg xml:id="i-9b8ea52c022c62a9-0">
              AP-fonderna har att förvalta våra pensionspengar för att med
              det bästa för ögonen se till att det ska bli starka och bra pensioner
              i framtiden. Det anser jag ska vara den fortsatta instruktionen,
              och jag har uppfattat att det finns en ganska bred samsyn på detta
              i svensk politik.
            </seg>
            <seg xml:id="i-ea1f63d65adbecf7-0">
              Jobb inom tjänstesektorn för unga och utrikes födda
            </seg>
          </u>
          <note xml:id="i-3b56fcab0c477bed-0">
            Anf. 41 TOMAS TOBÉ (M):
          </note>
          <u who="unknown" prev="cont" xml:id="i-7de92629c75921e4-0">
            <seg xml:id="i-f8afabccb09a559f-0">
              Fru talman! Sysselsättningen ökar i Sverige. Över 200 000 fler
              går till jobbet i dag jämfört med 2006. Samtidigt påverkar finanskris
              och nu skuldkris svensk ekonomi. Kanske påverkar det allra mest
              dem som står långt borta från arbetsmarknaden. Hälften av alla
              arbetslösa är i dag unga eller utrikes födda. Många av dem skulle
              behöva hitta sitt första jobb, troligtvis inom tjänstesektorn.
            </seg>
            <seg xml:id="i-5c226491452628e6-0">
              Regeringen har genomfört ett flertal reformer för att underlätta
              att fler jobb ska växa fram inom tjänstesektorn. Samtidigt kan
              vi notera att många reformer har blivit alltmer omdebatterade.
              Jag tänker främst på den sänkta restaurangmomsen och de halverade
              arbetsgivaravgifterna för att anställa ungdomar.
            </seg>
            <seg xml:id="i-4bc7b5d9eae8d6a8-0">
              Fru talman! Jag undrar hur statsministern ser på debatten om
              tjänstejobben och hur han vill skapa fler jobb för unga och utrikes
              födda.
            </seg>
          </u>
          <note type="speaker" xml:id="i-283e44d28fe7cef1-0">
            Anf. 42 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-12">
            <seg xml:id="i-cf7596de32211a71-0">
              Fru talman! Utvecklingen är den att jobb som växer fram är av
              alltmer krävande karaktär. Det möter människor som vill ha jobb
              och som i flera fall saknar fullständig utbildning. De kanske
              är födda i ett annat land och har kommit i hit under tonåren eller
              de kanske har stora kunskapsluckor. Förr fanns det ofta jobb att
              få där det mer handlade om att man erbjöd sina två händer och
              en vilja att göra en arbetsinsats. De jobben finns knappt i vår
              tid.
            </seg>
            <seg xml:id="i-e4f46f3dfc6b85d5-0">
              Min attityd är att med sjysta villkor behövs alla jobb av det
              enkla skälet att alla människor behövs. Vi måste bejaka alla människors
              vilja till eget arbete efter egen förmåga. Det har varit regeringens
              utgångspunkt för att sänka kostnaderna för att en bred samhällsservicesektor
              ska kunna växa fram. Det kan vara på den offentliga sidan, men
              det kan också i förlängningen innebära att vi kan få fler jobb
              i restaurangnäringen och fler jobb som passar unga. Jag har förvånats
              över hur vi får kritik från politiska motståndare när vi säger
              detta. Jag tror inte att alternativet är någon annan lösning som
              ger unga jobb, utan de förblir långt från arbetsmarknaden utan
              chans att komma in.
            </seg>
            <seg xml:id="i-84157ada4ef8d7bf-0">
              Hedersrelaterat våld
            </seg>
          </u>
          <note type="speaker" xml:id="i-b79785f92dbcd554-0">
            Anf. 43 JOHAN PEHRSON (FP):
          </note>
          <u who="johan_pehrson_35cd8a" xml:id="i-20dd40cb66c8bb20-0">
            <seg xml:id="i-3c5bfa1c1aecf8ac-0">
              Fru talman! Jag har en fråga till statsministern om den livssituation
              som tiotusentals ungdomar i Sverige befinner sig i. Det handlar
              om ungdomar som växer upp i kulturer där man inte får den rimliga
              frihet som man kanske ska ha som tonåring eller mycket ung vuxen.
              Denna förvridna kultursyn kallas ibland något missvisande för
              hederskultur.
            </seg>
            <seg xml:id="i-c593e0b437dd947e-0">
              I går presenterade regeringen en satsning på våld i nära relationer
              där detta verkligen är en del att fokusera på. För att komma åt
              detta rätt svåra samhällsproblem det är en stor utmaning behövs
              det insatser på bred front från många myndigheter. Jag tycker
              inte heller att regeringen ska utesluta straffskärpningar för
              att komma till rätta med detta. Gräver vi i de här frågorna ser
              vi hur alla som tar i dem riskerar att utsättas för hot. Det handlar
              om kuratorer som försöker stödja unga människor, socialtjänstföreträdare
              och kanske till och med lärare som möter de här unga människorna
              i fruktansvärda situationer.
            </seg>
            <seg xml:id="i-3283a847b260d480-0">
              Min fråga till statsministern är: Tänker regeringen vidta några
              andra åtgärder utöver detta? Det kan gälla lagändringar och samordningsinsatser
              mellan myndigheter.
            </seg>
          </u>
          <note type="speaker" xml:id="i-47357e36b99033ff-0">
            Anf. 44 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-13">
            <seg xml:id="i-9478d1ee0f29519e-0">
              Fru talman! Jag såg ett uppmärksammat fall i medierna i går om
              en flicka som fick sätta livet till. Vi har tillsatt en särskild
              samordnare, Carin Götblad, som ska samordna de resurser som delvis
              redan finns. Vi öppnar också för att möjligen skjuta till mer
              resurser.
            </seg>
            <seg xml:id="i-0fd755a31c74f58d-0">
              Under hösten besökte jag också flera av de brottsofferjourer
              som bland annat jobbar specifikt med inriktningen att stödja unga
              människor som har fötts eller vuxit upp i ett annat land, kommit
              hit och mött en annan typ av värderingar.
            </seg>
            <seg xml:id="i-144fc5159c2e2604-0">
              Det är vår uppfattning att vi måste bli tydligare med hur värderingarna
              ser ut i det här landet. I det här landet får man fatta egna beslut.
              Man får fatta egna beslut om vilken partner man vill leva med,
              och man får fatta egna beslut om hur man vill klä sig. Det är
              viktigt att vi står upp för det som ett universellt värde och
              att de känner det stödet för sig själva och gentemot släktingar
              som möjligen har invändningar.
            </seg>
            <seg xml:id="i-0323b3bc8982da14-0">
              Låt oss komma ihåg att det framför allt är en viktig fråga för
              många unga kvinnor. Detta är inte någonting som är genderfördelat
              lika mellan män och kvinnor, utan det är en stor fråga framför
              allt för många unga tjejer. Vi måste göra rätt i de här frågorna.
            </seg>
            <seg xml:id="i-f8c498b1fe50ee39-0">
              Investeringar i transportinfrastruktur
            </seg>
          </u>
          <note type="speaker" xml:id="i-c1d81a3b4c2865d1-0">
            Anf. 45 ANDERS ÅKESSON (C):
          </note>
          <u who="anders_akesson_882924" xml:id="i-058ffa431fe17909-0">
            <seg xml:id="i-60c413e111f2741a-0">
              Fru talman! Statsministern! När det gäller investeringar i svensk
              transportinfrastruktur mätt som andel av vår gemensamma produktionsförmåga,
              bnp, ligger vi som land efter. Vi halkar efter resten av Europa.
              Hade vi sedan början av 80-talet haft samma ambitioner som resten
              av Europa skulle vi ha investerat hårdare. Utöver detta har vi
              också som nation, vilket illustreras i Kapacitetsutredningen och
              annat, rätt stora åtaganden i funktionerna.
            </seg>
            <seg xml:id="i-05f7416659df57e0-0">
              Jag tror att statsministern håller med om, och det är en genuint
              bred uppfattning, att en väl utbyggd transportinfrastruktur är
              en stor tillgång för ett land och att motsatsen också är det motsatta,
              det vill säga en stor brist för landets förmåga att leverera välstånd.
            </seg>
            <seg xml:id="i-ed36e268f73d5d29-0">
              Jag vill ställa min fråga till statsministern på följande vis:
              Hur ställer sig statsministern till att, i syfte att öka vårt
              lands förmåga att investera i transportinfrastruktur, överväga
              att sälja statliga bolag för att i stället investera en del av
              det värdet i ny svensk transportinfrastruktur?
            </seg>
          </u>
          <note type="speaker" xml:id="i-79ed70d361708506-0">
            Anf. 46 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-14">
            <seg xml:id="i-c936aa86a0ac3860-0">
              Fru talman! Jag kan dela uppfattning att mer resurser till infrastruktur
              kan vara bra för såväl tillväxt som möjligheter att leva och bo
              runt om i Sverige. Kom ihåg utgångspunkten: Vi är bara nio och
              en halv miljon människor i ett av de geografiskt mest vidsträckta
              länderna i Europa! Det ger det här behovet av enormt mycket järnväg
              och enormt många transportlösningar.
            </seg>
            <seg xml:id="i-e8b4fab8210a3447-0">
              Regeringen har rivit ned de luftslott som väntade på oss 2006,
              det vill säga alla de här löftena som inte hade någon finansiering.
              Vi har fyllt på med finansiering. Vi har byggt på ambitionerna.
              I innevarande års budget finns ytterligare miljarder i satsningar
              på bland annat skötsel och underhåll, vilket är något som länge
              varit eftersatt.
            </seg>
            <seg xml:id="i-49bb69ca2b754e38-0">
              Jag tror dock inte på lösningen att sälja statlig egendom för
              att direktfinansiera på det sättet. Utan låt oss ta den budgetdiskussionen!
              Vi har flerårsprogram på infrastruktursidan som vi har fyllt på
              och byggt ut. Jag är beredd att ta diskussionen inför kommande
              infrastrukturproposition i höst. Jag tycker att det är bättre
              att använda de tillgångar vi säljer till att betala av våra skulder.
              Då får vi dessutom lägre räntor och kan använda utrymme i budgeten
              till mer angelägna satsningar som naturligtvis också ska vägas
              mot annat.
            </seg>
            <seg xml:id="i-e4d9ffb5f321cbf2-0">
              Vårdnadsbidraget
            </seg>
          </u>
          <note type="speaker" xml:id="i-87c7302d575c6489-0">
            Anf. 47 MIKAEL OSCARSSON (KD):
          </note>
          <u who="mikael_oscarsson_725142" xml:id="i-d7050423cfa1a46d-0">
            <seg xml:id="i-f2aaf308ea9b6000-0">
              Fru talman! Jag ska ställa en fråga till statsministern om valfrihet
              i barnomsorgen. Sedan 2008 är det åter tillåtet för kommunerna
              att införa ett kommunalt vårdnadsbidrag. Nu ökar antalet föräldrar
              som har vårdnadsbidrag. Det sista halvåret 2011 gällde det 7 000
              barn. Men fortfarande bor hälften av landets småbarnsföräldrar
              i kommuner som inte har infört vårdnadsbidraget.
            </seg>
            <seg xml:id="i-ec3463dff1f2553f-0">
              Vad tycker statsministern? Är det rimligt med den här orättvisan?
              Borde inte detta vara lika för alla småbarnsföräldrar på samma
              sätt som exempelvis jämställdhetsbonusen är precis lika för alla
              småbarnsföräldrar? Varje barn är unikt, och det är föräldrarna
              som känner det bäst. I en del fall har det visat sig att vårdnadsbidraget
              är det bästa. Det borde vara lika för alla, men det är det inte.
              Vad tycker statsministern om det?
            </seg>
          </u>
          <note type="speaker" xml:id="i-6258751aa7d0de88-0">
            Anf. 48 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-15">
            <seg xml:id="i-6fba891ecf4ef607-0">
              Fru talman! Det är väl känt att det är Kristdemokraternas uppfattning
              att vi borde ha ett statligt vårdnadsbidrag på högre nivåer än
              det som blev Alliansens överenskommelse. Jag försvarar den överenskommelse
              vi ingick, det vill säga att vi har överlåtit åt kommunerna att,
              om de så själva önskar, med egen finansiering utforma vårdnadsbidrag
              inom givna ramar. Precis som Mikael Oscarsson återgav är det en
              lång rad kommuner som har gjort detta.
            </seg>
            <seg xml:id="i-950c1e8a2baf4a37-0">
              Varför då denna tveksamhet till att bygga ut det mer? Det beror
              på att det finns en balans mellan hur omfattande ersättningar
              man kan få via vårdnadsbidraget och hur det påverkar viljan och
              drivkraften till eget arbete. Arbetslinjen är väldigt viktig för
              regeringen. Det var mycket starkt påverkande för att inte ytterligare
              bygga på och ut vårdnadsbidraget när Alliansens alla fyra partier
              till slut enades om den kompromiss som nu gäller.
            </seg>
            <seg xml:id="i-0c12e98ab83a84cd-0">
              Utbildningspolitiken
            </seg>
          </u>
          <note type="speaker" xml:id="i-86528b2d5ccc1cac-0">
            Anf. 49 MONICA GREEN (S):
          </note>
          <u who="monica_green_650948" xml:id="i-1198369f69b8f48f-0">
            <seg xml:id="i-0572526cd85fa097-0">
              Fru talman! Jag tänker prata om den utbildningspolitik som regeringen
              bedriver, nämligen att leka svälta räv med högskolor och mindre
              universitet runt om i landet. Utbildningsministern har börjat
              ge mindre pengar till högskolor, och det kan leda till sämre kvalitet.
              Och om det leder till sämre kvalitet får de ännu mindre pengar
              året efter. Så fortsätter man att på ett långsamt sätt svälta
              ut de högskolor som finns runt om i landet.
            </seg>
            <seg xml:id="i-f033c4b325e710f3-0">
              Möjligheten att studera runt om i landet har gjort att vi har
              tagit till vara begåvningsreserven hos dem som kommer från icke
              studievana hem. Det har också gett möjligheter för dem som är
              lite äldre att fortbilda sig eller utbilda sig till något annat.
            </seg>
            <seg xml:id="i-bbc52af82547d3c9-0">
              Ska regeringen fortsätta med den här svälta räv-leken med de
              mindre universiteten och högskolorna?
            </seg>
          </u>
          <note type="speaker" xml:id="i-798eb10509b74a9d-0">
            Anf. 50 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-16">
            <seg xml:id="i-b8f8c6af7538ad05-0">
              Fru talman! Jag tror aldrig att Sverige har haft så många som
              läser på högre utbildningar som nu. Det Monica Green kallar för
              en svälta räv-lek är en övergång från en tidigare socialdemokratisk
              modell där man satt inne i ett departement och bestämde vart pengar
              skulle gå förmodligen var det en socialdemokratisk politiker som
              tyckte att den här högskolan får så här mycket, och det här universitet
              ska få så här mycket till ett system som bygger på att man får
              pengar efter hur studenterna själva väljer.
            </seg>
            <seg xml:id="i-01632ea0d73f661a-0">
              Svälta räv-leken består alltså i att studenter inte väljer som
              Monica Green tycker att de ska välja. Men vi tycker att det är
              ett bättre system att det blir studenterna som själva får välja
              och därmed signalera till högskolor och universitet att de ska
              bli mer attraktiva och konkurrera med kvalitet, därför att det
              i grunden är det som studenter efterfrågar.
            </seg>
            <seg xml:id="i-7847611618dd1e42-0">
              Vapenexport och arbetstillfällen
            </seg>
          </u>
          <note type="speaker" xml:id="i-d80f9ddf1e9a88ea-0">
            Anf. 51 PETER RÅDBERG (MP):
          </note>
          <u who="peter_radberg_0b0188" xml:id="i-bf50dcd15a6cb2cd-1">
            <seg xml:id="i-af125dae7ccddf72-0">
              Fru talman! Statsministern lyfter upp svenska arbetstillfällen
              som en huvudorsak till att sälja vapen till Saudiarabien och försvarar
              den planerade vapenfabriken. När man läser ISP:s regelverk ser
              man att det står att man inte får ta hänsyn till arbetstillfällen
              vid beslut om vapenexport till andra länder. Ändå hade statsministern
              det som ett huvudskäl när han försvarade vapenfabriken och försäljning
              av vapen till diktaturer som till exempel Saudiarabien.
            </seg>
            <seg xml:id="i-bbb8cbe47afd45dd-0">
              I regeringsdeklarationen för 2011 sade statsministern att Sverige
              ska vara en röst för fred, frihet och försoning, och han sade:
              Demokratin, folkrätten och de mänskliga rättigheterna ska utgöra
              hörnstenar i vår utrikespolitik.
            </seg>
            <seg xml:id="i-398305a8747d21b9-0">
              Min fråga till statsministern är: Hur försvarar statsministern
              vapenexporten till diktaturen Saudiarabien med syfte att gynna
              svenska arbetstillfällen? Och hur går vapenexport till diktaturen
              Saudiarabien ihop med vad statsministern sade i regeringsdeklarationen
              om att mänskliga rättigheter ska utgöra en hörnsten i vår utrikespolitik?
            </seg>
          </u>
          <note type="speaker" xml:id="i-ac73da1c39aeeef7-0">
            Anf. 52 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-17">
            <seg xml:id="i-6a48c42c5a84f90d-0">
              Fru talman! Jag vill påpeka att merparten av det som Peter Rådberg
              sade är helt felaktigt. Jag har över huvud taget inte uttalat
              mig om någon enskild vapenfabrik.
            </seg>
            <seg xml:id="i-809f8630bbe49f57-0">
              Jag har sagt att det finns ett MoU med Saudiarabien som ingicks
              under socialdemokratins tid vid makten. Det var på den tiden som
              Miljöpartiet stödde den socialdemokratiska regeringen. Det avtalet
              valde regeringen 2010 att förlänga, och det är inom ramen för
              detta som diskussioner har förts.
            </seg>
            <seg xml:id="i-c09ae128ba6fefcf-0">
              Jag tycker att regelverket, som är mycket restriktivt, fungerar
              väl, men riksdagen har också beställt en översyn, vilket vi ska
              återkomma till, och då måste vi naturligtvis kunna se på grunderna
              för svensk vapenhandel. Det är ett mycket känsligt ämne låt oss
              säga det uppenbara.
            </seg>
            <seg xml:id="i-97fd5280192b7f65-0">
              Men jag är inte rädd för att berätta att det finns saker som
              ger jobb. Jag står upp för jobb, och det gör jag även när jag
              får kritik. Jag noterar att många andra ofta tar lite lätt på
              det här med jobben, jobb som försvinner och saker som vi inte
              behöver och så. Men jag har lärt mig att jobb behövs, därför att
              människor behöver en egen inkomst. Jobb behövs, för då kan människor
              stå på egna ben. Därför tänker jag inte ge vika när det gäller
              att prata väl om att det ska finnas mycket jobb i Sverige.
            </seg>
            <seg xml:id="i-a80ac0fe093e146a-0">
              Arbetsmarknadspolitiken
            </seg>
          </u>
          <note type="speaker" xml:id="i-bc48f62881113737-0">
            Anf. 53 MONTASER ENEIM (M):
          </note>
          <u who="unknown" xml:id="i-29095370ed352a61-18">
            <seg xml:id="i-1c8b4d79d799a1b4-0">
              Fru talman! Jag ska fortsätta att fråga om jobben. Regeringen
              har gjort flera insatser inom arbetsmarknadspolitiken för att
              göra det enklare att anställa unga och långtidsarbetslösa, till
              skillnad från Socialdemokraterna som vill göra det svårare för
              företag att anställa genom förslag på höjd arbetsgivaravgift för
              unga och återställande av restaurangmomsen.
            </seg>
            <seg xml:id="i-046423e6f0dfc500-0">
              Hur kommer detta enligt din bedömning att påverka arbetsmarknaden
              negativt?
            </seg>
          </u>
          <note type="speaker" xml:id="i-8d9df84127b3b8a5-0">
            Anf. 54 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-19">
            <seg xml:id="i-3ae0bd9613ca9395-0">
              Fru talman! Jag tror att det finns flera nycklar när det gäller
              unga människors möjligheter att komma in på arbetsmarknaden. Jag
              tror att utbildning, som flera har frågat mig om, är grundläggande
              att man lär sig mer och att man också går färdigt sin grundskoleutbildning
              och sin gymnasieutbildning och att det finns tillgång till bra
              yrkesförberedande utbildning eller fortsatt utbildning på högskola
              och universitet.
            </seg>
            <seg xml:id="i-19f2bd671fa06e35-0">
              Jag tror att det är viktigt att få visa upp sig i arbetslivet
              och faktiskt få en chans att komma in via praktik och lärlingsutbildningar
              och att man kan få sitt första jobb eller sommarjobb, väldigt
              ofta i branscher där vi har sänkt kostnaden för att anställa,
              vilket jag fick en fråga om tidigare.
            </seg>
            <seg xml:id="i-9f8c6ed3def029f7-0">
              Jag är övertygad om att om man kraftigt gör det dyrare att anställa
              kommer det att tas ut på det sättet att arbetsgivare drar sig
              tillbaka eller överväger en gång till innan man anställer unga.
              Därför tror jag inte på den politiken. Jag tror inte på dem som
              säger att man kan höja skatterna med 16 miljarder inriktat på
              att göra det dyrare att anställa unga och samtidigt hävda att
              det inte har någon effekt över huvud taget. Om det är sant kan
              man väl höja med 48 miljarder, så får man ju massvis med pengar!
            </seg>
            <seg xml:id="i-4d14605de91f9774-0">
              Sanningen är att det är självklart att det har stor påverkan,
              och det får vi naturligtvis prata med väljarna om inför nästa
              val.
            </seg>
            <seg xml:id="i-bd325ae4f0c8ea10-0">
              Snusförbud
            </seg>
          </u>
          <note type="speaker" xml:id="i-1c7b27ef02b552d3-0">
            Anf. 55 KENNETH G FORSLUND (S):
          </note>
          <u who="kenneth_g_forslund_6e39e5" xml:id="i-2c19e688123a9fba-0">
            <seg xml:id="i-4ffb7a43c1477634-0">
              Fru talman! Det finns en bred majoritet här i Sveriges riksdag
              för att Sverige ska arbeta för att upphäva EU:s exportförbud för
              svenskt snus. Det jobbar utrikeshandelsminister Ewa Björling med
              på ett förträffligt sätt. Men i förra veckan fick vi plötsligt
              höra att frågan möjligen håller på att ta en ny vändning som kan
              innebära ett totalförbud mot svenskt snus även i Sverige.
            </seg>
            <seg xml:id="i-7a03c38acec62c62-0">
              Det var mycket förvånande eftersom vi hade fått delvis positiva
              signaler tidigare från EU-kommissionen om att det möjligen nu
              höll på att öppnas i den här frågan när EU jobbar med ett nytt
              tobaksdirektiv.
            </seg>
            <seg xml:id="i-63997222a638be69-0">
              Min fråga till statsministern är: Vad tänker statsministern göra,
              dels för att rädda det svenska snuset i Sverige, dels för att
              få bort exportförbudet för svenskt snus till resten av EU?
            </seg>
          </u>
          <note type="speaker" xml:id="i-fade80afb573cb10-0">
            Anf. 56 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-20">
            <seg xml:id="i-4b366a023be03439-0">
              Fru talman! Det Kenneth G Forslund hänvisar till är ett kommissionsförslag
              som vi inte betraktar som ett färdigt förslag, men det är riktigt
              att det finns en mångårig konflikt i synen på det våta snuset,
              som detta nordisk-svenska kallas som inte finns i övriga Europa
              där man heller inte tycker att det ska få forslas ut från Sverige.
              Vi har ett särskilt undantag som ni kanske minns från EU-folkomröstningen.
              Då fanns det dekaler med budskapet EU inte utan min prilla . Vi
              lyssnade in budskapet på de dekalerna och har därför ett undantag
              för fortsatt användning.
            </seg>
            <seg xml:id="i-dac1b21fa03c5f4b-0">
              Precis som Kenneth G Forslund har redogjort för har jag till
              exempel en mycket aktiv handelsminister som driver på för möjligheten
              att Sverige inte bara ska få behålla snuset självt utan också
              att det ska kunna säljas över Europa.
            </seg>
            <seg xml:id="i-745580f168df1002-0">
              Det är också fortsatt vår inriktning. Det innebär inte att det
              inte finns stridigheter kring detta och att det inte finns de
              som har en annan uppfattning. Det är väl bland annat det som har
              kommit till uttryck. Jag tror att vi ska tolka det som att frågan
              i alla fall inte är avgjord och att det här inte var ett slutgiltigt
              besked.
            </seg>
            <seg xml:id="i-38fefec0a300c475-0">
              Sysselsättningen
            </seg>
          </u>
          <note type="speaker" xml:id="i-5cbc2d6cfc29d0e7-0">
            Anf. 57 FINN BENGTSSON (M):
          </note>
          <u who="finn_bengtsson_813f74" xml:id="i-9b0ea03b996653a5-0">
            <seg xml:id="i-f27cef06b18589a3-0">
              Fru talman! I regeringens vårproposition framgår det med stöd
              av siffror från Statistiska centralbyrån att sysselsättningen
              har ökat med 213 000 personer mellan åren 20062011. Under samma
              tidsrymd har utanförskapet minskat med 227 000 personer.
            </seg>
            <seg xml:id="i-d3ab1fdd717a23ef-0">
              Rimligen måste, enligt min mening, den här framgången på något
              positivt sätt hänga ihop med regeringens förda reformpolitik inom
              både arbetsmarknadspolitiken och socialförsäkringspolitiken. Inte
              minst har detta gjort att vi har kunnat stå emot en väldigt kraftig
              nedgång i konjunkturen internationellt. Men i den allmänna debatten
              låter det på oppositionen och tyvärr också i många medier som
              om Sverige har en massarbetslöshet och att utslagning och utanförskap
              ökar.
            </seg>
            <seg xml:id="i-90e0e16adc956e2e-0">
              Jag undrar om statsministern kan förtydliga för svenska folket
              vad som egentligen gäller på den här punkten.
            </seg>
          </u>
          <note type="speaker" xml:id="i-8dcebd86ec6fe827-0">
            Anf. 58 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-21">
            <seg xml:id="i-798f3d5f14fe9ee1-0">
              Fru talman! Låt mig ta hjälp av en nyhet som toppade Lunchekot
              i dag! Då sade man att vi har en historiskt stark ekonomi i landets
              kommuner och landsting och talade om ett överskott för innevarande
              år på förmodligen 20 miljarder.
            </seg>
            <seg xml:id="i-137b4c6180cebe50-0">
              Två skäl angavs till detta. Det ena var att det är så många arbetade
              timmar, det vill säga sysselsättningen har vuxit så mycket att
              det ger pengar till kommunala och landstingskommunala kassor.
              Det andra är att vi får tillbaka massvis med pengar till följd
              av att sjukfrånvaron har sjunkit så kraftigt i Sverige.
            </seg>
            <seg xml:id="i-f70f76d356e57f72-0">
              Det är alltså en direkt effekt av arbetslinjen kombinerad med
              sjukförsäkringsreformen. Detta har varit kritiserat och har behövt
              följas upp för att det skulle få de avsedda effekterna, men nu
              faller det ut i god ekonomi i kommuner och landsting och ger möjligheter
              att finansiera bra och grundläggande utbildning, äldreomsorg och
              sjukvård. Så hänger det ihop.
            </seg>
            <seg xml:id="i-622107d9257189e5-0">
              Den som inte har en arbetslinje och tror att man kan ta bort
              alla våra reformer som sänker ohälsotalen kommer snabbt att sitta
              med stora hål och luckor i sina offentliga finanser. Jobben kommer
              att bli färre, och till slut räcker inte pengarna till det viktigaste
              i skola, sjukvård och äldreomsorg.
            </seg>
            <seg xml:id="i-1f8f26e0d71b8544-0">
              Subvention av glasögon till barn
            </seg>
          </u>
          <note type="speaker" xml:id="i-efcb9ef5e0ebd458-0">
            Anf. 59 HILLEVI LARSSON (S):
          </note>
          <u who="hillevi_larsson_81d8b4" xml:id="i-aea55edac206a37c-3">
            <seg xml:id="i-b50865823ed58519-0">
              Fru talman! Alla barn har rätt till hörapparat i Sverige, men
              tyvärr gäller detta inte glasögon. Det är stor skillnad mellan
              hur landstingen subventionerar. Det är alltifrån något enstaka
              landsting som subventionerar upp till 19 års ålder till Helsingforssområdet
              som inte ger ett öre till glasögon till barn. De flesta landstingen
              subventionerar upp till åtta år. Efter det är det föräldrarnas
              ekonomi som avgör.
            </seg>
            <seg xml:id="i-443016ca2106501d-0">
              Vi har sett att allt fler barn växer upp i fattiga familjer,
              och allt färre har råd att köpa glasögon till sina barn. I socialbidragsnormen
              är det inte tydligt fastslaget att glasögon ingår.
            </seg>
            <seg xml:id="i-adae6d63c9c9ab19-0">
              Det finns barn vars föräldrar har socialbidrag som inte får glasögon.
              Det finns alltså ett glapp när det gäller olika barn. Min fråga
              till statsministern är därför om det inte är alla barns rättighet,
              oavsett föräldrarnas ekonomi, att ha glasögon.
            </seg>
          </u>
          <note type="speaker" xml:id="i-0faa19bb807ab96d-0">
            Anf. 60 Statsminister FREDRIK REINFELDT (M):
          </note>
          <u who="unknown" xml:id="i-29095370ed352a61-22">
            <seg xml:id="i-5467c8e6e83f7d47-0">
              Fru talman! Man kan undra om det finns färdigutformade förslag
              från andra partier som föreslår just detta. Man kan nämligen diskutera
              hur man bäst utformar fördelningspolitiskt riktigt stöd till ekonomiskt
              mer utsatta familjer. Vår uppfattning har varit att det kanske
              är bättre att höja barndelen i bostadsbidraget eller att höja
              flerbarnstillägget.
            </seg>
            <seg xml:id="i-d6434843aa24a23c-0">
              Dessutom är Hillevi Larssons beskrivning inte korrekt. Barnfattigdomen
              i Sverige har tryckts tillbaka under lång tid. Vi har de senaste
              åren legat på historiskt låga siffror, de lägsta vi sett. Däremot
              har vi fortsatt utsatta barnfamiljer i delar av landet, precis
              som det ofta blir. Här finns ett utrymme för kommunalt självbestämmande,
              och i dessa fall för landsting och regioner. Sedan kan man stå
              i riksdagen och säga att de andra är förfärliga och fattar fel
              beslut, att det nu är dags att centralisera, nationalisera och
              styra härifrån, för vi är de enda som är kloka.
            </seg>
            <seg xml:id="i-685a18d076d15bb9-0">
              Jag har uppfattningen att det ibland får bli utslag i val beträffande
              vad som sker regionalt och lokalt. Jag förutsätter att de företrädare
              vi har i respektive partier gör kloka och viktiga avvägningar
              inom ramen för en ansvarsfull ekonomi.
            </seg>
            <seg xml:id="i-a312af8178e0dd1e-0">
              Försäljning av Post Nord
            </seg>
          </u>
          <note type="speaker" xml:id="i-bdedb047e566b64a-0">
            Anf. 61 EVA-LENA JANSSON (S):
          </note>
          <u who="eva-lena_jansson_c25f33" xml:id="i-9da61b6676357c09-0">
            <seg xml:id="i-69b2e68cf8d16798-0">
              Fru talman! Helsingforss läns landsting har sålt en vårdcentral
              för 700 000 till några som sedan sålt den vidare och tjänat massor
              av miljoner. Nu försöker man få tillbaka den till landstinget,
              eller åtminstone få tillbaka pengarna.
            </seg>
            <seg xml:id="i-4841bdebfb5581cb-0">
              Vi äger en hel del saker tillsammans, sådant som alltså är statligt
              ägt. Det jag bekymrar mig över är det svar statsministern gav
              Anders Åkesson, nämligen att han skulle kunna tänka sig att sälja
              vissa statliga bolag. Jag har tidigare frågat Peter Norman om
              han avser att avyttra statens ägande i Post Nord, som det numera
              heter. Näringsministern öppnade i radions lördagsintervju upp
              för möjligheten att sälja Post Nord, den svenskägda delen.
            </seg>
            <seg xml:id="i-1cd8c390bd5dd139-0">
              Eftersom regeringspartiet Moderaterna inte verkar vara särskilt
              bra på försäljningar är min fråga: Har regeringen för avsikt att
              sälja Post Nord under den innevarande mandatperioden?
            </seg>
          </u>
          <note type="speaker" xml:id="i-e19fb2cc398fef52-0">
            Anf. 62 Statsminister FREDRIK REINFELDT (M):
          </note>
          <u who="unknown" next="cont" xml:id="i-d5de1d541ec6cf02-1">
            <seg xml:id="i-527501e87d53ba07-0">
              Fru talman! Menar Eva-Lena Jansson att det alltså var fel att
              sälja Vasakronan? Ska svenska staten återköpa Vin det är till
              och med fråga om att de får stöd, bidrag, för att ta in människor
              som står långt från arbetsmarknaden går i realiteten till privata
              företag, och, skulle jag vilja lägga till, väldigt ofta till små
              företag. Det är där det finns ingångar. Det är väsentligt svårare
              i stora företag och i de offentliga verksamheterna. Låt mig bara
              konstatera att så ser det ut.
            </seg>
            <seg xml:id="i-08dfe6cb542d74ef-0">
              Jag har begränsat inflytande över de exakta anställningsbesluten
              på den offentliga sidan, men jag tycker att det är tänkvärt att
              visa upp hjältarna som anställer och komma ihåg att andra har
              en hel del kvar att lära.
            </seg>
          </u>
          <note xml:id="i-0ed0c16d7c7d478d-0">
            Anf. 67 TREDJE VICE TALMANNEN:
          </note>
          <u who="unknown" prev="cont" xml:id="i-7de92629c75921e4-1">
            <seg xml:id="i-297133f612f730ce-0">
              Med detta är statsministerns frågestund avslutad. Jag ber att
              få tacka statsministern för i dag.
            </seg>
            <seg xml:id="i-1a1a80ed6ffca510-1">
              Återupptagna förhandlingar
            </seg>
          </u>
          <note xml:id="i-f9f630e148c12a06-1">
            Ajournering
          </note>
          <note xml:id="i-9ad65bc594ed43f1-0">
            Kammaren beslutade kl. 14.48 på förslag av tredje vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note xml:id="i-2afb09656587a9ae-0">
            Förhandlingarna återupptogs kl. 16.00.
          </note>
          <note xml:id="i-5ece144ecdf82d99-0">
            8 § Beslut om ärenden som slutdebatterats vid dagens sammanträde
          </note>
          <note xml:id="i-07cb74053de41af5-0">
            Punkt 1
          </note>
          <note xml:id="i-426edf793e4b648f-0">
            Punkterna 2 och 3
          </note>
          <note xml:id="i-08fa19b9baa0835e-0">
            Punkt 2
          </note>
          <note xml:id="i-1f7a63dde99eae2e-0">
            Punkt 4
          </note>
          <note xml:id="i-974d7f6e47379595-0">
            Övriga punkter
          </note>
          <note xml:id="i-fcd81e488c576fff-0">
            9 § Bordläggningsdebatt med anledning av prop. 2011/12:144
          </note>
          <note xml:id="i-52449d0edad0fb11-0">
            Anmäldes
          </note>
          <note type="speaker" xml:id="i-f6d76adc92d97405-0">
            Anf. 68 IBRAHIM BAYLAN (S):
          </note>
          <u who="ibrahim_baylan_5ff931" xml:id="i-9c54662233eb67c6-0">
            <seg xml:id="i-826acb06697155b9-0">
              Herr talman! Läget för det svenska utbildningsväsendet är allvarligt.
              Vi dras år efter år med allt sämre resultat. Allt fler elever
              lämnar grundskolan utan behörighet till ett nationellt program.
              Förra året var det ca 13 500 unga tjejer och killar företrädesvis
              killar som inte nådde upp till kunskapsmålet och därmed inte kunde
              göra egna val på gymnasieskolan. Vi ser att avhoppen från gymnasieskolan
              fortsätter. Trots heroiska insatser från lärare och skolledare
              på många skolor går det åt fel håll.
            </seg>
            <seg xml:id="i-2ac3636a67adb5ad-0">
              Vi har i dag en utbildningsminister som har suttit i snart sex
              år. Jag tror att det är det längsta en skolminister har suttit
              sedan 70-talet. Han har använt tiden åt att genomföra ett stort
              antal reformer som har haft som riktlinje att titta bakåt. Man
              har blickat lite nostalgiskt bakåt och låtit det bestämma hur
              det ska se ut i framtiden.
            </seg>
            <seg xml:id="i-9efb552a82ca47a3-0">
              Efter dessa sex år går ett antal reformer nu att utvärdera. Fiasko
              läggs till fiasko. Det första fiaskot är lärlingsutbildningen
              som startade på försök 2008. När man utvärderade den visade det
              sig att det var 50 procents avhopp i den första årskullen hälften
              fullföljde inte utbildningen.
            </seg>
            <seg xml:id="i-ba96138d4eca5b85-0">
              Det andra fiaskot är den gymnasiereform som utbildningsministern
              så hett har efterlängtat. Inriktningen har varit att en del av
              gymnasieutbildningarna ska avlövas på kunskap och kompetens kunskapskraven
              har sänkts. På en del andra utbildningar har det varit tvärtom.
              Nu ser vi resultatet. Det har aldrig i modern tid varit så få
              som har valt de yrkesförberedande programmen i gymnasieskolan.
              Den reform som skulle leda till att man skulle höja statusen och
              attraktionskraften hos gymnasieskolans yrkesutbildningar har lett
              till motsatsen.
            </seg>
            <seg xml:id="i-b2a71749522a6297-0">
              Det tredje fiaskot är det som vi i dag ska debattera, nämligen
              lärarlegitimationen. Bakgrunden är att den dåvarande S-regeringen
              2006 tillsatte en utredning för att ta fram ett förslag till lärarlegitimation
              eftersom vi såg att det kunde vara en värdefull reform för att
              utveckla läraryrket och ge läraryrket en skjuts när det gällde
              status och se till att vi i förlängningen fick bättre kvalitet
              på undervisningen genom att professionalisera läraryrket ytterligare.
            </seg>
            <seg xml:id="i-9da67c36d2f7907a-0">
              Det är mot den bakgrunden som vi i grund och botten värnar den
              här reformen. Vi tror på den. Vi vill ha den. Det är ett tydligt
              besked till den som funderar på hur reformen kommer att fortlöpa
              vid ett eventuellt regeringsskifte. Som den har hanterats har
              det i stället för den kvalitetshöjning och statushöjning som vi
              såg fram mot utbrett sig en osäkerhet. Det riskerar att i sin
              tur leda till en statussänkning i stället för en statushöjning.
            </seg>
            <seg xml:id="i-10a17b4774bbf823-0">
              Herr talman! Våren 2006 tillsattes som sagt den här utredningen.
              Med den proposition som i dag lämnas till riksdagen kommer den
              här reformen inte att börja gälla förrän den 1 december 2013.
              Det är sju år. Vanligtvis säger man att den som väntar på något
              gott , men i det här fallet tror jag att väntetiden inte har varit
              så god.
            </seg>
            <seg xml:id="i-0bb5a5773ae6daee-0">
              Risken med den klantighet som jag tycker att regeringen har skött
              den här reformen med är ju att det sprider en osäkerhet vad gäller
              den svenska skolan. Det handlar naturligtvis inte bara om att
              inneha en legitimation. Det handlar om en massa centrala delar
              av det svenska skolsystemet, inte minst det grundläggande skolsystemet.
              Det handlar om betygssättningen. Det handlar om vem som får anställas
              och inte anställas i svensk skola. Det är alltså en väldigt central
              reform, och den har hanterats på ett sätt som visar på en oduglighet
              som jag inte trodde var möjlig.
            </seg>
            <seg xml:id="i-e7e5a751f7cea63c-0">
              Nu försenas den. Jag tycker att det är bra att det nu ges ett
              besked. Den försenas med drygt ett och ett halvt år.
            </seg>
            <seg xml:id="i-e1bcac675ec3875c-0">
              Risken är helt uppenbar, herr talman, att mycket av det tempo
              som drevs upp när man fick klart för sig att det här skulle börja
              gälla den 1 juli 2012 går förlorat. Därför är det värdefullt att
              statsrådet Björklund här i talarstolen lämnar ett besked om hur
              han har tänkt sig tempot efter 2012, inte bara i det som handlar
              om legitimationsutfärdandet utan också i det som handlar om kompetensutveckling,
              fortbildning och komplettering ute i verksamheten. Risken är stor
              nu när det blir ännu större tidsutdräkt att huvudmännen och staten
              skyller ifrån sig, och däremellan hamnar den enskilde läraren
              som får ta ett eget ansvar för fortbildning och ett eget ansvar
              för komplettering för att inte hamna i kläm när det handlar om
              utfärdande av lärarlegitimationen.
            </seg>
            <seg xml:id="i-8b67f10c22dc34ad-0">
              Herr talman! Vi har alltså en väldigt central reform som har
              skötts på ett, tycker jag, klandervärt sätt. Vems är ansvaret
              då? Ja, vi har vid ett flertal tillfällen hört statsrådet Jan
              Björklund skylla på Skolverket. Men det är inte så att Skolverket
              jobbar på eget uppdrag. Skolverket i Sverige är regeringens myndighet
              och lyder under Utbildningsdepartementet. Man har jobbat utifrån
              en reform som Jan Björklund har varit med och konstruerat och
              som regeringen har ställt sig bakom och föreslagit riksdagen.
              Det är alltså inte Skolverkets konstruktion. Man kan väl nu i
              efterhand konstatera att det är själva konstruktionen som har
              gjort att det har blivit oerhört mycket strul.
            </seg>
            <seg xml:id="i-982311aba6c533cc-0">
              Det som förvånade mig stort när beskedet kom i mars var att regeringen,
              som det såg ut, skulle skjuta upp reformen på obestämd tid. Det
              var mot den bakgrunden som vi för att kunna ställa oss bakom propositionen
              krävde att man lämnade ett tydligt besked om när den börjar gälla.
              Finns det någonting som är oerhört skadligt i en stor verksamhet,
              och i en liten verksamhet, är det när det är osäkerhet, när besked
              inte lämnas, när så stora frågor hamnar i luften och helt enkelt
              inte bollas ned. Det var mot den bakgrunden som vi krävde ett
              besked för att kunna ställa oss bakom reformen.
            </seg>
            <seg xml:id="i-b28b99c32286d600-0">
              Då har jag några frågor till Jan Björklund. För att vi ska kunna
              ställa oss bakom propositionen vill vi veta: Är det detta som
              gäller? Kommer det ytterligare strul, och om det gör det, hur
              ser alternativplanen ut? Det får inte hända igen att vi några
              månader före själva genomförandet av reformen hamnar i det läget
              att det skjuts upp eller i ett läge där ytterligare osäkerhet
              uppstår. Det är en värdefull reform, som redan har skadats av
              det sätt som regeringen och dess myndigheter har hanterat den
              på. Därför är vi väldigt måna om att statsrådet här i talarstolen
              beskriver vad han gör för bedömning och beskriver varför han tror
              att just detta kommer att hålla.
            </seg>
            <seg xml:id="i-eed2b2cf6b20bfd7-0">
              Slutligen, herr talman! Det svenska skolsystemet har under de
              senaste sex åren varit föremål för ett gigantiskt borgerligt experiment.
              Ett stort antal reformer har sjösatts, och en del bra saker. Men
              mycket har handlat om tyckanden från utbildningsministerns sida.
              Det är en linje som har drivits under många år och som ofta har
              haft något nostalgiskt tillbakablickande över sig. Resultaten,
              när de nu börjar trilla in, visar att saker kan gå åt fel håll.
              Jag har beskrivit de fiaskon som jag tycker att vi ser som resultat
              av regeringens politik.
            </seg>
            <seg xml:id="i-c4fd9ce28cdb71e4-0">
              Därför ska jag avsluta med att säga att jag hoppas innerligt,
              Jan Björklund, att det här inte blir ett långvarigt fiasko utan
              att vi med dagens proposition kan lägga dessa klantigheter bakom
              oss så att den här reformen får den avsedda effekten, nämligen
              att utveckla läraryrket i Sverige för att i förlängningen se till
              att barn och ungdomar möter en undervisning av hög kvalitet. Jag
              tror att det är den absolut viktigaste nyckeln till att kunna
              vända de vikande resultaten i svensk skola.
            </seg>
            <seg xml:id="i-154e757c67d31d06-0">
              Mot den bakgrunden, herr talman, ser jag fram emot att Jan Björklund
              svarar på en del av de här frågorna, och så återkommer vi i replikskiftet.
            </seg>
          </u>
          <note type="speaker" xml:id="i-16e8c334e1f6b1cd-0">
            Anf. 69 MARGARETA PÅLSSON (M):
          </note>
          <u who="unknown" xml:id="i-29095370ed352a61-23">
            <seg xml:id="i-b6fa014945700606-0">
              Herr talman! Det är ju tråkigt när man längtar efter utbildningsministern
              att få Pålsson i talarstolen, men vi följer talarlistan. Så är
              det, och så blir det.
            </seg>
            <seg xml:id="i-105815af24ebcbf4-0">
              Redan 2005 kunde man på DN Debatt en dag läsa en debattartikel
              av Fredrik Reinfeldt, Sten Tolgfors, Eva-Lis Preisz och Metta
              Fjelkner där de skrev om vikten av att auktorisera lärare. Det
              var det vi trodde att vi ville då det kan ju vara lite flytande
              skillnad mellan auktorisation och legitimation men med mer kunskap
              ändrade vi oss senare. Artikeln rubricerades Vi satsar över en
              miljard på att höja lärarnas kompetens. Det var 2005, med en annan
              minister vid rodret. Vi pratade i artikeln om vikten av forskning,
              vi pratade om vikten av karriärvägar för lärare och vi pratade,
              som sagt, om att vi ville ha en auktorisation.
            </seg>
            <seg xml:id="i-4ff0f52093b5fa3d-0">
              Huvudbudskapet var lika tydligt då som det är nu: Välutbildade
              behöriga lärare är en förutsättning för en bra skola. När vi vann
              valet 2006 och tog över ansvaret för en skola med fallande resultat,
              med bristande ordning i klassrummet och med en lärarkår som hade
              förlorat mycket av sin tidigare status såg vi behovet av omfattande
              reformer, som vi har gjort för att komma till rätta med problemen.
              Men störst fokus har hela tiden legat på lärarna.
            </seg>
            <seg xml:id="i-6d9774fd25355f48-0">
              Jag som inte tillhör de yngre i riksdagen har varit med om en
              helt annan tid, med en helt annan status för lärarkåren, när välutbildade
              människor tyckte att det var ett mycket bra yrke att bli lärare.
              När jag sökte till läraryrket och utbildningen var jag inte välutbildad,
              men jag hade väldigt bra betyg en sådan där duktig flicka, som
              jag var på den tiden. Det var hög och stor konkurrens om platserna.
              Det var bara de bästa studenterna som kom in på lärarutbildningen
              vid den tiden. Sedan dess har det tyvärr hela tiden varit en fallande
              status på lärarna.
            </seg>
            <seg xml:id="i-0f4930f1cdf4f23f-0">
              Nu har regeringen genomfört de största satsningarna i modern
              tid för att stärka lärarnas roll både i klassrummen och ute på
              arbetsmarknaden. Vi har genomfört Lärarlyftet I, och vi är nu
              på Lärarlyftet II. Vi har en valsatsning. Vi har forskarskolor
              för att stärka forskningsanknytningen till läraryrket. Vi har
              en karriärutvecklingsreform som kommer att följas av mer. Vi har
              en ny lärarutbildning som glädjande nog har mött fler ansökningar
              denna vår än tidigare. Det är nu möjligt att återigen bli lektor.
            </seg>
            <seg xml:id="i-08c4f38b970d21a4-0">
              Men den kanske viktigaste reformen för att höja läraryrkets status
              är just lärarlegitimationen som ska träda i kraft den 1 december
              2013. Med den förskjutningen av ikraftträdandet får Skolverket
              möjlighet att utfärda lärarlegitimationerna på ett rättssäkert
              och tryggt sätt.
            </seg>
            <seg xml:id="i-7811c3929d23f484-0">
              När Skolverket kom med en hemställan till Utbildningsdepartementet
              om att senarelägga tidpunkten för ikraftträdandet valde regeringen
              att agera ansvarsfullt och drog i bromsen. Allting annat hade
              varit oansvarigt. Och anledningen har vi hört flera gånger.
            </seg>
            <seg xml:id="i-3bedefbd918dbe11-0">
              Det var svårare än beräknat att fastställa behörigheten hos dem
              som ansökt. Det fanns ingen människa i Sverige som hade en överblick
              över dessa olika examina som de olika lärarutbildningsanstalterna
              har utfärdat under årens lopp.
            </seg>
            <seg xml:id="i-5b4c623cafb7e4cc-0">
              Sedan var Skolverket tvunget att köpa ett helt nytt it-system,
              för det fanns inget it-system som passade denna typ av ärenden.
              Det fungerade inte som det var tänkt. Jag förstår att det naturligtvis
              var utbildningsministerns fel. Han borde ha haft kompetensen att
              göra något åt it-systemet. Man skulle kunna tro det när man hör
              debatten.
            </seg>
            <seg xml:id="i-3f0f1c6404f0338c-0">
              Regeringen har lyssnat till Skolverket genom hela processen och
              gett myndigheten det stöd och den tid den behöver. Och vi måste
              komma ihåg att de skärpta behörighetskraven gäller fortfarande.
              Det innebär att lärarna ska ha utbildning för det ämne, de skolor
              och den årskurs som hon eller han undervisar i. Och det viktigaste
              är att införandet av lärarlegitimationen sker på ett korrekt och
              rättssäkert sätt. Därför är det faktiskt positivt att regeringen
              har uppskjutit ikraftträdandet, precis som Skolverket rekommenderade
              regeringen att göra. Denna reform är alldeles för viktig för att
              stressas igenom.
            </seg>
            <seg xml:id="i-971856cdafad8f62-0">
              Vi hörde Ibrahim Baylan tala om fiasko. Ja, Ibrahim Baylan är
              kanske inte den rätte att ta ordet fiasko i sin mun, för under
              hans tid fanns det flera stora saker som jag också kan benämna
              som fiasko. Vi minns en skollag som gång på gång blev uppskjuten
              för att den inte fick majoritet i kammaren, både under Ibrahim
              Baylans tid och under andras tid. Det har varit ett antal ministrar.
              Vi minns nationella prov som inte kunde sättas på plats.
            </seg>
            <seg xml:id="i-eda2bf25b0c42193-0">
              Att det har varit en experimentlusta hos regeringen med dessa
              skolreformer nej, verkligen inte. Stora och viktiga reformer har
              beslutats och genomförs nu.
            </seg>
            <seg xml:id="i-e6467d8131ab94d5-0">
              Man må säga att vår utbildningsminister blickar tillbaka, men
              i så fall är han inte ensam om detta i denna kammare just nu.
              Det finns någon mer som blickar tillbaka hela tiden.
            </seg>
            <seg xml:id="i-461d9ec86a114fee-0">
              Herr talman! Jag yrkar naturligtvis bifall till propositionen.
            </seg>
          </u>
          <note type="speaker" xml:id="i-04aa6eb62453617a-0">
            Anf. 70 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-9c54662233eb67c6-1">
            <seg xml:id="i-77f5dab798b11e4c-0">
              Herr talman! När man lyssnar på Moderaternas skolpolitiska talesperson
              får man intrycket att det här har varit höjden av hantering. Då
              är min första fråga till Margareta Pålsson: Är du nöjd med hur
              denna, som du själv benämner den, oerhört centrala reform för
              läraryrkets utveckling har hanterats?
            </seg>
          </u>
          <note type="speaker" xml:id="i-2dfcf97d2c7b1332-0">
            Anf. 71 MARGARETA PÅLSSON (M) replik:
          </note>
          <u who="unknown" xml:id="i-29095370ed352a61-24">
            <seg xml:id="i-e9b0f17f59386de7-0">
              Herr talman! Jag är inte nöjd på något sätt, men jag inser att
              det är förhållanden som ingen människa kan råda över.
            </seg>
            <seg xml:id="i-00a2f9e3074ebb82-0">
              Som jag sade tidigare finns det ingen, eller fanns åtminstone
              ingen, som hade någon överblick över dessa examina som har funnits
              under en lång tid av år på landets alla lärarutbildningar. Det
              fanns inte heller någon som hade byggt ett sådant it-system som
              behövdes. När landets 180 000 lärare skulle skicka in sina ansökningar
              fanns det ingen möjlighet att förutse att de skulle komma ofullständiga
              och att de skulle komma i ett kuvert i stället för via mejlen.
            </seg>
            <seg xml:id="i-cbe81beaf92a79ab-0">
              Nej, jag är inte nöjd, men jag förstår att ingen kunde förutse
              hur det skulle bli. I Sverige har det aldrig genomförts en sådan
              reform.
            </seg>
          </u>
          <note type="speaker" xml:id="i-bf8eb2025b844bdb-0">
            Anf. 72 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-9c54662233eb67c6-2">
            <seg xml:id="i-c08e836e5b72e739-0">
              Herr talman! Det är klart att det här är en stor reform, men
              utformningen av den ansvarar regeringen för. Att man har valt
              den här reformen och dess innehåll på just detta vis har naturligtvis
              bidragit till många av de bekymmer och, som jag benämnde, klantigheter
              som vi kan se.
            </seg>
            <seg xml:id="i-8fb923ad5033583e-0">
              Herr talman! Margareta Pålsson säger att det här får man inte
              stressa fram. Det är sju år sedan den statliga utredningen tillsattes
              sju år! Det är svårt att se att reformen har stressats fram, utan
              det är helt uppenbart att det har hattats fram och tillbaka, och
              jag hoppas innerligt att det inte hattas mer.
            </seg>
            <seg xml:id="i-0fcca96e7eed2c26-0">
              Nu har jag bara ytterligare en fråga till Margareta Pålsson.
              Som största regeringsparti har ni naturligtvis väldigt mycket
              att säga till om, men just skol- och utbildningspolitiken har
              ju lagts ut på Folkpartiet. Och vi har som sagt redan sett resultaten
              av ett antal av de reformer som genomförts. Gymnasiereformen är
              ett exempel.
            </seg>
            <seg xml:id="i-7a58aeb478642852-0">
              Utbildningsministern själv har tillstått att det här kanske inte
              riktigt blev tillräckligt bra och har i stället lagt fram förslag
              på att ytterligare dra ned kunskapskraven och korta utbildningarna.
              Är det en uppfattning som Moderata samlingspartiet står bakom?
              Är det så att när man nu ska åtgärda ett fiasko som jag kallar
              det, ett misslyckande, att det ska ske genom att ytterligare korta
              ned utbildningarna och ytterligare dra ned kunskapskraven? Är
              det en uppfattning och en politik som Moderata samlingspartiet
              ställer sig bakom?
            </seg>
          </u>
          <note type="speaker" xml:id="i-dc4b530d04b5ca2a-0">
            Anf. 73 MARGARETA PÅLSSON (M) replik:
          </note>
          <u who="unknown" xml:id="i-29095370ed352a61-25">
            <seg xml:id="i-ba63b9ad324bb881-0">
              Herr talman! Det är inget tvivel om vem som är ansvarig för lärarlegitimationsreformen.
              Det är regeringen i sin helhet. Och det är klart att vi önskar
              att vi hade gjort på ett annat sätt. Det är ju alltid lätt att
              säga när man har svaret och lösningen.
            </seg>
            <seg xml:id="i-b9e6c1c111d24055-0">
              Ja, vi borde kanske ha haft någon annan leverantör av it-system.
              Jag vet inte. Jag kan inte den frågan. Vi borde kanske, vi borde
              kanske, men nu visste vi inte. Vi hade ingen erfarenhet att luta
              oss emot. Därför gjorde Skolverket som Skolverket gjorde. Men
              ansvaret ligger hos regeringen; det är ingen tvekan om det.
            </seg>
            <seg xml:id="i-26f2677a48c6a1fd-0">
              Att sedan utredningen tillsattes redan för sju år sedan är länge
              sedan, men den levererades ju inte för sju år sedan. Vi fick också
              ändra lite på direktiven. Det var ju ett annat statsråd som hade
              tillsatt utredningen, och den var inte riktigt som vi ville ha
              den.
            </seg>
            <seg xml:id="i-2992c3b0face1729-0">
              Sedan tycker jag att det är magstarkt, herr talman, när Ibrahim
              Baylan talar om gymnasiereformen som ett fiasko. Gymnasiereformen
              har nu varit i gång sedan augusti i fjol. Det är inte ett år.
              Det är ännu ingen som ens en gång har gått ut en årskurs i den
              nya gymnasieskolan. Hur kan någon kalla det ett fiasko? Vi får
              väl göra en utvärdering och låta det gå en längre tid innan vi
              över huvud taget kan bedöma gymnasiereformen.
            </seg>
            <seg xml:id="i-5adc4de43a8eff1b-0">
              Det vi såg under de socialdemokratiska regeringarna var hur alldeles
              för många elever lämnade gymnasieskolan utan något färdigt, utan
              fullständiga betyg och utan framtidsutsikter. Vårt stora mål var
              då, och är nu, att alla skulle klara sin gymnasieexamen. Därför
              var vi tvungna att sjösätta en helt ny gymnasieskola, och jag
              tror fortfarande att den är bra.
            </seg>
          </u>
          <note type="speaker" xml:id="i-df26f5a51f4bfe5a-0">
            Anf. 74 GUSTAV FRIDOLIN (MP):
          </note>
          <u who="gustav_fridolin_58edbf" xml:id="i-af1fe09a521422a3-0">
            <seg xml:id="i-bc73a66a29a985c6-0">
              Herr talman, utbildningsministern! Jag tror att det börjar bli
              dags att reda ut ett missförstånd. I skoldebatten, inte minst
              här i huset, talar man då och då om Jan Björklunds skola. Men
              det finns ingen Jan Björklunds skola, och det har aldrig funnits
              någon Göran Perssons skola. Det finns bara den skola som varje
              dag skapas av kompetenta lärare i mötet med elever.
            </seg>
            <seg xml:id="i-981c0f52e64de0a5-0">
              Som politiker skapar man inte skolan. Men gör vi vårt jobb rätt
              ger vi de bästa förutsättningarna för landets alla kompetenta
              och kunniga lärare som brinner för sitt jobb att möta varje elev
              och ge dem de bästa möjligheterna att nå kunskapsmålen och förverkliga
              sina drömmar.
            </seg>
            <seg xml:id="i-c357950ecceaa443-0">
              I den här typen av debatter finns det alltid en stor risk att
              verkligheten målas i svart och vitt. Men den är sällan så enkel.
              Jag tror inte på att svartmåla svensk skola, och jag tror inte
              på att svartmåla Jan Björklunds gärning. En del av de reformer
              som regeringen har föreslagit har Miljöpartiet stött. En av dem
              är lärarlegitimationen. Alla elever har rätt att bli mötta av
              behöriga lärare.
            </seg>
            <seg xml:id="i-b857ca8264ab2d90-0">
              Det är dock denna reform som regeringen nu ber oss om att få
              skjuta upp. Utbildningsministern har misslyckats med att få den
              att bli verklighet. Jag är tyvärr inte förvånad. Det här är fjärde
              gången som Jan Björklund kommer till riksdagen och ber om att
              få ändra i den skollag som vi antog för bara två år sedan. Ända
              sedan lärarlegitimationsreformen presenterades har lärarfacken,
              skolans huvudmän och rektorer över hela landet frågat sig: Hur
              ska vi kunna göra verklighet av detta när vi samtidigt får mindre
              resurser och dessutom ska hantera ett regn av nya snabba utspel
              från utbildningsministern?
            </seg>
            <seg xml:id="i-fe5521cd7024b156-0">
              Efter beskedet att legitimationen måste skjutas upp radade Lärarförbundets
              ordförande Eva-Lis Sirén och jag i en debattartikel upp fem av
              de stora reformer som regeringen förväntar sig att landets lärare
              och rektorer ska göra verklighet av utan en sammanhållen plan
              och utan finansiering. Det handlar om flera grundläggande stora
              saker i svensk skola som ska förändras.
            </seg>
            <seg xml:id="i-5006edce11fb2c9e-0">
              För det första: kunskapsuppföljningen. I mars 2007 lade utbildningsministern
              fram ett förslag om införande av nationella prov i årskurs 3 och
              betygsliknande omdömen från första klass. Lärarfacken påpekade
              att detta bara kunde landa väl om man samtidigt fick förutsättningar
              för kompetensutveckling. Inget pappersarbete i världen är viktigare
              än lärarens möte med eleven, och reformer som genomförs utan att
              lärarna får rätt verktyg för att hantera dem riskerar att öka
              den administrativa arbetsbördan för lärarna.
            </seg>
            <seg xml:id="i-4af35a4e0886cbdb-0">
              För det andra: betygen. I december 2008 lanserade regeringen
              en ny betygsskala. Regeringen lovade att reformen skulle kompletteras
              med omfattande kompetensutveckling, inte minst eftersom det för
              många av landets lärare skulle vara första gången de satte betyg.
              Men än i dag finns otillräckliga resurser för en sådan kompetensutveckling,
              och likvärdigheten i betygssystemet hotas.
            </seg>
            <seg xml:id="i-4fe320860a93456c-0">
              Ändå är utbildningsministern inte nöjd. Jag har förstått att
              han i 50-årspresent önskade sig betyg i ännu lägre åldrar.
            </seg>
            <seg xml:id="i-5b2bd63a0e7ad1c3-0">
              För det tredje: gymnasiereformen. Våren 2009 presenterades regeringens
              förslag till ny gymnasieskola, Gy 2011. Det har lett till att
              färre än på mycket länge, kanske färre än någonsin tidigare, söker
              sig till de yrkesförberedande programmen.
            </seg>
            <seg xml:id="i-c68f98e691924ad8-0">
              Enligt Sveriges Kommuner och Landsting, SKL, är reformen grovt
              underfinansierad. Bara i år förväntas kommunerna spara nästan
              700 miljoner. Vi får redan rapporter från gymnasieskolor runt
              om i landet där man tvingas till varsel och uppsägningar av lärare.
            </seg>
            <seg xml:id="i-36335083a7a54bc1-0">
              Den så kallade lärlingsutbildningen som infördes för att minska
              avhoppen drevs igenom i en sådan hast att kvaliteten är så låg
              att hälften av dem som har påbörjat den verkar hoppa av. Ändå
              har Jan Björklund redan, mindre än ett år efter att den nya gymnasieskolan
              blivit verklighet, börjat tala om att införa ytterligare en ny
              gymnasieskola, den här gången med ett- till tvååriga utbildningar
              helt utan teoretiska ämnen. Svenskt Näringsliv och LO har frågat
              sig vilken arbetsmarknad som kan vänta dem som genomgår en sådan
              utbildning.
            </seg>
            <seg xml:id="i-49ae3bdb5811be9c-0">
              Är det inte att ge upp om elever om man tar bort de svåra ämnena
              i stället för att ge dem det stöd de behöver för att nå kunskapsmålen
              i de ämnen som krävs för att kunna komma vidare och få ett jobb?
            </seg>
            <seg xml:id="i-f1347c395d4d072b-0">
              För det fjärde: lärarutbildningen. Den nya lärarutbildningen
              och lärarlegitimationen hänger såklart ihop. Men det är lite som
              att utbildningsministern har glömt den ena reformen när han har
              presenterat den andra.
            </seg>
            <seg xml:id="i-d6e3e2d770a2f581-0">
              Efter avslutad lärarutbildning måste varje nyutexaminerad lärare
              gå ett introduktionsår för att få sin legitimation och möjlighet
              till tillsvidareanställning. Men staten har inte tagit ansvar
              för att det finns platser på introduktionsåret. I dag står tusentals
              nyutexaminerade lärare utan en plats på ett introduktionsår.
            </seg>
            <seg xml:id="i-8d8ab74a203cf607-0">
              Jag vet inte om Jan Björklund förstår allvaret i detta. Vi har
              runt om i landet tomma platser på lärarutbildningarna och ändå
              klarar inte staten att ge en möjlighet för dem som genomgått utbildningen
              att ta det sista avgörande steget mot legitimationen och en start
              på sitt yrkesliv.
            </seg>
            <seg xml:id="i-bea55ef5300056db-0">
              För det femte: kompetensutvecklingen. I fjol presenterade utbildningsministern
              Lärarlyftet II som regeringens stora satsning på kompetensutveckling
              för lärare. Tidigare lärarlyft har varit mycket bra.
            </seg>
            <seg xml:id="i-65430451f706e0be-0">
              Den största investeringen i det gröna budgetförslag som presenterades
              tidigare i dag, jämte jobb- och klimatsatsningarna, är möjligheten
              för landets alla lärare till en god kompetens- och löneutveckling.
            </seg>
            <seg xml:id="i-94fc6a087bd1ee32-0">
              Men förutsättningarna i Lärarlyftet II har försämrats kraftigt
              jämfört med tidigare lärarlyft. Regeringen ger ett så lågt bidrag
              till skolhuvudmännen att det för en lärare som till exempel läser
              en termin historia inte blir mer än 15 000 kronor. Det är inte
              tillräckligt för att ha en vikarie ens i två veckor, än mindre
              en hel termin.
            </seg>
            <seg xml:id="i-7caf67e41abc30dc-0">
              Antingen kommer huvudmännen att behöva ta resurser från undervisningen
              för att genomföra Lärarlyftet II eller så tvingas lärarna betala
              själva för sin nödvändiga fortbildning.
            </seg>
            <seg xml:id="i-18f7d1740114af5f-0">
              Sammantaget beskrev Eva-Lis Sirén från Lärarförbundet och jag
              Jan Björklunds skolpolitik som något som riskerar att bli ett
              lapptäcke utan sömmar.
            </seg>
            <seg xml:id="i-758ad7c13d50f4db-0">
              Det är elever och lärare som får betala priset när Jan Björklund
              är mer intresserad av att ett snyggt utspel syns bra i tidningen
              i morgon än att de som ska genomföra reformen, lärare och rektorer
              i landet, får de verktyg som krävs.
            </seg>
            <seg xml:id="i-53a719d569a03b59-0">
              Herr talman! Nu tvingas vi skjuta upp lärarlegitimationsreformen.
              Först ville regeringen göra det på obestämd tid. Miljöpartiet
              gjorde klart att vi inte kan gå med på det. Det är inte ansvarsfullt
              att förmå lärare att fortbilda sig, ofta för egna pengar, för
              att få möjlighet till legitimation och sedan ändra förutsättningarna
              helt och skjuta upp reformen så att vi inte ens vet om den kommer
              att bli verklighet.
            </seg>
            <seg xml:id="i-abda9be7299beb74-0">
              Nu säger man att reformen ska bli verklighet den 1 december 2013.
              Ska vi och landets lärare kunna lita på att det blir sanning måste
              vi se en tydlig plan för legitimationen och de andra reformer
              som hör ihop ska bindas samman och finansieras för Sveriges alla
              skolor.
            </seg>
            <seg xml:id="i-a4d26621aa9a7b5d-0">
              För regeringen kan det inte finnas ett bättre tillfälle än nu
              när man tvingas komma till riksdagen och erkänna sitt misslyckande
              att ge upp prestigen och erkänna att nya reformer kräver nya resurser.
            </seg>
            <seg xml:id="i-1c76167743693fa0-0">
              Utan pengar och förankrade planer stjäl också de bästa reformer
              tid från lärarens möte med eleven och resurser från undervisningen.
              Den administrativa bördan för lärarna ökas, och vi får ännu större
              klasser och lärarlöner som fortsätter halka efter.
            </seg>
            <seg xml:id="i-550e69402b14d1aa-0">
              I morgon presenterar vi i Miljöpartiet vår följdmotion med förslag
              på hur vi tar ansvar för skolan och legitimationsreformen. Det
              förslag som vi kommer att försöka samla en riksdagsmajoritet bakom
              utgår från tre grundläggande principer: Alla Sveriges elever förtjänar
              behöriga lärare, alla Sveriges skolor förtjänar resurser att ge
              varje elev en ärlig chans och alla Sveriges lärare förtjänar tid
              med varje elev.
            </seg>
          </u>
          <note xml:id="i-ac85728f857bb982-0">
            I detta anförande instämde Ann-Louise Hansson, Jan Lindholm och
            Agneta Luttropp (alla MP).
          </note>
          <note type="speaker" xml:id="i-6baeafd9b0a282ff-0">
            Anf. 75 ROGER HADDAD (FP):
          </note>
          <u who="roger_haddad_f79cd9" next="cont" xml:id="i-2ae7ad06608c9b05-0">
            <seg xml:id="i-8f45d4e8dca899da-0">
              Herr talman! Det är obegripligt att Sverige under många år i
              lag indirekt tillåtit att våra elever i skolan har undervisats
              av lärare som är obehöriga i den meningen att de saknar en lärarexamen,
              inte har ämnesbehörighet eller inte är utbildade att undervisa
              för ett visst stadium. Från Folkpartiets sida har vi länge fokuserat
              på lärarens roll och hur vi kan förbättra yrkets status och attraktivitet.
              Våra förslag om en ny lärarutbildning och en lärarlegitimation
              är viktiga delar i detta arbete.
            </seg>
            <seg xml:id="i-232ba1c4187af7bf-0">
              Jag vill påminna, herr talman, om regeringsbeslutet den 14 november
              2006. Det var mycket tydligare och skarpare än dåvarande statsrådet
              Baylans beslut i direktiv 2006:31. Utredaren skulle analysera
              och bedöma om det finns behov av att införa ett system med auktorisation
              för lärare. Utredaren skulle också utreda om det skulle vara statligt
              samordnat eller om det skulle organiseras på ett helt annat sätt.
            </seg>
            <seg xml:id="i-6fa0445d45408e92-0">
              Herr talman! Det är hög tid att lärarna får sin yrkeslegitimation,
              och det är angeläget att reformens planerade genomförande fullt
              ut till den 1 juli 2015 ligger fast med kraven att lärarlegitimation
              ska innehas för att få fast anställning, undervisa i ämnet och
              kunna sätta betyg. Legitimation ska också kunna dras in.
            </seg>
            <seg xml:id="i-04efe64eacb78c9f-0">
              Kartläggningen av lärarnas kompetens är viktig för den kommande
              reformen med lärarlegitimationen. Oberoende av denna senareläggning
              av ikraftträdandet till den 1 december 2013 måste huvudmännen
              ta sitt ansvar och ta reda på de lokala förutsättningarna och
              behoven. Lite orolig blev jag när Sveriges Kommuner och Landsting
              snabbt välkomnade beskedet att skjuta på reformen. Detta kan förstås
              tolkas på olika sätt, men indikerar att lärarnas arbetsgivare
              egentligen inte fullt ut är så entusiastiska i denna reform. Regeringen
              har också genom Lärarlyftet kompletterat kommunernas satsningar.
            </seg>
            <seg xml:id="i-17b1704c4e16162e-0">
              Herr talman! Sveriges lärare vill ha en lärarlegitimation. Samhället
              behöver uppvärdera lärarnas insatser, och därför är de nya behörighetskraven
              centrala för att höja skolans resultat. Den aktivitet som Socialdemokraterna
              och inte minst Miljöpartiet har visat i denna fråga är intressant.
              De utspel vi har tagit del av i medierna, anmälan till konstitutionsutskottet
              och begäran om information i utbildningsutskottet kan ge bilden
              av att riksdagen inte har fått information om Skolverkets implementeringsarbete.
            </seg>
            <seg xml:id="i-28497909f93f6257-0">
              Herr talman! Utbildningsutskottet har i hanteringen av denna
              fråga hela tiden fått den information man har begärt indirekt
              och direkt av Skolverket. Skolverkets generaldirektör har också
              vid två tillfällen informerat hela utbildningsutskottet om de
              problem man har identifierat. Regeringen har också vid sammanträde
              med utskottet, senast i dag, tydligt gett klara besked om hanteringen.
              Jag anser att Skolverket har ett ansvar att genomföra och snabbt
              signalera till sin uppdragsgivare när man får problem. Det har
              man gjort. Regeringen har ett ansvar att underlätta förutsättningarna,
              till exempel ekonomiskt, så att Skolverket kan genomföra sitt
              uppdrag och vara tydligt gentemot lärarkåren om övergångsbestämmelser
              etcetera. Det ansvaret har också regeringen tagit.
            </seg>
          </u>
          <note xml:id="i-c500894b13534702-0">
            Beslutet, herr talman, att införa lärarlegitimationen fattades
            i denna kammare den 2 mars 2011. När man lyssnade på debatten
            gick den ena företrädaren efter den andra upp och välkomnade regeringens
            initiativ. Utifrån ambitionen att vilja vara lärarlegitimationens
            främste försvarare och påskyndare är det på sin plats att påminna
            om voteringen den 2 mars 2011. Till min förvåning röstade till
            slut Vänsterpartiet nej, och Miljöpartiet valde inte, som Socialdemokraterna,
            att rösta på enskilda punkter i lärarlegitimationsförslaget utan
            hänvisade till yrkande 1 i betänkandet, nämligen avslag på hela
            propositionen om lärarlegitimation, för att sedan i slutvoteringen
            lägga ned sina miljöpartistiska röster.
          </note>
          <u who="roger_haddad_f79cd9" prev="cont" xml:id="i-d56156639fc5e85b-0">
            <seg xml:id="i-f7edf6a926aadf48-0">
              Från Folkpartiets sida har vi trots de bekymmer som har uppstått
              under vägen aldrig avvikit från vårt politiska mål, politiska
              syfte och starka politiska stöd för denna viktiga skolreform.
              Frågan är hur de rödgröna, i synnerhet Vänsterpartiet och Miljöpartiet,
              kommer att rösta när ärendet kommer tillbaka till kammaren, denna
              gång med ändringen att lagen ska träda i kraft den 1 december
              2013.
            </seg>
            <seg xml:id="i-ed77e20d1fb9c772-0">
              Herr talman! Det är olyckligt att vi har hamnat i denna situation,
              men detta är en stor och viktig skolreform, och det är positivt
              att regeringen har tillskjutit extra medel. Man har ökat anslaget
              till 76 miljoner till myndigheten Skolverket för en bättre hantering
              utifrån de skäl som har angivits tidigare när det gäller antalet
              ansökningar och så vidare.
            </seg>
            <seg xml:id="i-a549aa7cddb1ff37-0">
              Jag hoppas att det finns ett brett stöd. Jag noterar att det
              påstås finnas ett brett stöd, men det räcker inte att stå och
              säga saker och ting i talarstolen och sedan rösta emot eller lägga
              ned sina röster. Det är inte trovärdigt eller seriöst.
            </seg>
          </u>
          <note type="speaker" xml:id="i-da94e037c1faf466-0">
            Anf. 76 ANNIKA ECLUND (KD):
          </note>
          <u who="annika_eclund_8435c4" xml:id="i-9cc382ab94f2c4ac-0">
            <seg xml:id="i-93b8ef8197de6417-0">
              Herr talman! Den 2 mars förra året stod jag här i min första
              utskottsdebatt och utropade: Äntligen! Äntligen kom lärarlegitimationen
              att bli en verklighet. Det är en mycket välkommen reform för att
              öka kvaliteten i den svenska skolan. Ingen skulle komma på tanken
              att prova ut ett par glasögon hos någon annan än en legitimerad
              optiker eller våga operera bort blindtarmen hos någon annan än
              en legitimerad läkare. Men tills nu har vi skickat det värdefullaste
              vi har, nämligen våra barn, till en skola som vi inte vet om den
              har pedagogiskt utbildad personal eller inte.
            </seg>
            <seg xml:id="i-5df7ddc0d2727c64-0">
              Även om samtliga lärare har lärarexamen garanterar det ändå inte
              att de är behöriga i de ämnen de undervisar i. Det är inte ovanligt
              att en utbildad lågstadielärare undervisar i matematik på högstadiet
              eller att en lärare lär barn att läsa utan utbildning i läsinlärning.
              Det säger sig självt att resultaten blir därefter.
            </seg>
            <seg xml:id="i-c748307384b83840-0">
              Situationen jag beskriver har hittills varit vanligare än man
              tror, och huvudmän och rektorer har faktiskt ganska dålig koll
              på vad personalen har för bakgrund. Detta visar på hur viktigt
              det var att reformen med lärarlegitimationen roddes i land den
              2 mars förra året.
            </seg>
            <seg xml:id="i-7ecfa8e2907a45f2-0">
              Herr talman! Legitimationen innebär en auktorisering av läraryrket
              och klargör att en lärares arbete är ett myndighetsutövande eftersom
              endast legitimerade lärare kommer att få sätta betyg. Legitimationen
              är samtidigt en kvalitetsgaranti eftersom legitimationen kan återkallas
              för lärare som inte sköter sitt uppdrag. Grov oskicklighet i yrkesutövningen
              eller grovt brott ska leda till indragen legitimation. Detta innebär
              en trygghet för alla som jobbar inom skolan. I bästa fall är också
              lärarlegitimationen ett första steg i en bättre löneutveckling
              för lärarna.
            </seg>
            <seg xml:id="i-606992f725fb92b5-0">
              Herr talman! Efter att ha jobbat i skolan under åtskilliga år
              där jag med egna ögon sett hur man i princip har plockat in vem
              som helst att undervisa i skolan och dessutom få befogenheten
              att sätta betyg, är det med förväntan jag går till postlådan varje
              dag för att se om jag har fått bekräftelsen på den långa utbildningstid
              jag och många med mig har bakom oss. Den kommer att höja min och
              mina kollegers status, den kommer att göra att fler vill bli lärare
              och den kommer att garantera att våra barn och ungdomar får undervisning
              av professionella människor. Det är en trygghet för eleverna och
              för deras föräldrar att de vet att det bara är behöriga lärare
              som utövar yrket.
            </seg>
            <seg xml:id="i-2a302785754f7214-0">
              Herr talman! Lärarlegitimationen är en mycket välkommen reform.
              Men nu beskrivs det på sina håll att lärarlegitimationen har blivit
              ett fiasko, vilket inte stämmer. Skolverket har kalkylerat sitt
              uppdrag och upptäckt komplexiteten. Bland annat har man upptäckt
              att en stor andel av ansökningarna har kommit in i pappersform,
              som vi tidigare har hört, och måste skannas in. Många ansökningar
              är ofullständiga och måste kompletteras. Det finns oklarheter
              i tjänstgöringsintygen. Man vet faktiskt inte riktigt vad olika
              kurser står för och vad de ger för behörighet. Det digitala stödet
              har brister.
            </seg>
            <seg xml:id="i-770c8617aab28dcf-0">
              Herr talman! Det handlar alltså inte om bristen på resurser.
              Det handlar om komplexiteten i hanteringen av uppdraget och att
              det var större än beräknat. Uppdraget kommer att slutföras, men
              det kommer att ta längre tid än vad som först var beräknat.
            </seg>
            <seg xml:id="i-836b8a90af1a36c6-0">
              Att kvalitetssäkra läraryrket med en lärarlegitimation är ett
              mycket viktigt steg, och det är viktigt att det blir rätt vilket
              jag och mitt parti känner stor tilltro till.
            </seg>
          </u>
          <note type="speaker" xml:id="i-6c37b247d1342b44-0">
            Anf. 77 Utbildningsminister JAN BJÖRKLUND (FP):
          </note>
          <u who="unknown" xml:id="i-29095370ed352a61-26">
            <seg xml:id="i-f5b6d837b4e45b5a-0">
              Herr talman! Detta läsår 2011/12 är det största reformåret i
              svensk utbildningshistoria. Man får gå tillbaka till 1842 års
              folkskolereform för att hitta en motsvarande reformagenda som
              den som nu genomförs.
            </seg>
            <seg xml:id="i-d6d87090509e35ae-0">
              Ibrahim Baylan inledde sitt anförande med att säga att detta
              går för långsamt. Jag tror att upplevelsen ute i skolväsendet
              i grova drag är den motsatta, om det finns någon upplevelse, nämligen
              att det går väldigt fort. I alla fall om man jämför med perioden
              före 2006 får man nog säga att det händer en del. Då hände det
              nämligen ingenting. Det var tolv förlorade år för svensk skola
              som föregick 2006. Det var inga reformer, problemen tornade upp
              sig, resultaten sänktes, och läraryrkets status sänktes. Ingenting
              gjordes. Som nämndes tidigare fanns det ett färdigt skollagsförslag
              år efter år som det inte fanns någon regering som orkade baxa
              fram till lagstiftning. Jag tänker inte här i talarstolen exercera
              vem som var ansvarig för det. Men lite självkritik kan finnas
              från några av debattörerna.
            </seg>
            <seg xml:id="i-7a773b4f921f309b-0">
              De reformer som nu genomförs är bland annat en ny skollagstiftning,
              nya läroplaner för alla skolformer, nya betygssystem, ny gymnasieskola,
              lärarlegitimation, ny lärarutbildning och en lång rad andra reformer.
            </seg>
            <seg xml:id="i-aef0354609830fbd-0">
              Varför genomförs de först 2011, 2012 och 2013, och varför genomfördes
              de inte redan för några år sedan? Det är en viktig fråga. Ett
              viktigt svar på den frågan är att en del delreformer genomfördes
              tidigt meritpoäng, antagningssystem och annat men många av dessa
              reformers bärande delar hänger ihop.
            </seg>
            <seg xml:id="i-30c164382458b764-0">
              När man genomför ett legitimationssystem måste det anpassas till
              den nya lärarutbildningen. Den nya lärarutbildningen måste anpassas
              till de nya läroplanerna. Vilka ämnen ska vi ha? Vad ska målen
              vara? Hur ska det integreras? Betygssystemet anpassas till läroplanerna
              och så vidare. Reformerna genomförs alltså gemensamt. Tar man
              ut en reform som påverkar de andra och genomför den tidigt låser
              det upp övriga reformer på ett sätt som riksdagen inte skulle
              ha tyckt var önskvärt. De hänger ihop. Det var därför som det
              var viktigt att genomföra dem i grova drag vid samma tidpunkt
              så att man kan överväga dem samlat.
            </seg>
            <seg xml:id="i-66428411dd0cb9b4-0">
              Hade det varit så att jag när jag blev skolminister 2006 och
              klev in på kontoret på Utbildningsdepartementet hade kunnat dra
              ut byrålådorna där och hittat mängder av färdiga reformförslag
              hade reformerna genomförts fortare. Sanningen var att när jag
              öppnade första lådan var den helt tom, och när jag öppnade andra
              lådan var den helt tom. Gissa vad som fanns i tredje lådan? Den
              var helt tom. Jag vände på skrivbordsunderlägget, men inte ens
              där fanns det några förslag till reformer. Det fanns inga förslag
              på vad man skulle göra åt de sjunkande resultaten i svensk skola.
              Det var sanningen när jag klev in på Utbildningsdepartementet
              på Ibrahim Baylans tjänsterum.
            </seg>
            <seg xml:id="i-67ea459260f6f369-0">
              Vi har fått utreda dessa reformer från grunden när vi trädde
              till. Den som tycker att det går för långsamt ska ha klart för
              sig att vi har gjort detta från grunden. Det gäller i stort sett
              alla dessa reformer.
            </seg>
            <seg xml:id="i-13960e7548b23c80-0">
              Lärarna är skolans viktigaste resurs. Det är elevernas viktigaste
              resurs. Ingenting är tillnärmelsevis så viktigt i skolan som lärarna
              och lärarnas kompetens. Det är naturligtvis därför som det är
              så bekymmersamt att läraryrkets attraktionskraft i Sverige är
              så låg som den är. Riksdagen vet, och även svenska folket vet
              vid det här laget, att söktrycket, i grova drag, till lärarutbildningarna
              är alldeles för lågt en sökande per plats. Det innebär att man
              i grova drag måste anta alla som söker till lärarutbildningen,
              egentligen oavsett lämplighet.
            </seg>
            <seg xml:id="i-47d22b734d197ea0-0">
              Vi genomför nu en lång rad reformer på detta område för att öka
              läraryrkets attraktionskraft. En ny lärarutbildning är central.
              Den har just genomförts. Det är högre krav för att komma in, högre
              krav för att ta examen och högre krav i själva utbildningen. Det
              är större fokus på ämneskunskaper. En lärare som ska undervisa
              i historia ska själv vara kunnig i historia. Det är bara då som
              man får respekt från sina elever. Den som inte kan sitt ämne blir
              bunden till läroboken, har torftiga lektioner och klarar inte
              av att diskutera med eleverna i klassrummet.
            </seg>
            <seg xml:id="i-1145651429a9efe1-0">
              När Ibrahim Baylan räknade upp alla fiaskon som han påstod ägde
              rum märkte jag att han inte nämnde att den nya lärarutbildningen
              var ett fiasko, vilket han gjorde förra veckan. Jag tror att det
              beror på att det under de dagar som har gått sedan förra veckan
              har kommit siffror som visar att söktrycket till lärarutbildningen
              går upp med 20 procent i år. Det sker visserligen från en mycket
              låg nivå en rekordlåg nivå. Söktrycket har sjunkit under 1520
              år, men det går nu upp med 20 procent. Det räcker inte. Det måste
              gå upp mycket mer. Detta gällde alltså lärarutbildningen.
            </seg>
            <seg xml:id="i-e9e0ecd427176e00-0">
              Vi har också aviserat en karriärutvecklingsreform. Jag tror att
              den är mycket viktig. Att det finns karriärmöjligheter och utvecklingsmöjligheter
              handlar om att delvis också locka de allra mest ambitiösa studenterna
              in på lärarutbildningen. Det handlar om att yrkesskickliga lärare
              ska känna att det finns utvecklingsmöjligheter i jobbet som lärare
              så att de inte behöver välja bort läraryrket eller byta till något
              annat. Det handlar också om att öka statusen på yrket. Vi kommer
              senare i år att återkomma med förslag till riksdagen om hur denna
              reform ska utformas.
            </seg>
            <seg xml:id="i-3cfc9e31ba4e9690-0">
              Precis som Margareta Pålsson nämnde har vi genomfört den största
              fortbildningsinsatsen av svensk lärarkår någonsin. Det var vid
              kommunaliseringen som lärarfortbildningen slogs sönder fullständigt.
              Kommunerna har inte tagit ansvar för fortbildningen. Det var därför
              som vi i Alliansen gemensamt aviserade Lärarlyftet redan inför
              valet 2006 och nu har genomfört det. Miljard efter miljard har
              plöjts in för en uppgift som egentligen kan sägas vara den kommunala
              huvudmannens ansvar. Fortbildning av personal är arbetsgivarens
              ansvar. Men vi går in och tar över det därför att kommunerna inte
              skötte det.
            </seg>
            <seg xml:id="i-cb9496e5faac1ac7-0">
              Det vore oansvarigt av oss som rikspolitiker att nu föra långtgående
              diskussioner om anställningsvillkor. Det pågår diskussioner på
              arbetsmarknaden om anställningsvillkoren. Men jag uppfattar ändå
              att vi gemensamt kan konstatera att anställningsvillkor naturligtvis
              spelar roll för läraryrkets attraktionskraft. Sedan måste parterna
              dra slutsatser av detta. Det är inte jag som har bestämt att kommunerna
              ska vara huvudman. Men nu är det så, och parterna måste själva
              ta sitt ansvar och dra slutsatser av detta. Men så mycket kan
              jag säga som att anställningsvillkor naturligtvis spelar roll
              för yrkets attraktionskraft.
            </seg>
            <seg xml:id="i-3002ad8e3a584849-0">
              Jag ska återkomma till lärarlegitimationerna.
            </seg>
            <seg xml:id="i-3bb93ceb4ebe603c-0">
              Ytterligare en punkt som jag vill nämna när det gäller läraryrket
              och som jag tycker att vi alla ska vara självkritiska till alla
              har anledning att vara självkritiska, och jag är det också är
              att innehållet i yrket gradvis har förskjutits till mer och mer
              uppgifter som inte har direkt med undervisning att göra. Det har
              blivit mer och mer byråkrati, som vi kan kalla det. Vi är alla
              ansvariga för detta. Mer och mer saker ska dokumenteras i skolan,
              och det är lärarna som ska göra det.
            </seg>
            <seg xml:id="i-3eafec24ccd0f610-0">
              Målstyrning innebär att beslut som tidigare fattades av myndigheter
              är processer som ska skötas av lärarna på skolan. Detta leder
              till att det blir mer och mer sammanträden, konferenser och dokument.
              Olika regeringar har infört olika system för kunskapsuppföljning
              genom åren. Det innebär att lärarna har fått mer och mer att göra
              som inte har direkt med undervisning att göra. Vi ska vara självkritiska
              och reflektera noggrant gemensamt om vi kan minska bördan för
              lärarna på dessa områden för att öka fokus på undervisning.
            </seg>
            <seg xml:id="i-fcde1a4031497d7d-0">
              Vi ska så småningom återkomma också från regeringen. Jag tycker
              att vi gemensamt kan reflektera och fundera över detta. Varje
              enskilt beslut som har ökat byråkratin för lärarna har haft goda
              skäl. Men sammantaget har det blivit för mycket.
            </seg>
            <seg xml:id="i-b3b4e6fafcfc61de-0">
              Herr talman! Lärarlegitimationen är en central del. Varför har
              det i grunden blivit så att vi måste skjuta upp införandet av
              lärarlegitimationen? Det finns skäl som Skolverket har redovisat.
              I grunden beror det på att det inte har funnits någon koll på
              lärarkårens behörighet under de senaste 20 åren. Det är detta
              som det i grunden beror på. Naturligtvis visste vi alla att det
              var dålig koll på behörigheten. Den som undervisar i matte på
              mellanstadiet ska vara utbildad i matte på mellanstadienivå. Det
              är därför som legitimationen införs.
            </seg>
            <seg xml:id="i-bda166c6883c19d4-0">
              Men när man nu ska gå tillbaka och gå igenom den svenska lärarkårens
              behörighet tar det mycket längre tid än vad någon hade föreställt
              sig därför att det har varit så kaotiskt med behörighet i skolan.
              Ingen har haft koll på vad lärarna har varit behöriga i och vilken
              utbildning som de har haft genom årtiondena.
            </seg>
            <seg xml:id="i-88e27bf99e506f99-0">
              Jag skulle våga säga att sedan kommunaliseringen 1990 har begreppet
              behörighet blivit mindre och mindre viktigt för arbetsgivare och
              huvudmän. Det är det som är huvudorsaken. Alla har insett att
              det har varit så här. Men att det var så illa som det nu är har
              ingen insett och att det tar så mycket längre tid att reda ut
              vad lärare är behöriga i. Det är grundorsaken till att vi nu står
              här och måste skjuta upp införandet av den något. Det är så oklart
              vad lärare är behöriga i.
            </seg>
            <seg xml:id="i-480ae10eba2148a3-0">
              Det centrala datumet för lärarlegitimationen är inte det som
              nu skjuts upp. Det centrala datumet är den 1 juli 2015. Det är
              då reformen ska vara slutförd. Detta datum ligger fast.
            </seg>
            <seg xml:id="i-8f8ad11047e484ed-0">
              Det handlar om att från och med det datumet är det reformens
              sista steg. Då ska lärare vara legitimerade för att få sätta betyg.
            </seg>
            <seg xml:id="i-d3934cf56f9e675c-0">
              När det gäller datumet den 1 juli i år och att man ska vara legitimerad
              för att få fast anställning måste det skjutas drygt ett år framåt.
            </seg>
            <seg xml:id="i-0bc6dbacfbcecbd6-0">
              Ibrahim Baylan, ytterst är regeringen ansvarig. Jag sade det
              också tidigare i dag i utbildningsutskottet när du ställde samma
              fråga som här. Självklart är regeringen ansvarig. Självklart är
              jag ansvarig för de reformer som genomförs.
            </seg>
            <seg xml:id="i-dc005e7b19e095b1-0">
              Samtidigt är det så att varken jag eller regeringen har några
              andra underlag att gå på än de som våra expertmyndigheter förser
              oss med. Det underlag vi fick den 1 juli i fjol från Skolverket
              var att tidsplanen håller och att pengarna räcker.
            </seg>
            <seg xml:id="i-dc68d219ef6d6bbb-0">
              Men det visade sig vara felbedömningar. Då måste vi rätta till.
              Skolverket begärde mer pengar och fick det. De har fått de pengar
              som begärts. De begär också mer tid. Då måste de få det. Det finns
              inget annat underlag att gå på, menar jag, än det underlag som
              de expertmyndigheter som har ansvaret ger oss. Men naturligtvis
              skulle jag ha önskat att det här hade bedömts rätt från början.
            </seg>
            <seg xml:id="i-75b135211888de24-0">
              Jag försöker inte skylla ifrån mig. Det är regeringens ansvar,
              men något problematiserat förstår var och en att vi i en sådan
              här fråga inte har något annat underlag än det vi förses med.
            </seg>
            <seg xml:id="i-d69ddb866e268866-0">
              Herr talman! Avslutningsvis: Både Ibrahim Baylan och Gustav Fridolin
              går in på gymnasiereformen. Jag tycker att det är viktigt att
              säga att min bedömning är att gymnasiereformen är på väg att bli
              en framgång. Ni hänger upp er på att en del elever på de yrkestekniska
              programmen sökt över till det nya teknikprogrammet. Det är ingen
              nackdel, utan det är en stor fördel.
            </seg>
            <seg xml:id="i-63106feef1f344f4-0">
              17 procent av eleverna väljer tekniksektorn. Så var det också
              tidigare. Fortfarande är det alltså 17 procent, men det är nu
              något fler som väljer det mer teoretiskt inriktade teknikprogrammet
              i stället för de yrkestekniska programmen. Det beror på att vi
              nu har aviserat en gymnasieingenjörsreform. Detta är något som
              applåderas av svensk industri, vill jag säga, så det här är inget
              problem.
            </seg>
            <seg xml:id="i-e146ba97a428bb01-0">
              Utmaningen finns, skulle jag säga, inom vård- och omsorgsprogrammet.
              I ett par årtionden har det varit ett problem att det lockar för
              få jämfört med hur mycket personal som behövs inom sektorn. Det
              behöver vi titta igenom.
            </seg>
            <seg xml:id="i-e487f536578e98ac-0">
              Ert enda alternativ till vår gymnasieskola är att alla ungdomar
              ska bli högskolebehöriga. Ni verkar inte förstå problemet att
              ungdomar hoppar av därför att de är trötta på skolan. Att dessutom
              läsa in högskolebehörighet fungerar inte i verkligheten.
            </seg>
            <seg xml:id="i-bc5403f575521bc5-0">
              Herr talman! Jag nämnde gymnasiereformen därför att oppositionen
              gjorde det i sina inlägg. Men ämnet för dagen är lärarlegitimationsreformen.
              Min bedömning är att den i hög grad kommer att bidra till att
              läraryrkets attraktionskraft stärks och till att skolans resultat
              därigenom på sikt höjs.
            </seg>
          </u>
          <note xml:id="i-bae997ffb9ee309e-0">
            I detta anförande instämde Roger Haddad, Nina Lundström och Anna
            Steele (alla FP) samt Annika Eclund (KD).
          </note>
          <note type="speaker" xml:id="i-a51ebda9a159a6b4-0">
            Anf. 78 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-9c54662233eb67c6-3">
            <seg xml:id="i-d90bb3ceba5bb86a-0">
              Herr talman! Jag hoppas innerligt att det vi de senaste sex sju
              åren sett inte upprepas i svensk skola. En ny regering börjar
              med att sätta stopp för alla föregående regeringars reformer för
              att sedan själv göra samma sak. Ni sätter stopp för en gymnasiereform
              för att komma tillbaka med en ny. Gy 2007 byts ut mot Gy 2011.
              Ni sätter stopp för en lärlingsutbildning för att komma med en
              ny lärlingsutbildning 2008. I praktiken tar ni delar av den skollag
              som låg till grund för att komma med det några år senare.
            </seg>
            <seg xml:id="i-10249c5f3b00184c-0">
              Den här typen av stopp och nytt, stopp och nytt kan vi inte kosta
              på oss alltför många gånger, Jan Björklund! Det är många reformer
              på en väldigt kort tid många stopp och många reformer.
            </seg>
            <seg xml:id="i-9ac788b032dd9e99-0">
              Jag tror att svensk skola i dag skulle må allra bäst av ansvarsfulla
              politiker som är beredda att sträcka ut handen. Även om man inte
              alltid får exakt som man vill får man visa viss ödmjukhet och
              konstatera: Ja, kanske är det så att vi för att kunna få en långsiktighet
              i den här politiken får sätta oss ned och resonera i frågor där
              vi ändå ligger nära varandra.
            </seg>
            <seg xml:id="i-5500718f670a66e5-0">
              Men så har det inte varit. Väldigt många av de här reformerna
              har skötts när ni var i majoritetsställning. Ni har sjösatt dem
              helt på eget bevåg. Resultaten av ett antal av dem ser vi; det
              är helt uppenbart.
            </seg>
            <seg xml:id="i-003b751f9b217458-0">
              Jag redogjorde för gymnasieskolans yrkesutbildningar. Om målet
              var att fler skulle läsa där för att de skulle bli bättre och
              det skulle bli mer statusfyllt och resultatet är att vi aldrig
              haft så få där, hur kan det då vara en succé, en framgång?
            </seg>
            <seg xml:id="i-d0990368e9f0edf1-0">
              Och om en lärlingsutbildning som skulle förhindra avhopp leder
              till 50 procents avhopp, på vilket sätt är den en succé?
            </seg>
            <seg xml:id="i-21a0429e13e38c2b-0">
              Vidare har vi en lärarlegitimation som skulle leda till en höjning
              av läraryrkets status som i stället sköts på ett sådant sätt att
              det blir stora tveksamheter kring när detta börjar gälla och det
              blir svårt för lärarkåren att se vad det blir. Det hela blir flytande.
              Det blir ett slirande som jag inte tror gynnar den här reformen.
            </seg>
          </u>
          <note type="speaker" xml:id="i-1ef2a0ab6520d12b-0">
            Anf. 79 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-29095370ed352a61-27">
            <seg xml:id="i-b8e29a27a296240d-0">
              Herr talman! Förra perioden när Ibrahim Baylan sysslade med andra
              frågor gjorde jag ett par försök att bjuda in oppositionen. Men
              vitsen för skolväsendets del med att få en blocköverskridande
              överenskommelse är att man vet att reformen ligger fast om det
              skulle bli ett regeringsskifte. Sanningen är att det då inte räcker
              att bli överens med Ibrahim Baylan. Det finns ju två partier till
              i oppositionen som också förväntar sig att i så fall vara med
              i den regeringen. Gustav Fridolin nickar här.
            </seg>
            <seg xml:id="i-9d99ecc246002763-0">
              När jag bjöd in de tre rödgröna partierna till överläggningar
              om betygen fick jag tre helt olika svar. Vänsterpartiet sade:
              Vi vill gärna ha en blocköverskridande överenskommelse om betygen
              om den innebär att vi avskaffar betygen.
            </seg>
            <seg xml:id="i-8cb8de494a080672-0">
              Allvarligt talat: Jag är helt beredd att diskutera blocköverskridande
              överenskommelser. Men då måste de ha en sådan trovärdighet att
              de ligger fast om det skulle bli ett regeringsskifte.
            </seg>
            <seg xml:id="i-4cf25f4324a1a014-0">
              Inte ens om lärarlegitimationen röstade ni lika, som här har
              redovisats. Ni är helt oense om lärarlegitimationen. Vänsterpartiet
              är helt emot. De vill inte ha en lärarlegitimation. De säger:
              Varför ska man höja statusen på akademikeryrken? Det är statusen
              på andra yrken som ska höjas.
            </seg>
            <seg xml:id="i-2f7231b618f22700-0">
              Ni har helt olika inställning. Jag uppfattar ändå att vi i dag
              är överens om grunddragen i lärarlegitimationsreformen, även om
              vi inte var det för ett antal år sedan, så det är bra.
            </seg>
            <seg xml:id="i-fd4337140abf24d2-0">
              Jag har aldrig påstått att gymnasiereformen kommer att leda till
              att fler ska läsa på yrkesutbildningar. Det har aldrig varit syftet
              med reformen. Syftet har varit att fler ska ha förmåga att gå
              färdigt yrkesutbildningar när lite olika utgångar ges. Alla måste
              inte läsa in högskolebehörighet.
            </seg>
            <seg xml:id="i-696f374c7ea43070-0">
              Att en grupp elever som är de allra mest skoltrötta normalt hoppar
              nästan alla av väljer lärlingsutbildning är självklart inte heller
              något som kommer att passa alla. Men mer än hälften har fullföljt
              sin utbildning. Många gjorde inte det i den tidigare skolan. Det
              är sanningen!
            </seg>
          </u>
          <note type="speaker" xml:id="i-7a562b6812ec2356-0">
            Anf. 80 IBRAHIM BAYLAN (S) replik:
          </note>
          <u who="ibrahim_baylan_5ff931" xml:id="i-9c54662233eb67c6-4">
            <seg xml:id="i-3aa80d0a616ff71a-0">
              Herr talman! Det är oerhört förvånande att höra att utbildningsministern
              är nöjd med att hälften av eleverna på en utbildning hoppar av
              mycket märkligt!
            </seg>
            <seg xml:id="i-126c3f87d24b7b2e-0">
              Många av de här reformerna har gjorts i syfte att, som ni brukar
              säga, höja statusen och attraktionskraften hos yrkesutbildningarna.
              Man skulle avlöva dessa på kunskapskraven. Med lärlingsutbildningen
              är det på samma sätt. Resultaten ser vi. Dessa går det inte att
              springa ifrån. Och detta kallas för succé!
            </seg>
            <seg xml:id="i-2f1ea3f28eea55d7-0">
              Här erbjöd jag ändå en öppning, en dialog. Vad får jag då till
              svar? Ja, svaret blir något slags spelteorier om Vänsterpartiet,
              Miljöpartiet och Socialdemokraterna. Jan Björklund ansvarar för
              en verksamhet där miljoner människor berörs antingen direkt eller
              indirekt föräldrar, elever och lärare från förskolan ända till
              vuxenutbildning och folkhögskolor och till universitet och högskolor.
            </seg>
            <seg xml:id="i-7f6e374eaa67f875-0">
              Jan Björklund, du ägnar dig åt spelteorier när jag säger att
              vi här skulle behöva sätta oss ned och resonera. Ta till exempel
              lärarutvecklingsreformen. Inser du att du sitter i en minoritetsregering
              och att det ställer helt andra krav? Inser du att den svenska
              skolan på ett antal punkter kanske skulle behöva nämnda typ av
              långsiktiga beslut?
            </seg>
            <seg xml:id="i-f83464a14a71f4ff-0">
              Ja, vi kan träta om frågor där vi står väldigt långt ifrån varandra.
              Till exempel när det gäller gymnasieskolan kan vi ha olika uppfattningar
              eller lägga fram olika förslag. Men det finns också ett tryck
              här. Också du borde känna det ansvaret. Nu är vi så illa ute i
              den svenska skolan.
            </seg>
            <seg xml:id="i-6366d550d253e6a2-0">
              Resultaten har inte under de senaste åren varit så dåliga som
              nu, så även du borde kunna ta dig i kragen och släppa prestigen
              och konstatera att det finns några saker som kanske skulle behöva
              blocköverskridande överenskommelser. I stället skyller du ifrån
              dig om varför du inte vill sätta dig ned för att hitta långsiktiga
              lösningar för den svenska skolan genom att säga: Ni, Vänsterpartiet
              och Miljöpartiet är inte överens.
            </seg>
            <seg xml:id="i-beb08338b00d8985-0">
              Det finns säkerligen en massa frågor där också ni i den borgerliga
              alliansen inte är överens. Men det betyder inte att vi inte är
              beredda att resonera antingen med partier eller med hela koalitionen.
            </seg>
          </u>
          <note type="speaker" xml:id="i-ba7e1ffbe96e1ffe-0">
            Anf. 81 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-29095370ed352a61-28">
            <seg xml:id="i-eac64c3f5b06c20a-0">
              Herr talman! Det är klart att jag inte är nöjd med att över 40
              procent inte fullföljer lärlingsutbildningen. Man måste noga fundera
              på hur fler ska fullfölja och gå ut en yrkesutbildning i gymnasieskolan.
              Men man ska ha klart för sig att det gäller en elevgrupp många
              där men kanske inte alla som förut över huvud taget inte fullföljde
              gymnasieskolan.
            </seg>
            <seg xml:id="i-1ef4d9b70ce7f23b-0">
              Nu är det i alla fall mer än hälften av denna elevgrupp som gör
              det. Men många av dessa elever är jättetrötta på skolan. Hur vi
              än lägger upp det kommer denna grupp att innebära utmaningar för
              skolväsendet.
            </seg>
            <seg xml:id="i-3fb1baaf141d5038-0">
              Jag tror som sagt att de reformer vi har gjort går i rätt riktning.
              Men de räcker inte. Vi måste göra mer med yrkesutbildningar. Det
              är bättre att någon till exempel fullföljer en kortare yrkeskurs
              och får ett slags yrkeskunskapsbevis än att man tvingas in på
              en lång utbildning som leder till högskolebehörighet och hoppar
              av den efter ett tag.
            </seg>
            <seg xml:id="i-2bb292236fdb96d1-0">
              Jag uppskattar att Socialdemokraterna trots allt sedan Ibrahim
              Baylan var skolminister före 2006 har ändrat riktning. Under den
              tid som Baylan har varit borta från utbildningspolitiken har Socialdemokraterna
              gått i mycket positiv riktning. Jag uppfattar att även Baylan
              har gjort det i skolfrågor. Numera kan ni tänka er betyg från
              årskurs 6 och så vidare sådant som var tabu förra gången när Baylan
              var ansvarig. Jag uppfattar verkligen att ni har gått i en riktning
              åt vårt håll, och jag tycker att det är bra. Det betyder också
              att den skolpolitiska klyfta som har funnits mellan Socialdemokraterna
              och Alliansen är mindre i dag, och jag uppskattar det.
            </seg>
            <seg xml:id="i-9a63a245f28afcbb-0">
              Jag såg en intervju, och du sade inte att du skulle riva upp
              allt vad vi har gjort. Ni går inte till val på det. Därmed har
              vi en rätt bred blocköverskridande enighet, och det tycker jag
              är bra. Det betyder att reformerna blir kvar även om Baylan skulle
              komma tillbaka till det jobb jag har. Jag tycker att det är bra,
              och jag uppskattar det. När det finns möjligheter och skäl för
              det är jag fullt beredd att lyssna på oppositionen i olika sakfrågor
              för att se vilka ytterligare beslut vi kan enas om för framtiden.
            </seg>
            <seg xml:id="i-dc660512cc5bee05-0">
              Jag uppskattar den utsträckta handen. Vi ska naturligtvis ta
              den när det anses motiverat.
            </seg>
          </u>
          <note type="speaker" xml:id="i-56eb3e117325f085-0">
            Anf. 82 GUSTAV FRIDOLIN (MP) replik:
          </note>
          <u who="gustav_fridolin_58edbf" xml:id="i-af1fe09a521422a3-1">
            <seg xml:id="i-9862e1e14d51247e-0">
              Herr talman! Detta är en debatt som handlar om otryggheten i
              svensk skola den otrygghet som uppstår när man sjösätter stora
              reformer utan att betala för dem och utan att samordna dem på
              ett sätt som gör att man tvingas komma tillbaka till riksdagen
              och be om att få skjuta upp en av dessa centrala reformer. Det
              är för övrigt just denna reform som man har hänvisat till i många
              av de frågor som har ställts till Jan Björklund.
            </seg>
            <seg xml:id="i-e5d8d3bcc2e9ebe2-0">
              Jag noterar att när Jan Björklund får frågan om ifall det inte
              skulle finnas anledning att söka breda överenskommelser som skapar
              trygghet för den svenska skolan avfärdar han det med att han behöver
              tala med flera personer. Det är lite märkligt, men ändå kanske
              inte så märkligt när man förstår att det ibland kan vara lite
              jobbigt att allt oftare få mothugg också från dem som man bildar
              regering med.
            </seg>
            <seg xml:id="i-3f4cab5796a56785-0">
              Herr talman! När Jan Björklund tillträdde som skolminister hade
              han en statssekreterare och ett antal tjänstemän runt sig. Sedan
              dess har Jan Björklunds arbetsuppgifter blivit fler och ansvaret
              större. I dag har han två statssekreterare och ungefär dubbelt
              så många politiska tjänstemän runt sig. För oss politiker och
              i de flesta andra jobb är det självklart att när vi får fler arbetsuppgifter
              får vi också fler verktyg för att kunna genomföra dessa arbetsuppgifter
              på ett sätt som gör att vi kan känna att vi har gjort ett bra
              jobb när vi kommer hem.
            </seg>
            <seg xml:id="i-e52a66c840bca75a-0">
              Varför fungerar det inte så för lärare? Varför kan man lasta
              fler och fler arbetsuppgifter på lärare utan att de någonsin får
              vare sig höjd lön eller fler resurser och verktyg för att genomföra
              dessa arbetsuppgifter?
            </seg>
            <seg xml:id="i-4533c0355680205e-0">
              Vi kräver att den lärarlegitimationsreform som nu skjuts upp
              kopplas till en tydlig plan och en tydlig finansiering av såväl
              den som de reformer som är kopplade till den. På så sätt vet man
              att alla de lärare runt om i landet som ska göra verklighet av
              ansatserna också får verktyg att göra det.
            </seg>
          </u>
          <note type="speaker" xml:id="i-fe494797b68a2894-0">
            Anf. 83 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-29095370ed352a61-29">
            <seg xml:id="i-c10ff8f1ffccc1fd-0">
              Herr talman! Som jag sade i mitt inlägg tycker jag att detta
              med arbetsuppgifter för lärarna är någonting som vi gemensamt
              ska reflektera över. Det är bra att Gustav Fridolin tar upp det.
            </seg>
            <seg xml:id="i-00fa965c4ed13be1-0">
              Jag tycker att vi utöver undervisningen och det som omedelbart
              hör ihop med den att förbereda lektioner och så vidare har lastat
              på lärarna nya uppgifter. Det har skett i hög grad under en 20-årsperiod,
              skulle jag vilja säga. Det hänger till stor del ihop med mål-
              och resultatstyrning, som infördes på 90-talet. Man skulle konstruera
              läroplaner på den enskilda skolan. Det var mycket av lokal planering.
              Det skulle ske gemensamt, vilket ledde till mycket sammanträden,
              möten och konferenser för lärarna. Dokument ska produceras och
              redovisas för myndigheter, offentligt och allt vad det är. Detta
              är en del.
            </seg>
            <seg xml:id="i-b36e3548ddcd2e71-0">
              En annan del, som gäller hela välfärdssektorn, är att vi har
              ökade rättigheter för individen. Det är mycket positivt. Jag tror
              att vi alla, eller många av oss, har varit pådrivande i detta.
              Men det leder till ett behov av ökad dokumentation i skolan av
              det ena och det andra som lärarna till sist förväntas göra för
              att man i efterhand ska kunna reda ut vad som gjordes i det ena
              och det andra läget.
            </seg>
            <seg xml:id="i-0bec852ac019b8a4-0">
              En tredje del är ökade krav på kunskapsuppföljning, vilket är
              helt riktigt. Många av oss, också jag själv, har varit pådrivande
              i detta. Det ska dokumenteras på olika sätt och så vidare.
            </seg>
            <seg xml:id="i-951badb6264b28c0-0">
              Jag tycker att vi självkritiskt ska fundera över om vi kan lätta
              denna börda på något sätt. Har det blivit för mycket av allting?
              Varje grej för sig har varit motiverad, men sammantaget har det
              blivit för mycket av dokumentationstryck. Vi kan kalla det för
              byråkratiska arbetsuppgifter om vi använder ordet lite slarvigt
              som har lagts på lärarna. Jag tycker att vi självkritiskt ska
              fundera över om vi kan minska detta.
            </seg>
          </u>
          <note type="speaker" xml:id="i-ef94699a9033692d-0">
            Anf. 84 GUSTAV FRIDOLIN (MP) replik:
          </note>
          <u who="gustav_fridolin_58edbf" xml:id="i-af1fe09a521422a3-2">
            <seg xml:id="i-74c4b5cdec7907d2-0">
              Herr talman! Jag både reflekterar och funderar gärna med utbildningsministern.
              Men ibland måste man göra någonting av de där reflexionerna också.
            </seg>
            <seg xml:id="i-0f5641be3868c5e3-0">
              Vi hörde utbildningsministern säga att detta är det största reformåret
              för svensk skola i modern tid. Hur behandlar man då dem som ska
              genomföra reformerna i verkligheten? I praktiken utsätter man
              dem för en nedskärning. I år ska den svenska gymnasieskolan spara
              nästan 700 miljoner kronor. Vi får rapporter om vad det innebär
              ute på skolorna i form av varsel och uppsägningar. Vi får rapporter
              om vad det innebär genom att man inte klarar av att höja lärarlönerna
              eller göra de satsningar som behövs för att varje barn ska få
              en ärlig chans.
            </seg>
            <seg xml:id="i-7c2492fb4476e046-0">
              Regeringen genomför stora förändringar men försämrar villkoren
              för dem som ska göra verklighet av förändringarna. Man tar bort
              verktyg från lärare när klasserna blir större och lönerna halkar
              efter.
            </seg>
            <seg xml:id="i-8d6144204abb6fa0-0">
              I veckan som gått har regeringen presenterat sin ekonomiska vårproposition.
              Jag letade i den efter någonting annat än en reflexion eller fundering
              om lärares arbetsuppgifter. Jag letade efter ett löfte om att
              man nu ska inse detta och lätta på prestigen när man behöver skjuta
              upp en av de viktigaste reformerna för svensk skola och inse att
              nya reformer kräver nya resurser. Men tyvärr, herr talman, hittade
              jag inget sådant löfte. Jag såg i stället att den nedskärning
              som kritiserats av såväl lärarfack som skolans huvudmän ligger
              kvar och att reformerna och förändringarna ska genomföras i svensk
              skola med mindre resurser.
            </seg>
            <seg xml:id="i-6f00a8c80bacd82a-0">
              Min fråga till utbildningsministern kvarstår: Varför är det så
              att när utbildningsministern får nya arbetsuppgifter och förändringar
              i sitt jobb får han mer resurser och fler verktyg att genomföra
              dem medan lärare ska klara nya arbetsuppgifter med mindre resurser?
            </seg>
          </u>
          <note type="speaker" xml:id="i-33594d85fa0eb56a-0">
            Anf. 85 Utbildningsminister JAN BJÖRKLUND (FP) replik:
          </note>
          <u who="unknown" xml:id="i-29095370ed352a61-30">
            <seg xml:id="i-da8d5d237c28c801-0">
              Herr talman! Jag tycker att det är bra att Miljöpartiet ägnar
              sig mer åt utbildningsfrågor än förut. Jag uppskattar det. Ni
              gör frågan en otjänst genom att reducera allting till en resursfråga.
              Det är inte så. Resurser är absolut inte oviktiga, men allting
              är inte resursfrågor.
            </seg>
            <seg xml:id="i-2c8a80ee6157b6b7-0">
              Vi kan ta de tre storstadskommunerna Helsingfors, Göteborg och
              Malmö och jämföra dem. Det borgerligt styrda Helsingfors satsar
              betydligt mer per elev på sin skola. De satsar mer eftersom det
              är en större kommun, men de satsar också mer per elev än vad rödgrönt
              styrda Göteborg och Malmö gör.
            </seg>
            <seg xml:id="i-5e40b5c5b834e4a9-0">
              Jag tycker att det är bra, men jag vill ändå inte stå och skälla
              på Göteborg och Malmö och säga: Satsa mer! Satsa mer! Det handlar
              också om andra frågor. Gustav Fridolin kan väl tala med sina kommunalpolitiker
              i Göteborg och Malmö så att de satsar lite mer på skolan om det
              nu är så viktigt för er, i stället för att stå här och prata.
              Det är en sak att satsa i opposition. Satsa där ni har makten!
              Satsa där ni har ansvar och där det gör skillnad!
            </seg>
            <seg xml:id="i-f64b4b771ef30a6d-0">
              Det är viktigt med resurser på skolan, men det är inte den enda
              frågan. Det är klart att man får med sig fackliga aktörer och
              alla möjliga andra om man talar om mer pengar; det förstår jag
              också. Det är hur lätt som helst. Men det handlar också om systemförändrande
              reformer för att öka kunskapsresultat, för att öka statusen på
              läraryrket och så vidare. En del kostar pengar, men det är också
              en fråga om mycket annat. Vi har ökat satsningarna på skolan med
              lärarlyft och allt vad det är, men många av de reformer vi gör
              nu är inte av ekonomisk karaktär. Det är systemförändrande reformer
              för att bygga en kunskapsskola för framtiden.
            </seg>
            <seg xml:id="i-26e50d4b842f20da-0">
              Det kommer att ge resultat. Det kommer att ta tid, men det kommer
              att ge resultat. Allt handlar inte om resurser.
            </seg>
          </u>
          <note type="speaker" xml:id="i-2bff66f8112ad351-0">
            Anf. 86 EMIL KÄLLSTRÖM (C):
          </note>
          <u who="emil_kallstrom_82c898" xml:id="i-4e5c776000b7fea9-0">
            <seg xml:id="i-df8054f9d980a2e4-0">
              Herr talman! Ska Sverige ha en skola i världsklass är lärarna
              en av de viktigare, om inte den viktigaste, pusselbiten. Sverige
              måste stärka lärarnas roll och status och generellt höja attraktiviteten
              i läraryrket. Alliansregeringen har tagit och tar en rad bra steg
              på detta område, men vi har mycket kvar att göra.
            </seg>
            <seg xml:id="i-1cec007281592bad-0">
              Vi kan alla bakgrunden. De svenska elevernas kunskapsresultat
              har sjunkit i undersökning efter undersökning. Det är stora skillnader
              i resultaten mellan elever med olika bakgrund. På grund av de
              stora eftersläpningarna på det här området det kan ju ta decennier
              innan man ser resultatet av en reform måste också anledningen
              till att skolresultaten sjunker vara att vi har haft en på många
              punkter felaktig skolpolitik sedan lång tid tillbaka.
            </seg>
            <seg xml:id="i-6eb39226e0ca2c8d-0">
              Ett av problemen är så klart att den svenska skolan har en hög
              andel obehöriga lärare. Läsåret 2010/11 hade 85,9 procent av lärarna
              i den svenska grundskolan pedagogisk högskoleexamen. Ska vi förbereda
              barnen för att konkurrera på en global marknad är det inte acceptabelt
              att 14 procent av lärarna inte är behöriga.
            </seg>
            <seg xml:id="i-e75e5155af890d3c-0">
              En reform som bidrar till att läraryrket blir mer attraktivt
              är ju lärarlegitimationen. Som det ser ut nu kommer vi att få
              brist på lärare i framtiden. Enligt en rapport från Lärarförbundet
              kommer det att saknas mer än 43 000 nya lärare, och de kommer
              att behövas redan 2020. Vi måste öka läraryrkets attraktionskraft
              så att vi får en större chans att ge barnen en bra utbildning
              även i framtiden. Bland annat därför behövs lärarlegitimationen.
            </seg>
            <seg xml:id="i-571968e0cc763bd8-0">
              Regeringen är inte heller ensam om att vilja stärka läraryrket
              som profession. Denna strävan och lärarlegitimationen som ett
              av medlen välkomnas av både Lärarförbundet och Lärarnas Riksförbund,
              och de har kämpat i 20 år. Nu har regeringen infört den här reformen.
            </seg>
            <seg xml:id="i-3a5604ba7612ee89-0">
              Vi kan konstatera att implementeringen av den här reformen inte
              har gått på räls. Det har tagit för lång tid. Det har varit mer
              komplicerat än väntat att validera alla våra lärares olika examina
              och bakgrund. Nu är det klokt med ett omtag så att saker får ta
              den tid de tar. Det är viktigt för Centerpartiet att det får ta
              den tid det tar. Det är viktigt att vi låter lärarlegitimationen
              komma på plats och att det sker ordentligt på en gång. Då är det
              också rätt att följa Skolverkets rekommendationer att ta ett omtag
              och ta lite längre tid på oss.
            </seg>
            <seg xml:id="i-74d6991137ecf09c-0">
              I dag på eftermiddagen har några av oss deltagit i ett seminarium
              om programmet Teach for America. Det får eventuellt en svensk
              efterföljare i ett Teach for Sweden-program där toppstudenter
              från våra lärosäten efter avslutad examen väljer läraryrket för
              att göra en insats och få värdefulla erfarenheter. Det här är
              ett exempel på hur vi kan tänka innovativt kring framtidens lärarförsörjning.
              Men för att vi ska kunna göra det är det också viktigt att den
              viktiga reformen med lärarlegitimationen kommer på plats. Det
              är väldigt bra att det här får ta den tid det tar så att det blir
              bra på en gång.
            </seg>
          </u>
          <note xml:id="i-3bbeb65519f72b96-0">
            I detta anförande instämde Annika Eclund (KD).
          </note>
          <note type="speaker" xml:id="i-09c37be996cf792a-0">
            Anf. 87 RICHARD JOMSHOF (SD):
          </note>
          <u who="richard_jomshof_d1023a" next="cont" xml:id="i-841b84ef08ec5226-0">
            <seg xml:id="i-1fa7c75c7fabd6a2-0">
              Herr talman! När vi debatterade lärarlegitimationen i denna kammare
              för drygt ett år sedan, i mars i fjol, konstaterade jag att Sverigedemokraterna
              i grund i botten är mycket positiva till den här reformen. Jag
              framförde också en del farhågor. Att vi står här i dag är ett
              tydligt bevis på att dessa farhågor faktiskt har besannats och
              att regeringen tyvärr har överskattat den egna möjligheten att
              genomföra denna reform.
            </seg>
            <seg xml:id="i-e9525340578beddf-0">
              Nu vill man flytta fram tidpunkten för införandet. Det har jag
              inga som helst problem med. Det är bättre att reformen genomförs
              bra och senare än nu och med betydligt sämre resultat. Men jag
              menar att när man nu skjuter fram reformen bör man också titta
              på de brister som förslaget innehåller.
            </seg>
            <seg xml:id="i-18da63741040087b-0">
              Det är av väldigt stor vikt att staten tar sitt ansvar och skjuter
              till de medel som behövs för att både denna och övriga reformer
              ska genomföras smärtfritt. Denna underfinansiering är ett hot
              mot reformen, och den är också ett hot mot en rad andra reformer,
              till exempel gymnasiereformen som annars var mycket välkommen.
              Jag tycker att det var en mycket bra reform, kanske den bästa
              reformen hittills, men underfinansieringen är ett enormt problem.
            </seg>
            <seg xml:id="i-009d6c4c2a3885c9-0">
              Vidare, vilket jag påpekade i en följdmotion förra året, ska
              inget som helst undantag från kravet på legitimation tillåtas.
              En lärarlegitimation med en rad olika undantag riskerar att bli
              ett slag i luften i stället för det den är tänkt att vara, nämligen
              ett av många redskap avsedda för att förbättra och utveckla svensk
              skola.
            </seg>
            <seg xml:id="i-812d643916e5734e-0">
              Dessutom är det fel att låta lärare i yrkesämnen och i modersmål
              få sätta betyg även när det saknas legitimation. För ett år sedan
              framförde jag att jag har förståelse för att det under en övergångsperiod
              kan vara svårt att hitta legitimerade lärare, till exempel yrkeslärare
              och modersmålslärare, och att det därför också kan behövas undantag
              under en övergångsperiod. Men nu när man väljer att skjuta upp
              reformen menar jag att regeringen har en möjlighet, om viljan
              finns, att rätta till de problem som reformen innehåller och som
              jag har anfört här. Jag tycker inte att det är seriöst att bygga
              in undantag i det nya systemet. Det är ett hot mot en likvärdig
              och rättvis skola. Om man har otur skulle det också kunna innebära
              att reformen blir ganska tandlös. Det inte är fler bakslag reformen
              behöver.
            </seg>
            <seg xml:id="i-2d0981da185ff38b-0">
              Jag har ont om tid, men jag vill komma med några snabba reflexioner
              från dagens debatt. Jag håller med om att man kan anklaga regeringen
              för mycket. Det kan man göra. Det finns mycket som skulle ha kunnat
              göras bättre. Det gäller till exempel tilltron till att vissa
              enskilda reformer kommer att lösa alla problem.
            </seg>
            <seg xml:id="i-aad69df10a621cb6-0">
              Men den kursändring som regeringen har genomfört i den svenska
              skolan är i stora drag mycket bra. Det har jag sagt förr, och
              det står jag fast vid. Den är välkommen. Det står jag för.
            </seg>
            <seg xml:id="i-f2ac13108f6b4215-0">
              Jag tycker faktiskt att det är lite hårresande när Ibrahim Baylan
              försöker påskina att skolans misslyckande skulle ha börjat 2006.
              Så enkelt är det inte. Ingen ska inbilla mig att det var då det
              började och att allt var perfekt innan dess. Så är det inte. Jag
              vill påminna om att det var Socialdemokraterna som drev igenom
              kommunalisering. Kommunaliseringen är det absolut största fiaskot
              som vi över huvud taget kan hitta i svensk skolhistoria. Där har
              vi huvudanledningen till att det ser ut som det gör i svensk skola,
              det vill säga att den är alltmer splittrad och segregerad.
            </seg>
            <seg xml:id="i-6a58c5766f89f178-0">
              Socialdemokraterna bär också ett ansvar för att skolan har blivit
              mer otrygg och våldsam och för att resultaten har sjunkit. Socialdemokraterna
              bär ett mycket tungt ansvar för våra växande utanförskapsområden
              där allt fler elever tvingas lämna skolan med ofullständiga betyg
              och många gånger går rakt ut i ett permanent utanförskap. Det
              kan vi inte komma ifrån. Jag tycker inte att Socialdemokraterna
              ska smita undan sitt ansvar.
            </seg>
            <seg xml:id="i-daacee6190002656-0">
              Det här var ett kort anförande. Jag har egentligen betydligt
              mer att säga. Jag tackar för ordet och kommer att återkomma i
              en följdmotion.
            </seg>
          </u>
          <note xml:id="i-1aa7bb01e762a0c6-2">
            Överläggningen var härmed avslutad.
          </note>
          <note xml:id="i-57de772fa64c1b21-0">
            Propositionen bordlades.
          </note>
          <note xml:id="i-afa37528f06a7e61-0">
            10 § Bordläggning
          </note>
          <note xml:id="i-a8b90c90fd1a1fe2-0">
            Anmäldes och bordlades
          </note>
          <note xml:id="i-287f5d38e952258f-0">
            11 § Anmälan om interpellationer
          </note>
          <note xml:id="i-78e406e992c3d38c-0">
            Anmäldes att följande interpellationer framställts
          </note>
          <note xml:id="i-736712240810e35d-0">
            den 26 april
          </note>
          <note xml:id="i-ff661228f855f98e-0">
            Monica Green
          </note>
          <note xml:id="i-9c0f07976c600222-0">
            Marie Nordén
          </note>
          <note xml:id="i-7dca8567608aafec-0">
            Peter Persson
          </note>
          <note xml:id="i-d3fc2b1601ab8965-0">
            Amineh Kakabaveh
          </note>
          <note xml:id="i-a108ab936523910f-0">
            Bodil Ceballos
          </note>
          <note xml:id="i-a108ab936523910f-1">
            Bodil Ceballos
          </note>
          <note xml:id="i-49364ddc296aef82-0">
            Interpellationerna redovisas i bilaga som fogats till riksdagens
            snabbprotokoll tisdagen den 8 maj.
          </note>
          <note xml:id="i-6c533ea66896b6c4-0">
            12 § Anmälan om frågor för skriftliga svar
          </note>
          <note xml:id="i-cff31b052fb49351-0">
            Anmäldes att följande frågor för skriftliga svar framställts
          </note>
          <note xml:id="i-77e06a217b98c294-0">
            den 25 april
          </note>
          <u who="richard_jomshof_d1023a" prev="cont" xml:id="i-8064cd46618d3f58-0">
            <seg xml:id="i-dd0900eaceff7672-0">
              Esabelle Dingizian
            </seg>
          </u>
          <note xml:id="i-736712240810e35d-1">
            den 26 april
          </note>
          <note xml:id="i-ab3676326a4cd5b1-0">
            Thoralf Alfsson
          </note>
          <note xml:id="i-ffac255053643d7c-0">
            Johan Löfstrand
          </note>
          <note xml:id="i-790afd87b34cab2b-0">
            Elin Lundgren
          </note>
          <note xml:id="i-3aa81c947deeffdd-0">
            Frågorna redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note xml:id="i-e677b4880cd533b0-0">
            13 § Anmälan om skriftliga svar på frågor
          </note>
          <note xml:id="i-99e4a6edd91b454b-0">
            Anmäldes att skriftliga svar på följande frågor inkommit
          </note>
          <note xml:id="i-736712240810e35d-2">
            den 26 april
          </note>
          <note xml:id="i-31660571a9d22b8f-0">
            Mats Pertoft
          </note>
          <note xml:id="i-a26ce980bfa9c587-0">
            Christina Oskarsson
          </note>
          <note xml:id="i-7dca8567608aafec-1">
            Peter Persson
          </note>
          <note xml:id="i-a26ce980bfa9c587-1">
            Christina Oskarsson
          </note>
          <note xml:id="i-ea99def448aef9fe-0">
            Svaren redovisas i bilaga som fogats till riksdagens snabbprotokoll
            tisdagen den 8 maj.
          </note>
          <note xml:id="i-707f2915a11c0e35-0">
            14 § Kammaren åtskildes kl. 17.27.
          </note>
          <note xml:id="i-af6b0f6a6a32db01-0">
            Förhandlingarna leddes
          </note>
          <note xml:id="i-e0aabdec56cb295f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
