<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--34</head>
          <docDate when="2008-11-24">2008-11-24</docDate>
        </div>
      </front>
      <body>
        <div>
          <note xml:id="i-d095b555f226a866-0">
            ﻿
          </note>
          <note xml:id="i-8e73a294f018d06b-0">
            Riksdagens protokoll
          </note>
          <note xml:id="i-c038753d72754aae-0">
            2008/09:34
          </note>
          <note xml:id="i-357ba3e5dc22031d-0" type="date">
            Måndagen den 24 november
          </note>
          <note xml:id="i-8f09646ecb6d9d00-0">
            Kl. 11:00 - 13:07
          </note>
          <note xml:id="i-874a21391ae094a2-0">
            1 § Justering av protokoll
          </note>
          <note xml:id="i-af306f331e372a35-0">
            Justerades protokollen för den 17 och 18 november.
          </note>
          <note xml:id="i-bb04940356ff4641-0">
            2 § Ledighet
          </note>
          <note xml:id="i-127d5cb84b2200c7-0">
            Talmannen meddelade att Anders Hansson (m) ansökt om ledighet
            under tiden den 2 mars30 april 2009.
          </note>
          <note xml:id="i-ab00bb810cbbb7df-0">
            Kammaren biföll denna ansökan.
          </note>
          <note xml:id="i-1552de97b8aa12ec-0">
            Talmannen anmälde att Boriana Åberg (m) skulle tjänstgöra som
            ersättare för Anders Hansson.
          </note>
          <note xml:id="i-467e9b830a768362-0">
            3 § Meddelande om frågestund
          </note>
          <note xml:id="i-628599a53bbc8db9-0">
            Talmannen meddelade att vid frågestunden torsdagen den 27 november
            kl. 14.00 skulle följande statsråd närvara:
          </note>
          <note xml:id="i-96a595ff0a6d7d67-0">
            Utbildningsminister Jan Björklund (fp), statsrådet Cristina Husmark
            Pehrsson (m), statsrådet Maria Larsson (kd), finansminister Anders
            Borg (m), statsrådet Cecilia Malmström (fp).
          </note>
          <note xml:id="i-4f7daf824e9601ca-0">
            4 § Anmälan om fördröjt svar på interpellation
          </note>
          <note xml:id="i-8e87b8bec7c6ef65-0">
            Till riksdagen hade inkommit följande skrivelse:
          </note>
          <note xml:id="i-c82f318e22306fc8-0">
            Interpellation 2008/09:94
          </note>
          <note xml:id="i-a3cbcba5f4cbfec9-0">
            Interpellation 2008/09:94 Internationellt förbud mot klustervapen
          </note>
          <note xml:id="i-421f10322bb2c579-0">
            Interpellationen kommer att besvaras fredagen den 28 november
            2008.
          </note>
          <note xml:id="i-513115226647eeb9-0">
            Skälet till dröjsmålet är inkommande besök av Ukrainas premiärminister.
          </note>
          <note xml:id="i-b6f691f71cf41878-0">
            Inga Eriksson Fogh
          </note>
          <note xml:id="i-c15a51e6d8b18116-0">
            5 § Svar på interpellation 2008/09:65 om design i svenska företag
          </note>
          <note type="speaker" xml:id="i-b46984621643f495-0">
            Anf. 1 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-0">
            <seg xml:id="i-a783523f810a36a9-0">
              Herr talman! Börje Vestlund har frågat mig vilka åtgärder jag
              är beredd att vidta för att utveckla företag som sysslar med design.
            </seg>
            <seg xml:id="i-94eda75396ff2045-0">
              De generella åtgärder som regeringen har vidtagit för att främja
              företagande ger också företagen utrymme att våga investera och
              satsa på exempelvis design. Sänkta skatter, förbättrad kapitalförsörjning
              för små och medelstora företag, ökade möjligheter till mikrolån
              och krediter, jobbskatteavdrag för näringsinkomster, minskade
              kostnader för administration, regelförenklingar och så vidare
              ger företagen ökat utrymme att satsa på utvecklingsarbete.
            </seg>
            <seg xml:id="i-a13afb418fd521ac-0">
              Design bör vara ett integrerat moment i produktutveckling. Design
              är ett verktyg eller en arbetsmetod som såväl företag som offentliga
              organisationer bör utveckla. Görs det på ett medvetet och strategiskt
              sätt skapas mervärden som syns både i form av ökad lönsamhet och
              ökat värde för såväl kunder som medborgare.
            </seg>
            <seg xml:id="i-a0907dbb087ba917-0">
              Regeringen främjar design på ett antal sätt, bland annat har
              Stiftelsen Svensk Industridesign, Svid, fått bidrag till sin verksamhet
              via Nutek. Svids uppgift är precis den som Börje Vestlund efterlyser,
              nämligen att verka för att företag, organisationer och offentliga
              verksamheter ska bli medvetna om designens betydelse som konkurrensmedel
              och integrera designmetodik i sina verksamheter. Svid stöder också
              utbildnings- och forskningsinsatser inom designområdet för att
              öka kunskapen om design.
            </seg>
          </u>
          <note type="speaker" xml:id="i-1a48627bdfff6f8e-0">
            Anf. 2 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-0">
            <seg xml:id="i-01cd8bcb10b7e02f-0">
              Herr talman! Jag ber att få tacka för svaret.
            </seg>
            <seg xml:id="i-d864fae7292e53ad-0">
              Skälet till att jag har ställt interpellationen är ett förslag
              i vår budgetmotion som hänvisats till näringsutskottet om att
              ha ett program förutom Forska och väx, som vi har haft ganska
              många debatter om under åren. Vi har tyckt att det har funnits
              anledning till det just på grund av att design oftast är väldigt
              forskningsliknande i den meningen att man inte riktigt vet vad
              som händer när man går in i ett stort designprojekt, om det ska
              ge resultat och om man ska kunna omsätta det på marknaden. Det
              finns därför all anledning att ge, inte minst små företag som
              vill satsa på design, särskilda anslag för att de ska kunna göra
              ett bra designarbete. Det har vi föreslagit i vår budgetmotion.
            </seg>
            <seg xml:id="i-197e7186f800bd6d-0">
              I svaret på min interpellation har näringsministern knappt brytt
              sig om att ta upp någon del av den diskussionen. Hon hänvisar
              snarare till generella åtgärder som man har vidtagit. Så svarar
              näringsministern på alla sina interpellationer. Vi kommer att
              behandla en interpellation senare som jag har ställt, och där
              kommer hon att säga ungefär samma sak.
            </seg>
            <seg xml:id="i-2100d7dde66a4a82-0">
              Det handlar i hög grad om att de här pengarna ska räcka till
              väldigt mycket. Har man inga egna förslag kan man alltid tala
              om sänkta skatter, förbättrad kapitalförsörjning och så vidare
              i all oändlighet. Man kan använda det till att säga att de här
              pengarna ska räcka till praktiskt taget allt.
            </seg>
            <seg xml:id="i-89367bf4624fa0c9-0">
              Men, herr talman, min tanke när jag ställde interpellationen
              var inte att få höra och att få diskutera det här återigen efter
              alla mina debatter med Maud Olofsson. Min utgångspunkt var hur
              vi ska utveckla design i de svenska företagen, kanske främst i
              de svenska små företagen. Det är ju i de svenska små företagen
              som det är lite svårt att få möjlighet till just en bra designverksamhet.
            </seg>
            <seg xml:id="i-0aba6481d15b016f-0">
              Man har för länge sedan upptäckt, och vi är ganska överens där,
              att det är viktigt att rikta forskningsinsatser till de små företagen.
              Det finns också anledning att rikta sig med designverksamhet till
              de små företagen.
            </seg>
            <seg xml:id="i-2178dcb187b0c974-0">
              När det gäller stödet till Svid, som näringsministern nämner
              i sitt svar, är det riktigt i och för sig att man genom Nutek
              får ett bidrag. Men det är snarare för att kunna upprätthålla
              den organisationen. Det är inget stöd till de enskilda företagen
              för att de faktiskt ska kunna ha en bra designverksamhet. Svid
              har en mycket bra verksamhet, men det sipprar inte på något sätt
              ut till de enskilda företagen för att de ska kunna ägna sig åt
              designverksamhet. Snarare kan man väl säga att de på olika sätt
              kan stimulera genom att de har ett samlat grepp om designverksamheten
              i Sverige.
            </seg>
            <seg xml:id="i-5fb723185d11e25b-0">
              Som sagt, herr talman, tycker jag att det hade varit bra om jag
              hade fått svar på frågan. Vad vill näringsministern göra för att
              utveckla just design i de svenska företagen, företrädesvis de
              svenska små företagen?
            </seg>
          </u>
          <note type="speaker" xml:id="i-37e00955af9ef995-0">
            Anf. 3 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-1">
            <seg xml:id="i-276e742ec30a348f-0">
              Herr talman! Jag tror att det finns en skiljelinje mellan Socialdemokraterna
              och regeringen när det gäller synen på hur man ska verka i de
              här sammanhangen. Vi tror nämligen att företagen har väldigt god
              kunskap och god vilja att försöka utveckla sina företag. Ett av
              hindren har ju varit att det inte har funnits ekonomiskt utrymme
              i deras eget företagande för att jobba med detta. Det är därför
              som den generella politiken är så viktig. Om vi kan minska kostnaden
              för att anställa, för att hålla på med regelverk, för att driva
              sina företag blir det mer utrymme att göra de här andra sakerna.
            </seg>
            <seg xml:id="i-1f4d94ca4effd841-0">
              Sedan ska det finnas resurser i samhället på olika specialområden
              som företagen själva kan välja att vända sig till, köpa hjälp
              för att utveckla sina produkter och sina tjänster. Det är så vi
              ser på detta.
            </seg>
            <seg xml:id="i-c9994bc3cd802823-0">
              Jag vet att Socialdemokraterna älskar program av olika slag,
              därför att det är väldigt lätt att sälja in. Nu gör vi ett designprogram,
              nu gör vi någonting annat. Det svåra i politiken är att skapa
              bra grundförutsättningar för företagen så att de själva utifrån
              sina egna kommersiella bedömningar kan dra i gång vare sig det
              handlar om designverksamhet, om produktutveckling eller om andra
              saker. Där skiljer vi oss åt, därför att ni hela tiden har älskat
              alla dessa program. Men vi tycker att det är den generella politiken
              som är den viktigaste, för den skapar en bra grund.
            </seg>
            <seg xml:id="i-05842c7e1605ae78-0">
              Dessutom ska det finnas stödfunktioner. Svid är en sådan stödfunktion.
              Det är inte rätt som Börje säger att de inte finns ute i företagen.
              De finns där i allra högsta grad och hjälper företag att hitta
              nya sätt att producera, med industridesign som gör att produkterna
              blir bättre och mer säljbara. De verkar visst ute i de enskilda
              företagen.
            </seg>
            <seg xml:id="i-e4780417fffaab53-0">
              Sedan har vi ökat resurserna till Vinnova. Mycket av deras pengar
              går ju till den här typen av verksamhet, men vi säger inte att
              det är ett designprogram. Vi startar olika program tillsammans
              med olika företagskonstellationer eller med enskilda företag som
              handlar om just design. Om man går in på Vinnovas hemsida till
              exempel och söker på ordet design får man 737 träffar. Det vill
              säga att även om det inte står design på alla de projekt som Vinnova
              driver finns det väldigt många sådana inslag i detta.
            </seg>
            <seg xml:id="i-d4d4b775354e2041-0">
              Jag sitter inte som statsråd och delar ut pengar till olika program
              och får pluspoäng för det, utan jag säger till Vinnova: Här har
              ni resurser! Vi ökar resurserna i den forsknings- och innovationsproposition
              som vi precis har lagt fram. Här har ni resurser! Ni ska jobba
              med de här sakerna. Men det ska vara företagsorienterat och utifrån
              företagens behov. Det är så vi vill jobba, därför att det stärker
              företagens egen beslutsmakt när det handlar om de här frågorna.
            </seg>
          </u>
          <note type="speaker" xml:id="i-0f9b3fde36c38462-0">
            Anf. 4 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-1">
            <seg xml:id="i-c7c7cd876bf7091a-0">
              Herr talman! Jag delar statsrådets uppfattning om att det finns
              en god vilja hos företagen att utvecklas och att göra något ännu
              bättre.
            </seg>
            <seg xml:id="i-100fe7a383bea14e-0">
              Statsrådet säger att det aldrig har funnits utrymme i företagen.
              Vi vet inte riktigt vad regeringens politik har gett så här långt.
              Det är lite svårt att veta innan man har sett resultatet. Jag
              skulle kunna raljera och säga att det inte är så imponerande,
              men jag väntar med det till dess vi har ett lite längre perspektiv.
              Jag tror inte att allt sätter sig efter två års regerande.
            </seg>
            <seg xml:id="i-b9d3276f0b4f3b38-0">
              Maud Olofsson säger att vi socialdemokrater älskar program. Vi
              tycker att det finns anledning att sätta in resurser där resurser
              bäst behöver sättas in. Det är möjligen skillnaden mellan Socialdemokraterna
              och regeringen. Vi tycker att man ska rikta resurser, och vi tycker
              att man ska sätta in dem där de allra bäst behövs. Det är av den
              anledningen att det ska vara träffsäkra åtgärder.
            </seg>
            <seg xml:id="i-12d47b3dd7bc355c-0">
              Jag kan säkert tro att det blir 737 träffar på Vinnovas hemsida,
              men varför är företagen osäkra inför att gå in i designprojekt?
              Varför tycker företagen att det är ett problem? Statsrådet tror
              väl inte att vi har hittat på detta i vår egen kammare, utan vi
              har haft en del kontakter med företagen. Jag vet att dessa människor
              har haft kontakt med regeringen i samma fråga, nämligen att det
              är viktigt att rikta pengar till designverksamhet.
            </seg>
            <seg xml:id="i-b9b1ad131f929000-0">
              Design är också mer än bara industridesign. Det får vi inte heller
              glömma bort i sammanhanget. Ibland har det framgått i medierna
              att det finns en industridesign och sedan finns det en annan design
              och att det däremellan finns skarpa gränser. Så är det naturligtvis
              inte. Vi socialdemokrater menar att man ska se design i det breda
              perspektivet.
            </seg>
            <seg xml:id="i-dc3f0ee136635677-0">
              Med tanke på propositionen om forskning och det som Vinnova har
              fått kan jag skryta med att Socialdemokraterna ger lite mer pengar.
              Jag vill ändå inte rikta in mig på det. Det intressanta i interpellationen
              handlar om att vi måste få en ordning i den meningen att det måste
              riktas pengar till designverksamheten. Det tycks denna regering
              strunta i fullständigt. Det beklagar jag eftersom det handlar
              om att utveckla företagen. Det kan inte regeringen förmå sig till
              mer än att säga att pengarna ska räcka till precis allt. Vi tycker
              att det ska vara träffsäkra insatser mot företagen.
            </seg>
          </u>
          <note type="speaker" xml:id="i-33c2bede909a7065-0">
            Anf. 5 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-2">
            <seg xml:id="i-03a7fa08187ebdc6-0">
              Herr talman! Börje Vestlund säger att det ska vara träffsäkra
              åtgärder. Jag står här dag ut och dag in och svarar på interpellationer.
              Ena dagen är det design, nästa dag är det turism och tredje dagen
              är det någon annan sak.
            </seg>
            <seg xml:id="i-22718ef3670d78a3-0">
              Bekymret för socialdemokratin är att ni inte klarar av att prioritera.
              Det är därför ni måste spräcka utgiftstaken för att få rum med
              alla era utgifter.
            </seg>
            <seg xml:id="i-4eca3c0e8b1a05e0-0">
              Vi menar att en generell politik för företagen som innebär sänkta
              kostnader ger företagen möjlighet att använda den egna viljan
              att göra saker. Det är kommersiellt riktigt. Sedan kan det behövas
              stödfunktioner, särskilda projekt, för att utveckla saker och
              ting. För det finns resurser.
            </seg>
            <seg xml:id="i-824c157a172e670d-0">
              Jag håller med Börje Vestlund om att design och industridesign
              om man ser dem som en helhet är oerhört viktigt för ett land som
              Sverige, som måste ligga i framkant. Mycket av industridesignen
              handlar om funktionalitet, det vill säga att få bättre funktionalitet
              på olika produkter samtidigt som de också är tilltalande för kunderna.
            </seg>
            <seg xml:id="i-8ea5dd3572e6eb39-0">
              Svid är en otroligt spännande organisation som jobbar med att
              ta fram olika produkter som gör att företagens försäljning och
              läge på marknaden förbättras. Vi ska utvärdera organisationen
              och se hur de delarna kan göras ännu bättre.
            </seg>
            <seg xml:id="i-9e92dc1b69f4d6c1-0">
              Vinnova har fått ökade resurser. Men så säger Börje Vestlund
              att Socialdemokraterna ger ännu mer. Men det är inget svårt för
              ett parti som inte behöver hålla utgiftstaken att lova mer pengar.
              Det kommer ni att göra i vartenda ämne vi talar om i riksdagen.
            </seg>
            <seg xml:id="i-cf281babbd96a8ec-0">
              Vi håller utgiftstaken. Vi ser till att prioritera inom ramen
              för dem. I det stycket har Vinnova fått ökade resurser. Vi ser
              också designfrågorna i de program som Nutek har direkt riktade
              mot företagen. Där används design som en del i företagsutvecklingen.
            </seg>
            <seg xml:id="i-6c88d414e5b86137-0">
              Rådet för arkitektur, form och design har haft regeringens uppdrag
              att utveckla det offentligas roll för bland annat design. De ska
              lämna sin slutredovisning vid årsskiftet. Då får vi titta på vad
              de säger i sammanhanget om att utveckla design på det offentliga
              området.
            </seg>
            <seg xml:id="i-dbb261c900b797a7-0">
              Men i grunden handlar det om bra företagsvillkor. Där är det
              fråga om 50 miljarder i sänkta skatter för företagen. För Socialdemokraterna
              innebär det 70 miljarder i skattechock för företag och samhälle.
              De ska ställas mot varandra. Jag tror att sänkta kostnader för
              företagen, minskade utgifter för företagen, gör att företagen
              har större möjligheter att själva ta ansvar för sin del. Sedan
              ska vi bygga stödfunktioner som gör att företagen själva kan bestämma
              vem de ska köpa stöd från och vem de ska begära hjälp från. Det
              ska vara företagsdrivet och inte drivet av politiker. Det är företagen
              som vet bäst vad de behöver.
            </seg>
          </u>
          <note type="speaker" xml:id="i-cea3b5d1f4b1c7e3-0">
            Anf. 6 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-2">
            <seg xml:id="i-176cceae510e920e-0">
              Herr talman! Vi ska bygga stödfunktioner. Maud Olofsson säger
              att hon tittar på detta och att hon kanske kommer fram till något
              resultat och att det ska lämnas rapporter hit och dit. Men fortfarande
              finns inte stödfunktionerna på plats. Det är det allvarliga.
            </seg>
            <seg xml:id="i-2da30d5c433a9106-0">
              Jag har också noterat att det ska komma in rapporter, men det
              är här och nu som företagen behöver stödet. Jag tror att jag skrev
              interpellationen före finanskrisen, och jag hade inte ens något
              sådant i huvudet, men med anledning av finanskrisen behöver man
              också tänka på detta.
            </seg>
            <seg xml:id="i-87fe9cd4e53cb0de-0">
              Sluta med det är om utgiftstaken, Maud Olofsson. Om man inte
              sänker skatterna går det att ha fler utgifter. Det är en poäng
              med den socialdemokratiska budgeten. Nu har finansutskottet rett
              ut Maud Olofssons påståenden, och hon är snart den enda ministern
              som håller på att tramsa om dem. Finansutskottet har kommit fram
              till att detta inte är att spräcka något utgiftstak. Sluta med
              de påståendena. Det blir bara mer och mer löjligt för var gång
              du säger så.
            </seg>
          </u>
          <note type="speaker" xml:id="i-762f1264931158cb-0">
            Anf. 7 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-3">
            <seg xml:id="i-e0b8e04050ddbd78-0">
              Herr talman! Jag förstår om socialdemokrater blir upprörda när
              vi kritiserar er för att ha hur mycket pengar som helst. Om ni
              kör er budget genom samma system som regeringen kör sin budget
              kan vi konstatera att det blir 60 000 färre i arbete. Det måste
              man ta hänsyn till när man talar om hur mycket pengar man har.
              Jag är noga med att budgetregler ska hållas. Om riksdagen har
              fastställt ett utgiftstak är det rimligt att följa det.
            </seg>
            <seg xml:id="i-34388b3c54622091-0">
              Sedan var det frågan om hur vi bygger upp verksamheten. Vinnova
              har fått ökade resurser. I de resurser de får och de projekt de
              startar finns mycket av designinriktning. Det är för att företagen
              själva efterfrågar det. Svid finns som en funktion som företag
              kan vända sig till. Sedan kan man alltid önska mer pengar till
              alla dessa myndigheter. Vår grund är att se till att företagen
              har så goda ekonomiska villkor som möjligt. 50 miljarder i sänkta
              skatter för företagen innebär ökat utrymme för dem. Sedan finns
              stödfunktioner på en mängd olika områden som gör att företagen
              kan vända sig dit. Det är ett bra sätt att förhålla sig till det
              här programmet och de här inriktningarna precis som på alla andra
              områden.
            </seg>
          </u>
          <note xml:id="i-29b0ca8c70a1f30a-0">
            Överläggningen var härmed avslutad.
          </note>
          <note xml:id="i-704c4c16ad676f70-0">
            6 § Svar på interpellation 2008/09:66 om en effektivare dagligvaruhandel
          </note>
          <note type="speaker" xml:id="i-e7e7465ee5556dce-0">
            Anf. 8 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-4">
            <seg xml:id="i-831b69999ae2a5ab-0">
              Herr talman! Börje Vestlund har frågat mig om jag kan tänka mig
              att pröva frågan om att inrätta en livsmedelsdelegation under
              Konkurrensverket.
            </seg>
            <seg xml:id="i-6c4cdf46fe0cdb26-0">
              Jag tycker att det är glädjande att Socialdemokraterna nu till
              skillnad från när de var i regeringsställning vill göra det lättare
              för företag att öppna nya butiker och att följa livsmedelsreglerna
              i syfte att stimulera konkurrensen.
            </seg>
            <seg xml:id="i-80092fe3a85ba297-0">
              Regeringen har konsekvent fokuserat på åtgärder för att säkerställa
              konkurrensen och minska regelbördan för företag.
            </seg>
            <seg xml:id="i-7d37d62fe95e7e22-0">
              Vi har agerat för att säkerställa att vi har en så effektiv konkurrensmyndighet
              som möjligt och en modern konkurrenslagstiftning. Den nya konkurrenslagen
              trädde i kraft den 1 november och syftar till att förebygga konkurrensöverträdelser
              samt att göra det enklare att följa lagen. Konkurrensverket har
              därmed getts effektivare verktyg för att värna och stärka konkurrensen
              i Sverige. Den nya lagen markerar allvaret i överträdelser av
              konkurrensreglerna och vikten av effektiva regler för att hindra
              konkurrenshämmande företagsuppköp.
            </seg>
            <seg xml:id="i-52bfe417502937eb-0">
              Sveriges medlemskap i EU betyder att vi är en del av en gemensam
              inre marknad vars principer om fri rörlighet gynnar svenska konsumenter
              och medför lägre priser på många områden. Samtidigt är prisläget
              i Sverige på vissa områden högt i jämförelse med andra länder.
              Det kan finnas många orsaker till detta.
            </seg>
            <seg xml:id="i-1d6ac6e8f425f055-0">
              Regeringen har uttryckt vikten av att ta ett samlat grepp om
              konkurrensfrågorna och gett Konkurrensverket i uppdrag att göra
              en bred översyn av konkurrenssituationen i Sverige, där såväl
              befintliga som nya förslag till konkurrensfrämjande reformer behandlas
              samlat och konkretiserat. Den 17 november 2008 redovisade verket
              den första delen av rapporten. Verket ska redovisa uppdraget i
              sin helhet senast den 31 mars 2009.
            </seg>
            <seg xml:id="i-ea7e83d8982206fb-0">
              Konkurrensverkets huvudsakliga uppgift är att säkerställa att
              konkurrensreglerna följs inom alla branscher. Det är angeläget
              att skilja verkets roll som tillsynsmyndighet på konkurrensområdet
              från regeringens arbete med att förbättra villkoren för företag
              och företagande.
            </seg>
            <seg xml:id="i-64b27547e3383021-0">
              Regeringen har drivit igenom förändringar i plan- och bygglagen
              som innebär att god ekonomisk tillväxt och effektiv konkurrens
              ska främjas vid planläggning och byggande. Kommunerna har därmed
              fått bättre förutsättningar för att kunna beakta grundläggande
              villkor för etablering och utveckling av näringslivet på ett sätt
              som bör gynna konkurrensen inom bland annat dagligvaruhandeln.
            </seg>
            <seg xml:id="i-8cb703a41650b052-0">
              Vi har även påbörjat ett omfattande arbete med att minska den
              administrativa bördan för företagen. Regeringen har inom ramen
              för regelförenklingsarbetet gett bland annat Livsmedelsverket
              i uppdrag att ta fram förslag som kan bidra till att förenkla
              regelverket för företagen och därmed villkoren för företagande
              inom dagligvarusektorn.
            </seg>
            <seg xml:id="i-b7536a9b6d35aa50-0">
              Sammanfattningsvis har regeringen vidtagit åtgärder för att värna
              konkurrensen och för och underlätta etableringen av bland annat
              dagligvaruhandelsföretag. Konkurrensverket har även fått ett rejält
              tillskott till budgeten. Regeringen föredrar konkreta åtgärder
              framför upprättandet av nya offentliga organ och ser därför nu
              inget behov av att inrätta en livsmedelsdelegation under Konkurrensverket.
            </seg>
          </u>
          <note type="speaker" xml:id="i-acad41510822e9f4-0">
            Anf. 9 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-3">
            <seg xml:id="i-da60e1f723da2ab3-0">
              Herr talman! Tack för svaret!
            </seg>
            <seg xml:id="i-1ab66edb931dc82b-0">
              Ibland har man tur, för i dagens Svenska Dagbladet kunde man
              läsa: Lägre matpriser utom i butikerna. Det kan man säga var tur,
              i alla fall ur mitt perspektiv. Man konstaterar i den sedvanliga
              prisundersökning som PRO gör varje år, som har gjorts under många
              år och som får anses vara ledande här i landet, att matpriserna
              har minskat. I en matkasse för ca 300 kronor har de gått ned med
              ett par kronor. Det är intressant att se.
            </seg>
            <seg xml:id="i-f5c0d7c7ea846525-0">
              Då säger statsrådet att regeringen vill ha konkreta åtgärder.
              Ja, det var ju intressant att höra. Men vilka konkreta åtgärder
              är det i så fall, näringsministern? Vad är det statsrådet har
              i rockärmen som hon inte redovisar i den här debatten?
            </seg>
            <seg xml:id="i-7b81852a4e54aac6-0">
              Sedan säger näringsministern att den nya konkurrenslagen är någonting
              den här regeringen har genomfört. Ja, efter en ganska gedigen
              och omfattande utredning som den socialdemokratiska regeringen
              tillsatte där man fick ett tilläggsdirektiv med den absolut största
              frågan, som man hade en lång konkurrenspolitisk diskussion om
              förra mandatperioden, nämligen kriminaliseringen, som var det
              kontroversiella. Det ströks också av den här regeringen. Jag är
              väldigt glad för det, för jag tycker att det är bra att vi har
              en gemensam uppfattning. Det var också en enig kammare som med
              mycket bred majoritet kunde besluta om den nya konkurrenslagstiftningen,
              i huvudsak på initiativ av den förra, socialdemokratiska regeringen.
            </seg>
            <seg xml:id="i-5cb21ef5a90f2f4f-0">
              Låt mig också säga, fru talman, att när man tittar på den utredning
              som riksdagens utredningstjänst utförde förra året, tidigt under
              2007, kan man konstatera att den visar bilden att det är få stora
              koncerner som dominerar framför allt livsmedelsmarknaden men även
              dagligvaruhandeln i stort. Jag har i det här fallet hållit mig
              just till livsmedelspriserna och livsmedelsmarknaden, därför att
              det är de som drabbar människor som drabbar människor oftast och
              nästan varje dag. Man behöver kanske inte köpa kläder varje vecka
              om man inte är extremt intresserad av det, och framför allt kanske
              man inte behöver köpa ny tv varje vecka.
            </seg>
            <seg xml:id="i-91942585b67b653c-0">
              I det sammanhanget kan vi konstatera att det inte går åt rätt
              håll, tvärtom. Det äger sin riktighet att en del produkter och
              varor gick ned i pris vid EU-inträdet, speciellt kött och vissa
              grönsaker. Men vi har sett att priserna kraftigt har återhämtat
              sig och kommit tillbaka, och det har visat sig att vi just nu
              kanske är ledande i Europa när det gäller detta.
            </seg>
            <seg xml:id="i-809a945ef979d40a-0">
              Jag har inte föreslagit någon ny myndighet, men något radikalt
              måste göras i det här sammanhanget. Vi har inte föreslagit någon
              ny myndighet det har vi aldrig hävdat. Vi har föreslagit att det
              ska vara en livsmedelsdelegation som finns inom Konkurrensverket,
              som kan skapas inom ramen för Konkurrensverket. Vi har inte föreslagit
              några nya pengar, utan detta ska finansieras inom ramen för Konkurrensverkets
              budget.
            </seg>
            <seg xml:id="i-9565f9ef9c52024d-0">
              Jag tycker att det är ett ganska rimligt krav, herr talman, att
              man tittar på detta då det har varit ett samtalsämne under många
              år.
            </seg>
          </u>
          <note type="speaker" xml:id="i-146877faa98adb61-0">
            Anf. 10 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-5">
            <seg xml:id="i-33e114eb1f14ef40-0">
              Herr talman! Först vill jag säga till Börje Vestlund att jag
              tycker att det är bra att han tar upp den här frågan. Jag delar
              uppfattningen att vi behöver en bättre konkurrenssituation för
              dagligvaruhandeln. Det är viktigt att driva på, därför att inte
              minst när det är svåra tider drabbar höga matpriser konsumenterna.
              Det drabbar inte bara konsumenterna, utan också producenterna,
              som inte får de tunga betalningarna för det de producerar, utan
              det får mellanleden som ligger där.
            </seg>
            <seg xml:id="i-18cbda9030c0b7b0-0">
              Det intressanta var att när Konkurrensverket utredde den här
              frågan och lämnade sin rapport 2005 sade man att det som är en
              av trösklarna i det här är plan- och bygglagen. Jag säger 2005,
              därför att då hade vi en annan regering. Dock hände ingenting
              med detta. Den nya regeringen har ändrat plan- och bygglagen och
              har gjort det enklare att etablera sig på det här området.
            </seg>
            <seg xml:id="i-8c0335e818bfd00c-0">
              När vi har en myndighet som kommer med analyser, som gör rapporter
              och som lägger fram förslag är det viktigt att vi går igenom och
              ser vad vi kan göra. Eftersom de pekade ut PBL som en av de viktigaste
              frågorna tyckte den här regeringen att det var viktigt att ändra
              plan- och bygglagen och göra det lättare att etablera sig.
            </seg>
            <seg xml:id="i-37bc6f466edcdcdf-0">
              Det är också viktigt att säga att även om livsmedelspriserna
              nu är föremål för en interpellationsdebatt ska vi konstatera att
              även energi- och byggmarknaderna är två viktiga marknader där
              Konkurrensverket har pekat på att det är för dålig konkurrens.
              Som jag ser det måste vi se det ur konsumentens synpunkt: Vad
              är möjligt att göra för att öka konkurrensen så att det blir billigare
              att bo, rimliga energipriser och rimliga matpriser? Det är i grunden
              det som är det viktiga.
            </seg>
            <seg xml:id="i-1c337c07bb09ee6f-0">
              Det är därför som vi tycker att vi måste ha en stark konkurrensmyndighet
              som bevakar de här delarna. Det är inte regeringen som ska säga
              att nu ska ni titta på livsmedel och nu ska ni titta på det, utan
              det är utifrån analyser som Konkurrensverket självt gör, med tillräckliga
              resurser för att jobba med det här, som vi stärker Konkurrensverkets
              roll.
            </seg>
            <seg xml:id="i-b3485314b8623a75-0">
              Det här gör man ute i Europa. EU:s samarbete kring konkurrensfrågor
              är otroligt viktigt för att stärka konkurrensen. Nu gör vi detsamma
              här hemma i Sverige.
            </seg>
            <seg xml:id="i-f27b06e280a2625f-0">
              Det här är någonting som den förra regeringen helt har underlåtit.
              Man har inte velat öppna marknaden. Man har inte tyckt att konkurrensfrågor
              har varit så viktiga.
            </seg>
            <seg xml:id="i-75f652251965f0be-0">
              Nu förstärker vi de resurserna på Konkurrensverket. Sedan är
              det upp till Konkurrensverket självt att organisera sitt arbete
              på det sätt som man tycker är mest effektivt. Där tror jag inte
              att enskilda statsråd ska gå in och säga att man behöver en delegation
              för det här, för då har vi en mycket otydlig myndighetsorganisation.
              Vi ger resurser till Konkurrensverket, förstärker nu, och sedan
              är det utifrån deras egna analyser som de organiserar sitt arbete.
              Så har vi valt att arbeta.
            </seg>
          </u>
          <note type="speaker" xml:id="i-9d438202a8749b7f-0">
            Anf. 11 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-4">
            <seg xml:id="i-cce4ca311c722769-0">
              Herr talman! Maud Olofsson har ibland svårt att hålla sig till
              sanningen. Att vi i det här sammanhanget inte skulle ha tyckt
              att konkurrensregler är viktiga var har Maud Olofsson hittat de
              uppgifterna? Var har vi någonsin sagt att konkurrensregler inte
              är viktiga?
            </seg>
            <seg xml:id="i-a72193ee0a9c1dd1-0">
              Det handlar som sagt om livsmedelspriserna i första hand, men
              jag ska också kommentera det andra.
            </seg>
            <seg xml:id="i-0db8c832d063cb44-0">
              När det gäller byggmarknaden arbetade vi under många år för att
              få ned priserna. Ett av de stora problemen där var att så fort
              man hade kommit någonstans var det några nya producenter som slog
              sig ihop, och så fick man börja om från början. Maud Olofsson
              vet att det var så här på byggmarknaden och att det har varit
              det under många år.
            </seg>
            <seg xml:id="i-090f2f636b075b5f-0">
              När det gäller energipriserna finns det väl ett antal utredningar,
              inte minst statliga, som kan konstatera att av den där mångfalden
              som skulle komma till följd av att man avreglerade energimarknaden
              blev det intet, utan tvärtom. Det var snarare så att mångfald
              blev till enfald, och ganska få producenter i förhållande till
              vad det var när man gick ifrån monopolet.
            </seg>
            <seg xml:id="i-68a42da7a82b50a9-0">
              Jag sparade mina kommentarer om PBL just till mitt andra inlägg
              av den anledningen att det krävs lite analys om detta.
            </seg>
            <seg xml:id="i-2eab4c9f865360cc-0">
              Det är riktigt att detta har diskuterats länge. Konkurrensverket
              har vid ett antal tillfällen uttalat att PBL skulle vara ett problem
              för etableringar, inte minst för lågprisetableringar. Därför tillsattes
              en utredning.
            </seg>
            <seg xml:id="i-4780a78f32e7a3b2-0">
              Som statsrådet säkert känner till är PBL en ganska omfattande
              lagstiftning, och vi ville göra en ordentlig utredning av hela
              lagstiftningen, pröva varje del och lyfta på varje kloss. Den
              utredningen lade fram sitt betänkande i september 2005. Jag vet
              inte riktigt när den gick ut på remiss, men jag inbillar mig att
              det var någon gång på senhösten, kanske i november eller december.
              Remisstiden brukar vara tre fyra månader, så jag kan tänka mig
              att den kom tillbaka till regeringen någon gång på vårkanten 2006.
              Sedan hade vi val i september.
            </seg>
            <seg xml:id="i-da6026ed62b6431a-0">
              Jag tror inte att någon regering, inte ens Maud Olofssons regering,
              på ett par månader presterar att få ihop en proposition på ett
              så stort och omfattande material som plan- och bygglagen, som
              det ju har varit en så stor diskussion om i vårt land under många
              år. Att detta skulle ha gått på ett par månader tror jag inte
              att någon skulle föreställa sig. Jag tror att vi över blockgränserna
              var ganska överens om att det var viktigt att man genomlyste hela
              plan- och bygglagen och inte tog varje bit för sig. Det var ju
              så man hade arbetat innan: Man släckte först en eldsvåda, så att
              säga, och därefter släckte man nästa. Nu ville man i stället ta
              ett helhetsgrepp.
            </seg>
            <seg xml:id="i-ca52cb27c93ca897-0">
              Det är bra att man har gjort förändringar i plan- och bygglagen,
              men detta har fortfarande inte gett något resultat när det gäller
              livsmedelspriserna. De är fortfarande lika höga, och det finns
              en del som tyder på att det kommer att ta lång tid innan världsmarknadspriserna
              på livsmedel kommer att slå igenom i konsumtionsledet.
            </seg>
            <seg xml:id="i-c1a0474c42d19d35-0">
              Vi vet också att när det slår om åt andra hållet och världsmarknadspriserna
              höjs kan vi konsumenter nästan dagen efter se att det rör sig
              och att priserna i butikerna höjs efter det som sker på världsmarknaden.
            </seg>
            <seg xml:id="i-a1b2a10f8646b19d-0">
              Det sista jag skulle vilja säga är att det är underligt att man
              inte är beredd att i varje fall pröva en idé om en livsmedelsdelegation.
              Man kan väl åtminstone titta på det och seriöst överväga det,
              i stället för att bara säga nej, nej och åter nej. Detta förvånar
              mig om vi har samma intresse av att få ned livsmedelspriserna.
            </seg>
          </u>
          <note type="speaker" xml:id="i-ea4897abf818451c-0">
            Anf. 12 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-6">
            <seg xml:id="i-34e0c38c2a00eaff-0">
              Herr talman! Jag förstår att Börje Vestlund blir lite upprörd
              när jag säger att ni inte prioriterade konkurrensfrågorna. Men
              jag kan konstatera att den nya regeringen har tillfört ökade resurser
              till Konkurrensverket jämfört med den förra regeringen. Det kan
              man väl ändå tolka som att vi vill stärka Konkurrensverket och
              deras övervakning på alla områden?
            </seg>
            <seg xml:id="i-1617aa3be9f60070-0">
              Jag nämnde bygg- och energimarknaderna därför att det är två
              områden där konkurrenssituationen drabbar enskilda konsumenter
              och företag. Det är väldigt viktigt att vi har en stark konkurrensmyndighet
              som kan övervaka detta. Då måste man också ha muskler.
            </seg>
            <seg xml:id="i-1c930b5fac3a4d3b-0">
              Det innebär också att myndigheten själv måste har ansvaret för
              att organisera sitt arbete. Om någon tycker att man ska organisera
              en livsmedelsdelegation i den verksamheten är det okej för mig,
              men det är myndigheten som ska organisera det. Vi ska inte stå
              här i riksdagen eller på departementet och säga att de borde inrätta
              en livsmedelsdelegation. Nästa gång är det någon annan sorts delegation
              som vi kommer på. Det är viktigt att skilja mellan den politiska
              roll som vi har och det som är verkets uppdrag och uppgifter.
            </seg>
            <seg xml:id="i-a27b325b1fbfdc8e-0">
              Verket ska granska hur konkurrenssituationen ser ut generellt.
              Sedan ska man komma med förslag på åtgärder som vi kan fatta politiska
              beslut om. Men deras egen övervakning och deras egen analys måste
              de själv få ansvara för. Jag tror att det är väldigt viktigt att
              vi håller den rågången.
            </seg>
            <seg xml:id="i-3ce48065e8c51b2a-0">
              Om vi för ett kort ögonblick ska ta upp detta med energimarknaden
              är det viktigt att säga att det genom de investeringar som i dag
              sker i förnybar energi, på vindsidan och så vidare, är många nya
              aktörer som kommer in. Det är viktigt att tillse att det är många
              som producerar, så att vi får en ökad konkurrens. Regeringen har
              tillsatt en utredare som också ska titta på samägandet när det
              gäller kärnkraften. Det är också ett sätt att förbättra konkurrensen
              på energiområdet.
            </seg>
            <seg xml:id="i-263cdb1d7bcc4f58-0">
              Sedan har vi detta med PBL. Det kan hända att Socialdemokraterna
              inte hann, men ni hade då heller ingen brådska med att få fram
              plan- och bygglagen. Vi såg inget arbete där det fanns tendenser
              till att Socialdemokraterna var beredda att göra saker. Men om
              vi är överens om att plan- och bygglagen och den förändring som
              vi nu gör är bra, då räcker det för mig som besked från Socialdemokraterna
              att ni är beredda att stödja regeringen här.
            </seg>
            <seg xml:id="i-68172864bfea85de-0">
              Europeiska kommissionen har tillsatt en arbetsgrupp som ska titta
              på prissättningen på den europeiska livsmedelsmarknaden. Detta
              följer vi noga. Det är ju inte bara en nationell fråga utan i
              högsta grad en europeisk fråga. Vi kommer att tillse att vi med
              det förstärkta Konkurrensverket verkligen kan granska så att svenska
              konsumenter verkligen ska veta att det finns en rejäl konkurrens
              både när det gäller livsmedel och när det gäller energi- och byggmarknad,
              så att de har råd att äta, råd att värma sina hus och råd att
              också bo på ett vettigt sätt.
            </seg>
          </u>
          <note type="speaker" xml:id="i-7e76b7fabcb63563-0">
            Anf. 13 BÖRJE VESTLUND (s):
          </note>
          <u who="borje_vestlund_48292a" xml:id="i-ae5a20f5652f0480-5">
            <seg xml:id="i-f843ca7757d1eae8-0">
              Herr talman! Ingen brådska, säger statsrådet. Det är snicksnack!
              Just när det gäller plan- och bygglagen hade man lyssnat på debatten.
              Det hade varit små problem med lagen det ena efter det andra och
              man gjorde småändringar. Till slut höll det inte längre, utan
              man var tvungen att se över hela lagen. En sådan översyn tar tid.
              Det tror jag att även statsrådet förstår.
            </seg>
            <seg xml:id="i-7e556d5c1d67dd74-0">
              Det andra som förvånar mig är att du säger att EU vill titta
              på livsmedelskonkurrensen inom unionen. Då går det bra, men inte
              när Socialdemokraterna i Sverige föreslår att man ska inrätta
              en livsmedelsdelegation under Konkurrensverket inte att man inrättar
              en ny myndighet utan att man helt enkelt pekar med hela handen
              och säger att livsmedel är viktiga.
            </seg>
            <seg xml:id="i-b8be20e90b845500-0">
              Livsmedel är sådant som man inte kan avstå ifrån. Jag tror att
              vi är överens om det, statsrådet. Livsmedel måste man ha varje
              dag.
            </seg>
            <seg xml:id="i-caabd90657a64d3c-0">
              Den vaga inställning som Maud Olofsson har till hur man ska arbeta
              med situationen på just livsmedelssidan tror jag upprör väldigt
              många människor som har svårt att få livet att gå ihop. Det är
              till de människorna som Maud Olofsson säger att någon livsmedelsdelegation
              inte behövs utan att man ska titta på konkurrensen oaktat om det
              gäller bilar, tv-apparater eller vad det nu kan vara, med samma
              villkor för allt och med samma prioritet. Är detta rimligt när
              vi tydligen är överens om att livsmedelspriserna är av väsentlig
              vikt för alla i vårt land?
            </seg>
          </u>
          <note type="speaker" xml:id="i-54b6a8780dd441af-0">
            Anf. 14 Näringsminister MAUD OLOFSSON (c):
          </note>
          <u who="eva_olofsson_b34e2b" xml:id="i-dd4133149565e0b2-7">
            <seg xml:id="i-4a182b1c2fcf5449-0">
              Herr talman! Det är viktigt att Börje Vestlund lyssnar på vad
              jag säger. Om någon ska tolka vad jag säger ber jag att få göra
              det själv.
            </seg>
            <seg xml:id="i-9cf48f823d51cae2-0">
              Jag har inte sagt att det inte behövs. Jag har sagt att det är
              Konkurrensverket som ska avgöra hur de organiserar sin verksamhet:
              Enskilda statsråd ska inte peta i enskilda myndigheters sätt att
              organisera sitt arbete. Konkurrensverket gör analyser utifrån
              hur konkurrenssituationen ser ut. Jag tycker att det är helt nödvändigt
              att man tittar på livsmedelssidan, och man gör också det, men
              hur man sedan i sin tur organiserar verksamheten är upp till Konkurrensverket.
              Det är det jag säger. Ni vill gå in och detaljstyra. Det är två
              helt olika synsätt här.
            </seg>
            <seg xml:id="i-409232bfb92f3938-0">
              Jag tycker att Konkurrensverket ska vara vasst. Jag tycker att
              de ska granska livsmedelssidan, energisidan och byggmarknaden
              därför att detta är så viktiga saker för enskilda konsumenter.
              Men det är genom ett starkt verk, med ökade resurser som regeringen
              har tillfört, som vi kan klara av detta. Jag konstaterade bara
              att ni hade nedrustat Konkurrensverket. Vi har upprustat det.
              Det ger också ökade möjligheter för oss att bättre bevaka detta.
            </seg>
            <seg xml:id="i-a1706e9de630557d-0">
              Om sedan Socialdemokraterna är glada över att vi har lagt fram
              förslaget om förändrad plan- och bygglag är ju den saken ur världen.
              Då har vi ju åstadkommit det som Börje Vestlund vill.
            </seg>
            <seg xml:id="i-b1a43d6d761c83ca-0">
              Jag tror att det är otroligt viktigt att vi håller sträng koll
              på konkurrenssituationen i Sverige. Människor ska ha råd att bo,
              att äta och att betala sin elräkning. Då måste vi också bevaka
              så att konkurrenssituationen är vettig på den svenska marknaden.
              Att sedan EU också gör det inom ramen för sin konkurrenskontroll
              är egentligen samma sak. Vi tänker precis likadant på EU-nivå
              som på nationell nivå. Genom den inspiration som vi har fått på
              EU-nivå, där man har en fungerande kontroll på konkurrensen, har
              vi förstärkt den också på hemmaplan. Vi kommer att fortsätta att
              stärka Konkurrensverkets möjligheter att bevaka allt för att konsumenterna
              ska ha råd att bo och äta och också ha en vettig energitillförsel.
            </seg>
          </u>
          <note xml:id="i-29b0ca8c70a1f30a-1">
            Överläggningen var härmed avslutad.
          </note>
          <note xml:id="i-8d0279a03daa9d2d-0">
            7 § Svar på interpellation 2008/09:73 om minskat aktiesparande
          </note>
          <note type="speaker" xml:id="i-5a6a3c7ab6c75ba2-0">
            Anf. 15 Finansminister ANDERS BORG (m):
          </note>
          <u who="unknown" xml:id="i-7a73461a06244e86-0">
            <seg xml:id="i-ab8d1b10ea9405e0-0">
              Herr talman! Christopher Ödmann har frågat Mats Odell vilka åtgärder
              han avser att vidta för att underlätta aktieägandet i framtiden.
              Han hänvisar i frågan till åtgärder på beskattningsområdet. Arbetet
              inom regeringen är så fördelat att det är jag som ska svara på
              interpellationen.
            </seg>
            <seg xml:id="i-d0bcbe10aea0e50a-0">
              Jag får inleda med att hålla med om att det är bra för Sverige
              om aktieägandet sprids bland medborgarna i landet.
            </seg>
            <seg xml:id="i-b1cd75dabb09489d-0">
              Skattereglerna runt aktieägande bygger på att man ska beskattas
              för den vinst man gör. Det innebär att man måste vara noggrann
              med att dokumentera allt som händer med aktierna. I de fall det
              emitterande bolaget har vidtagit en mängd olika åtgärder kan det
              krävas en betydande arbetsinsats för att beräkna det skattemässigt
              korrekta ingångsvärdet i samband med en försäljning av aktierna.
              Det kan vara fråga om aktiebyten, återköp, ny- och fondemissioner.
            </seg>
            <seg xml:id="i-1d36217433ea9a1e-0">
              För det fall man inte har sparat uppgifter finns det en schablonregel
              som innebär att man får ta upp 20 procent av försäljningspriset
              som ingångsvärde. Vid ett långsiktigt innehav kan denna regel
              ofta visa sig vara fördelaktig.
            </seg>
            <seg xml:id="i-6ba7950a765b765d-0">
              Jag kan även nämna att regeringen i budgetpropositionen för 2009
              har aviserat en kommande översyn av beskattningen av sparande
              genom bland annat indirekt ägande av aktier genom kapitalförsäkringar
              i syfte att åstadkomma en enkel, neutral och effektiv beskattning.
              Jag vill avvakta resultatet av detta arbete innan jag tar ställning
              till eventuella ändringar på beskattningsområdet.
            </seg>
          </u>
          <note type="speaker" xml:id="i-1362f14308d82093-0">
            Anf. 16 CHRISTOPHER ÖDMANN (mp):
          </note>
          <u who="unknown" xml:id="i-7a73461a06244e86-1">
            <seg xml:id="i-4fcd3b48aeb95d1a-0">
              Herr talman! Jag vill börja med att tacka finansministern för
              de svaren.
            </seg>
            <seg xml:id="i-3b3fcdec441f8ced-0">
              Jag har skrivit den här interpellationen när det gäller aktier
              och aktieägarna. Jag har inriktat mig på de mindre aktieägarna.
              Jag bryr mig egentligen inte om de jättestora institutionerna
              och deras delar. De har nämligen ofta experthjälp till hands.
              Jag inriktar mig på de mindre aktieägarna eller enskilda aktieägare.
            </seg>
            <seg xml:id="i-71907048280b1724-0">
              När det kommer till deklaration kan det ibland bli räkneövningar
              som det inte står i mänsklig makt att klara ut. För varje år som
              går kan det också bli ett större och större problem för de enskilda
              aktieägarna.
            </seg>
            <seg xml:id="i-ff359bc05d5d3967-0">
              Ett av de svårare exemplen uppstår när aktier går över från en
              generation till en annan generation och vederbörande egentligen
              ska försöka ta reda på vad som har hänt innan man själv har fått
              aktierna, bedöma vad tidigare generationer har gjort. Har de deltagit
              i emissioner eller har de inte gjort detta?
            </seg>
            <seg xml:id="i-843642d1c58139da-0">
              Man kan naturligtvis chansa, men det tror jag inte känns speciellt
              bra för många enskilda aktieägare. Man vill egentligen klara av
              att räkna ut den skatt som man ska betala för olika delar i det
              hela.
            </seg>
            <seg xml:id="i-2b296f2f8edcc656-0">
              Man kan till viss del få hjälp genom att man trampar iväg till
              dem som har extra resurser för att kunna gå tillbaka i tiden,
              som banker och andra. Men då får man kanske betala upp till en
              tusenlapp. För många mindre aktieägare som inte vet om det blir
              en vinst eller inte i slutändan kan den extra hjälpen faktiskt
              kosta en rätt stor del av den eventuella vinst som de kanske skulle
              kunna få.
            </seg>
            <seg xml:id="i-e2103800646cc9cf-0">
              Jag tar också upp den här frågeställningen därför att det ändå
              är viktigt och det här verkar vi ha samma åsikt om att så många
              som möjligt äger aktier i vårt land.
            </seg>
            <seg xml:id="i-d757d70f8e4721d3-0">
              För den enskilde aktieägaren är det den bästa sparformen, och
              det är en klar och tydlig sparform. Det finns också möjligheter,
              även som delägare, att gå på bolagsstämmor och höja sin röst i
              viktiga frågeställningar. Det gäller till exempel bonusar, som
              är så diskuterade för närvarande, och arvoden. Det kan vara miljö-
              och etikfrågor, jämställdhetsfrågor och så vidare. Det är ofta
              de mindre aktieägarna som tar upp de här frågeställningarna på
              bolagsstämmorna medan de stora institutionerna ofta är tysta och
              inte driver så väldigt mycket opinion. Det är också en anledning
              till att det är viktigt att så många som möjligt äger aktier.
            </seg>
            <seg xml:id="i-695d8e37982de340-0">
              Den andra delen gäller att finansministern också hänvisar till
              schablonregeln. Jag skulle vilja påstå att den inte är så fördelaktig
              längre. Den var nog det när den kom en gång i tiden, men ju mer
              tiden lider och åren går blir den mindre och mindre fördelaktig.
              Jag tror också att det vore mycket bättre om man hade ett system
              som ledde till att man kunde räkna ut det hela på ett enkelt sätt
              eller att man fick någon typ av skattebefrielse totalt sett. Det
              är också vad jag har lyft fram i interpellationen, att man skulle
              kunna ha, förslagsvis, två basbelopp som är lite drygt 80 000
              kronor där man helt enkelt är befriad från skatt.
            </seg>
            <seg xml:id="i-a7df3905e71416a6-0">
              Jag tycker att det är bra att regeringen kommer att göra en översyn
              det tar finansministern också upp i sitt svar. Men jag hoppas
              att man då även gör en översyn när det gäller direkt ägande av
              aktier. Det kan man inte riktigt utläsa av det svar som finansministern
              ger.
            </seg>
            <seg xml:id="i-3c943cc3a8efc1a5-0">
              Jag är lite orolig över att man tänker mer på fondsparande på
              olika sätt. Fondsparande är ändå någonting som kanske är speciellt
              gynnsamt för fondbolagen själva, där enskilda fondförvaltare har
              inkomster som till och med våra fotbollsproffs skulle avundas.
              Jag tror att det är viktigt att man inte glömmer bort det enskilda
              aktieägandet. Jag hoppas verkligen att det finns med i den översyn
              som kommer.
            </seg>
          </u>
          <note type="speaker" xml:id="i-690f4c7b341b9eae-0">
            Anf. 17 Finansminister ANDERS BORG (m):
          </note>
          <u who="unknown" xml:id="i-7a73461a06244e86-2">
            <seg xml:id="i-5df056dd6a027531-0">
              Herr talman! Jag får naturligtvis välkomna Christopher Ödmanns
              engagemang i den här frågan.
            </seg>
            <seg xml:id="i-154843622d37960a-0">
              Jag tror att man kan se på frågan ur en lång rad perspektiv.
              Christopher Ödmann framhåller att han kanske inte är så intresserad
              av de jättestora aktieägarna. Jag får väl säga att det kanske
              är de som på många sätt är allra viktigast för samhällsekonomin.
            </seg>
            <seg xml:id="i-b791df0272a33655-0">
              Jag tänker på det faktum att man har svenska ägare som finns
              nära det lokala samhället, kommunalråden, föreningarna och de
              fackliga organisationerna och som man känner till, så att man
              vet vem det är man ska ringa när man ska tala med den som är ansvarig
              för ett bolag. Det är viktigt för lokala politiker. Det är viktigt
              för vårt civila samhälle, inte minst för miljöorganisationer.
              Det är viktigt för våra fackliga organisationer.
            </seg>
            <seg xml:id="i-c4e8e5aab168b52a-0">
              Ett ägande av företag som är opersonligt, som inte drivs av ett
              personligt engagemang och en personlig känsla för bolagen tror
              jag är problematiskt. Jag tror att ju fler företag som har riktiga
              och starka ägare desto bättre är det. Det handlar om riktiga och
              starka ägare som ser till att ledningarna inte drar till sig alltför
              stora resurser, som ser till att man inte tar större risker än
              vad som är nödvändigt, som ser till att bolaget är väl skött.
            </seg>
            <seg xml:id="i-1233f24883e7fa52-0">
              Därför tror jag att ett starkt ägande av svenska företag är väldigt
              viktigt och att vi ska vara bekymrade när vi ser stora svenska
              företag få utländska ägare som ligger väldigt långt borta från
              våra lokala förhållanden.
            </seg>
            <seg xml:id="i-c4086a1a86a02f3a-0">
              Det andra som är viktigt med aktier är naturligtvis att det är
              bra att människor har en möjlighet till sparande. Det kan naturligtvis
              ske i fonder, och det kan ske direkt i aktier. Ett enskilt aktieägande
              är naturligtvis positivt därför att det ökar människors engagemang
              i de ekonomiska frågorna. Det kan också vara ett konkurrenstryck
              på fondspararbolagen som annars kan tendera att bli väl så kostsamma.
            </seg>
            <seg xml:id="i-4362c7152a1b8948-0">
              Jag tycker att det är viktigt att vi ur beskattningssynpunkt
              försöker förhålla oss relativt neutrala till olika former av ägande.
              Vi måste till att börja med se till att vi inte gynnar ägande
              framför arbete. Den som arbetar ska naturligtvis ha rimliga skattevillkor
              precis på samma sätt som den som äger.
            </seg>
            <seg xml:id="i-5c6352a48a3ee96c-0">
              Det är också viktigt att vi inte missgynnar olika former av ägande,
              så att skatterna styr människor att hålla på med olika former
              av tricksande och fixande och donande där det mest handlar om
              att komma undan beskattning.
            </seg>
            <seg xml:id="i-89e3522b068455d5-0">
              Förmögenhetsskatten och arvs- och gåvoskatten har varit förödande
              för Sverige. Det är naturligtvis bra att vi har blivit av med
              dem även om jag tror att det ur ett svenskt perspektiv är djupt
              problematiskt att Socialdemokraterna och Vänsterpartiet vill återinföra
              förmögenhetsskatten.
            </seg>
            <seg xml:id="i-4fc729e9ac14a392-0">
              Jag tror också att det är viktigt att vi ser till att vi har
              en helhetsbeskattning som inte missgynnar svenska ägare kontra
              utländska ägare. Det har ingenting att göra med att det som är
              svenskt per se är bättre. Däremot tror jag att det som är närmare
              är bättre, det som ligger närmare det lokala samhället, de lokalt
              anställda och den regionala utvecklingens frågor. Därför tror
              jag att det är viktigt att vi har en gynnsam beskattning som ger
              Sverige ett bra företagsklimat.
            </seg>
            <seg xml:id="i-32c977a2c0a19c08-0">
              Nu har vi det relativt väl förspänt här, även om det finns ett
              behov av att gå vidare med det arbetet. Vi har via de förändringar
              som har skett när det gäller arvs- och gåvoskatten, förmögenhetsskatten
              och fastighetsskatten fått en radikalt bättre beskattning av ägande
              än vad vi historiskt haft. Det tror jag i grund och botten är
              väldigt bra för svensk ekonomi.
            </seg>
            <seg xml:id="i-cad1679d20f5f6c7-0">
              Men vi ska naturligtvis arbeta vidare med de här frågorna så
              att vi kan upprätthålla en god grad av neutralitet och säkra att
              man betalar skatt på det man äger och se till att allt detta sköts
              på ett bra sätt för samhällsekonomin.
            </seg>
          </u>
          <note type="speaker" xml:id="i-a5f56cbc1af30fef-0">
            Anf. 18 CHRISTOPHER ÖDMANN (mp):
          </note>
          <u who="unknown" next="cont" xml:id="i-17dd9ace692e6f68-0">
            <seg xml:id="i-adee93b5473043e9-0">
              Herr talman! Min interpellation var egentligen inriktad på att
              försöka förbättra för de mindre aktieägarna. Det betyder inte
              att jag tycker att det är helt oväsentligt att det finns några
              stora ägarfamiljer i Sverige som äger stora delar av svenskt näringsliv.
              Tvärtom är det ofta så att mindre aktieägare tycker att det är
              bra att kunna ställa frågor direkt till personer som egentligen
              har samma intresse som den lilla aktieägaren i bolaget. Det är
              mycket lättare än att ställa frågor till olika institutioner eller
              mer ansiktslöst ägande. På den punkten tror jag att vi tycker
              lika.
            </seg>
            <seg xml:id="i-adcf983f8873823c-0">
              När det gäller aktieägandet i sig blir det ofta så att man köper
              aktier i bolag som man har lite kunskap om. Det finns naturligtvis
              de som köper aktier på andra sidan jordklotet, men jag tror att
              det lilla aktieägandet mycket handlar om svenska bolag. Skulle
              man gynna mindre aktieägande och enskilt aktieägande skulle nog
              fler köpa in sig i svenska bolag och följa de svenska bolagen
              på olika sätt. Det tror jag vore bra.
            </seg>
            <seg xml:id="i-0162bd7a2962dc96-0">
              Det är klart att det ska finnas fonder och att man ska underlätta
              för det också. Jag var lite kritisk. Man har en förmåga att ta
              väldigt bra betalt. Vissa fonder och viss reklam handlar ändå
              om att man ska köpa fonder på andra sidan jordklotet. Det leder
              i större utsträckning till att kapital går ut ur Sverige.
            </seg>
            <seg xml:id="i-632f164a49ec5f08-0">
              Därför är det viktigt att försöka på olika sätt se till att det
              i alla fall inte blir en nackdel att äga aktier i enskilda företag.
              När det gäller de små tror jag att man behöver finna vägar framåt
              för att kunna underlätta att köpa och sälja aktier och också ge
              en möjlighet att kunna deklarera på ett vettigt sätt.
            </seg>
            <seg xml:id="i-aa25b838ec9ccbcb-0">
              Som jag sade tror jag att många aktieägare gärna skulle vilja
              betala den skatt som man ska betala. Det tror jag ändå är grunden.
              Många sparar och måste spara och ha ordning och reda på sina papper
              när de köper och säljer. Det är också en viktig del.
            </seg>
            <seg xml:id="i-ff120f23fc8ceda3-0">
              I grunden tror jag att många aktieägare är väldigt noggranna
              och sparsamma. Men det finns vissa aktieregler som gör att det
              blir väldigt krångligt i alla fall i samband med deklarationen.
              Det är det som den här interpellationen främst bygger på.
            </seg>
            <seg xml:id="i-fad55ba33f80ee04-0">
              Det finns olika förslag. En tanke i den här interpellationen
              var att man skulle ha ett fribelopp med två basbelopp över 80
              000 kronor som skulle vara befriat från skatt. Det finns liknande
              regler i till exempel Frankrike, i Storbritannien också där man
              har gjort på samma sätt. Jag tror att det lite grann är en trend.
              Man har ökat i Frankrike nu. Jag tror att det är uppe i 50 000
              euro till och med. Det är en liten trend ändå.
            </seg>
            <seg xml:id="i-a952d713429ccad8-0">
              Jag tror att många finansministrar runt om i Europa inte är så
              intresserade längre av att hålla på och jaga småsmulor för att
              få in skatteinkomster. Det är lika bra att släppa visst mindre
              aktieägande mycket mera fritt. Sedan försöker man inrikta sig
              på system för de större delarna när det gäller ägande av aktier.
            </seg>
            <seg xml:id="i-9ed323d1afe1ec83-0">
              Det är egentligen samma sak när det gäller inkomster och pensioner.
              Där har alliansregeringen börjat försöka att sänka skatten för
              dem med låga inkomster. Jag kan tycka att samma tankegång borde
              vara vägledande när det gäller dem som har färre aktier.
            </seg>
            <seg xml:id="i-2b00938357d226d5-0">
              Tyskland har ett intressant exempel. Det är ett problem för äldre
              när de har haft aktier en längre tid. I Tyskland är det tydligen
              så att man har skattebefrielse för aktier som man har ägt mer
              än ett år. Det är förmodligen för att gynna att man inte bara
              är ute och köper och säljer. Man ska vara lite trogen de bolag
              som man har. Det löser också andra problem bakåt i tiden för många
              små aktieägare.
            </seg>
            <seg xml:id="i-bda67afe0cfb35e7-0">
              Så det finns olika system. Frågan är vad finansministern tycker
              kan vara en lämplig väg att gå framåt med.
            </seg>
          </u>
          <note xml:id="i-aefa1d659ca900e2-0">
            Anf. 19 GUNNAR ANDRÉN (fp):
          </note>
          <u who="unknown" prev="cont" xml:id="i-22765522ca54cec3-0">
            <seg xml:id="i-5e66336d445c65f8-0">
              Herr talman! Jag tackar statsrådet och interpellanten för intressanta
              inlägg. I egenskap av ledamot i skatteutskottet ska jag försöka
              avhålla mig från direkta beskattningsfrågor. Däremot när det kommer
              in på det som både statsrådet och interpellanten kommer in på,
              ägarfrågor i denna turbulenta tid, tycker jag att det är intressant
              att se vad aktieägande över huvud taget är för något.
            </seg>
            <seg xml:id="i-4180157d01e9c332-0">
              Det finns två saker som är väldigt bra inom kapitalismen. Det
              är försäkringar och andelsägande, där man inte behöver äga allt
              utan kan sprida sina risker. Det är den stora finessen med just
              aktieägande.
            </seg>
            <seg xml:id="i-7c0d150ff535744c-0">
              Det handlar om hur man äger. Det finns enskilt aktieägande med
              det personliga ansvaret och möjligheterna som följer därav. Vi
              har en del spekulanter på det området. Vi har också det institutionella
              ägandet.
            </seg>
            <seg xml:id="i-2491b95af4d0398e-0">
              För min del tror jag att man kan konstatera, som statsrådet,
              att det enskilda aktieägandet har gynnat Sverige i extremt stor
              omfattning under ett mycket stort antal år. Vi kan se att när
              det gäller de företag som har tvingats flytta ut har utländskt
              ägande genom institutioner ofta varit väldigt stort.
            </seg>
            <seg xml:id="i-5d729316ca11b5d6-0">
              Ett förskräckande exempel är Pharmacia som numera inte finns
              i Sverige. Herr talmannen vet själv att enskilt aktieägande är
              väldigt viktigt. Man blir mycket mer intresserad av de aktierna
              än alla de som finns i fonder. Fonder är naturligtvis bra för
              många människor som inte är särskilt intresserade av den enskilda
              aktien.
            </seg>
            <seg xml:id="i-64a3367f19b7e5af-0">
              Men å andra sidan är det precis som Christopher Ödmann har noterat:
              Det kollektiva ägandet genom fonder har skapat möjligheter för
              institutioner och olika personer att tjäna pengar på att hantera
              andras aktier på ett sätt som åtminstone i dessa tider inger vissa
              betänkligheter, när det gäller avlöningar till både dessa personer
              och andra.
            </seg>
            <seg xml:id="i-8f4e537b2a07a322-0">
              Beskattningen av enskilt aktieägande, i både publika företag
              och andra, är väldigt hög. Det kan man försvara med att vi vill
              förhindra en spekulationsekonomi. Det tycker jag är bra.
            </seg>
            <seg xml:id="i-fe7e8a7258ee049b-0">
              Men som Christopher Ödmann säger skulle man när man diskuterar
              det enskilda ägandet kunna tänka sig något av det tyska systemet,
              kanske inte när man har ägt aktierna i 1 år utan kanske 10 eller
              15 år. Man skulle kunna tänka sig att ta bort det spekulativa
              momentet ungefär som när man äger ett hus. Där är det fråga om
              ett enskilt ägande som skulle kunna skilja sig från att sälja
              och köpa fondandelar.
            </seg>
            <seg xml:id="i-295cb5eaf3296739-0">
              Jag skulle vilja höra, inte exakt vad man ska göra beskattningsmässigt,
              för något sådant tycker jag inte man ska göra här, men statsrådets
              idéer om detta, om vilka skillnader det finns mellan olika former
              av ägande av aktier.
            </seg>
          </u>
          <note type="speaker" xml:id="i-1f92fd814767bb07-0">
            Anf. 20 Finansminister ANDERS BORG (m):
          </note>
          <u who="unknown" xml:id="i-7a73461a06244e86-3">
            <seg xml:id="i-0cb9ac3446fc59b6-0">
              Herr talman! Christopher Ödmann och Gunnar Andrén bidrar till
              att vi får en bra och saklig diskussion kring ägandet. När man
              blickar ut över världen i de tider vi befinner oss i är det väldigt
              svårt att inte se ägande och ansvarstagande som nära kopplade
              fenomen. Det är väl alldeles slående att bolag som AIG, Bear Stearns
              och Lehman Brothers har präglats av att de inte har haft några
              starka ägare eller praktiskt taget styrts av sina bolagsledningar,
              kanske till och med av enskilda personer under väldigt lång tid.
            </seg>
            <seg xml:id="i-07ce0153ac4e9d8f-0">
              Det är inte bra för risktagande, ansvarstagande eller uthållighet
              med ett opersonligt ägande. Det beror på att ägandet inte i obetydlig
              utsträckning är en kontrollfunktion. Det handlar om att man har
              kontroll över bolagen men också om att vi från samhällets sida
              vet vem det är i slutändan som bär ansvaret för hur ett bolag
              fungerar.
            </seg>
            <seg xml:id="i-10650569bc5c7d23-0">
              När det gäller det relationsfria ägande som fonder utgör finns
              det när vi får ett utländskt ägande tydliga exempel på att det
              blir en risk att man ser alltför kortsiktigt på bolagen. Vi har
              haft en diskussion om bolagens kassor under senare år som jag
              tycker är talande.
            </seg>
            <seg xml:id="i-68b6719286370ecb-0">
              Ur mitt perspektiv är det glädjande när bolag har sparat i ladorna.
              Det är naturligtvis bra att svenska bolag i dag när de har gjort
              det har en möjlighet att inte vara så direkt beroende av riskkapitalmarknaderna,
              som ju präglas av oerhört betydande problem för närvarande. Då
              tror jag att det är bra med svenska ägare, långsiktiga ägare och
              ägare som lever för och med sina bolag. Det tror jag är en väldigt
              viktig insikt.
            </seg>
            <seg xml:id="i-18b47967f1962b11-0">
              Det är naturligtvis så, som Gunnar Andrén påpekar, att ur ett
              historiskt perspektiv är aktiebolagsformen en nyckel till att
              vi också ska få en bättre riskspridning och en mindre personlig,
              enskild exponering till ett ägande i ett enskilt bolag.
            </seg>
            <seg xml:id="i-2a649461ea4236a8-0">
              Detta är på något sätt det som är dilemmat i alla de här diskussionerna.
              Å ena sidan vill vi ha riskspridning, å andra sidan vill vi ha
              ansvarstagande. Det finns inte någon enkel avvägning i detta.
            </seg>
            <seg xml:id="i-d490d40f0bba2740-0">
              Jag tror att synen på sparande är på väg att förändras. Vi har
              levt i en ekonomi där vi både skattemässigt och regelmässigt har
              gynnat skuldsättning snarare än ägande. Vi beskattar eget kapital
              hos företag och individer hårdare än lånat kapital, vilket naturligtvis
              hänger samman med de ränteavdrag vi har.
            </seg>
            <seg xml:id="i-590323b993b3c95f-0">
              Detta har under lång tid bidragit till att bygga upp en skuldsättning
              som inte är sund utan leder till alltför mycket av spekulation
              och risktagande.
            </seg>
            <seg xml:id="i-04eda558485f1f99-0">
              Samtidigt måste jag som finansminister vara väldigt tydlig med
              att det finns viktiga funktioner med att beskatta människors egendom.
              En är naturligtvis att vi måste kunna finansiera vår offentliga
              sektor. Den offentliga sektorn bidrar i väldigt stor utsträckning
              till att vi har goda tillväxtförutsättningar i termer av infrastruktur,
              forskning, bra skolgång och välfungerande barnomsorg. Det är självklart
              att vi alltid måste beakta en trygg finansiering för vårt gemensamma
              ansvarstagande.
            </seg>
            <seg xml:id="i-af9d215688ec5e51-0">
              Detta är alltid viktigt, men det är särskilt viktigt i tider
              när vi vet att det finns stora risker på intäktssidan. Det skulle
              inte förvåna mig om vi i samband med denna nedgång kommer att
              se ett betydande tapp på intäktssidan som delvis sammanhänger
              med ägarbeskattning.
            </seg>
            <seg xml:id="i-4607349b1e981098-0">
              Vi måste alltså värna skattebaserna, och vi måste också värna
              intäktskällorna. Staten måste ha goda offentliga finanser. Vi
              måste därför gå framåt och pröva varje skattesänkning lika hårt
              som vi prövar varje utgiftsökning så att vi upprätthåller en god
              användning av de offentliga medlen och säkrar att varje skattesänkning
              har största möjliga effekt på jobb, sysselsättning och långsiktig
              produktionsförmåga.
            </seg>
          </u>
          <note type="speaker" xml:id="i-b2361fc5a526b328-0">
            Anf. 21 CHRISTOPHER ÖDMANN (mp):
          </note>
          <u who="unknown" next="cont" xml:id="i-17dd9ace692e6f68-1">
            <seg xml:id="i-9118f578c278818c-0">
              Herr talman! Jag tycker också att det är en uttömmande, intressant
              och saklig diskussion om någonting som jag tror att väldigt många
              människor bryr sig en hel del om.
            </seg>
            <seg xml:id="i-73266532bd927138-0">
              Vi har faktiskt fortfarande knappt 800 000 enskilda aktieägare
              i vårt land, men problemet är att de blir allt färre för varje
              år som går. Trenden är fortsatt nedåt, och jag menar att om vi
              verkligen vill ha kvar en spridning på aktieägandet i Sverige
              är det angeläget att fundera över på vilket sätt vi kan underlätta
              för aktieägarna att kunna vara det också i framtiden.
            </seg>
            <seg xml:id="i-3f841a1e1f57e7ee-0">
              Jag tog upp några olika förslag, och jag vet att till exempel
              föreningen Aktiespararna i Sverige pratar om att man skulle kunna
              ha ett investerarkonto där man också skulle kunna ta upp samtliga
              former av marknadsnoterade värdepapper, fonder och bankinlåning.
              Det skulle inte vara någon beskattning av byten inom konton utan
              i stället en årlig avkastningsskatt.
            </seg>
            <seg xml:id="i-e4c15c131c5c11b9-0">
              Vi har också ytterligare ett förslag på hur man skulle kunna
              gå vidare från det otroligt krångliga deklarationsäventyr som
              många aktieägare får ta sig igenom till att försöka göra det lite
              enklare att hantera den viktiga deklarationen. Som Anders Borg
              säger är det naturligtvis viktigt att vi betalar skatter för vår
              välfärds skull. I den delen är vi överens.
            </seg>
            <seg xml:id="i-5214594f2c5387ee-0">
              Egentligen lyfte jag upp frågan utifrån de mindre aktieägarna.
              Jag är ibland lite orolig över att Moderaterna tittar väldigt
              mycket på just storföretagen och storägarna. Jag hoppas därför
              att de enskilda och de mindre aktieägarna ska finnas med i översynen,
              för de kommer att vara betydelsefulla. När det är kriser i stora
              bolag är det nämligen de små aktieägarna som i större utsträckning
              än andra går in i emissioner och bidrar med kapital. Där behövs
              många bäckar små, och det kommer förmodligen att bli emissioner
              framöver i vår lågkonjunktur.
            </seg>
          </u>
          <note xml:id="i-a027b0a2a7ed3389-0">
            Anf. 22 GUNNAR ANDRÉN (fp):
          </note>
          <u who="unknown" prev="cont" xml:id="i-22765522ca54cec3-1">
            <seg xml:id="i-ebdb321befdf54dd-0">
              Herr talman! Också jag vill uttrycka en förhoppning om att vi
              när vi har denna turbulenta tid bakom oss kommer att se värdet
              av att leva på lön i stället för på lån. Det tror jag är en väldigt
              viktig sak, inte bara för Sverige. De amerikanska myndigheterna
              har fått ta över 22 eller om det är 23 banker som har levt på
              att låna ut pengar på ett helt felaktigt sätt där det inte har
              funnits någon återbetalningsförmåga. Jag tror att vi här i Sverige
              ska glädjas åt att vi har ett banksystem som tack vare tidigare
              insatser garanterar att det ska vara lönsamt att spara pengar.
            </seg>
            <seg xml:id="i-4d77e4b85a92c46b-0">
              Möjligen har gränsen mellan det som en gång i tiden var Spara
              och Slösa suddats ut för väldigt många människor under de senaste
              decennierna. Det blir en renässans för sparandet, och jag tror
              liksom statsrådet att det ligger i förlängningen på detta.
            </seg>
            <seg xml:id="i-72d4973269f93328-0">
              Jag tror ändå att man i det sammanhanget måste se över just de
              företag som styrs av sina egna administrationer. Där bör enskilda
              aktieägare själva fundera över hur de placerar. Det är inget man
              kan lagstifta om. Men i det personliga ägarskap som vi har sett
              i riktigt stora framgångsrika svenska företag har det väldigt
              tydligt inte varit fråga om några excesser med bonusar och annat,
              utan där har ägarna tagit sitt ansvar och sett till att det har
              funnits en balans mellan förmåner och det man är skyldig att göra.
            </seg>
          </u>
          <note type="speaker" xml:id="i-423e47db2783357e-0">
            Anf. 23 Finansminister ANDERS BORG (m):
          </note>
          <u who="unknown" next="cont" xml:id="i-17dd9ace692e6f68-2">
            <seg xml:id="i-9f4f18be25c2650f-0">
              Herr talman! Jag vill tacka Christopher Ödmann och Gunnar Andrén
              för den här diskussionen.
            </seg>
            <seg xml:id="i-729cb7038fcd64f3-0">
              För mig är det tydligt att ansvarsfrågan är mycket central i
              hela frågan om aktieägande. Bland annat handlar det naturligtvis
              om vem det är som ska ta ansvar när det inte fungerar, vem som
              ska byta ut ledningar, vem som ska se till att bolagen har tillräckligt
              med kapital för sin verksamhet och vem som ska se till att det
              är god ordning på papperen.
            </seg>
            <seg xml:id="i-de18080e14ac1ddb-0">
              Där har den starka ägaren en utomordentligt viktig samhällsfunktion
              att fylla. Det är slående för mig att mycket av den ansvarslöshet,
              de brister och den girighet vi har sett har varit allra tydligast
              i bolag där ägarrollen inte är så stark som den borde vara.
            </seg>
            <seg xml:id="i-16c19e6daee992c3-0">
              Samtidigt får vi inte glömma bort hur dimensionerna ser ut. Vi
              har många aktieägare i Sverige, men 5 procent av aktieägarna står
              för 80 procent av ägandet. Det är ett uttryck för att samhällets
              resurser alltid har en sned fördelning, att somliga är bättre
              lottade än andra. I detta ligger naturligtvis det självklara att
              vi bör ha en beskattning av ägande och av aktier. Precis som vi
              ska beskatta arbete och andra ekonomiska tillgångar är det rimligt
              att beskatta ägandet. Då är det också viktigt att vi har ett regelverk
              som är enkelt, neutralt och inte uppmuntrar ett överdrivet skatteplanerande
              eller undandragande av beskattning.
            </seg>
            <seg xml:id="i-8b92f95d710fc364-0">
              Det är viktigt att vi på vägen framåt väger av båda dessa aspekter.
              Å ena sidan måste vi få in skatteintäkter och ha en beskattning
              av ägande som ger en säkerhet i de offentliga finanserna. Å andra
              sidan måste vi se till att Sverige har ett attraktivt näringslivsklimat
              som gör att det finns en levande företagskultur.
            </seg>
          </u>
          <note xml:id="i-29b0ca8c70a1f30a-2">
            Överläggningen var härmed avslutad.
          </note>
          <u who="unknown" prev="cont" xml:id="i-22765522ca54cec3-2">
            <seg xml:id="i-f1c6961e9d99f1c8-0">
              8 § Svar på interpellation 2008/09:106 om åtgärder för att etanol
              inte ska vara dyrare än bensin
            </seg>
          </u>
          <note type="speaker" xml:id="i-8e6dc5d5bc16b56f-0">
            Anf. 24 Finansminister ANDERS BORG (m):
          </note>
          <u who="unknown" xml:id="i-7a73461a06244e86-4">
            <seg xml:id="i-a7d5e206678a4dff-0">
              Herr talman! Peter Pedersen har frågat miljöminister Andreas
              Carlgren om han är beredd att snarast vidta åtgärder för att stärka
              den relativa konkurrenskraften för hållbara bränslen jämfört med
              fossila bränslen.
            </seg>
            <seg xml:id="i-ac0c5a7a02615624-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-8f7af990c55035db-0">
              Under senare tid har prisutvecklingen på drivmedelsmarknaden
              medfört att det i dagsläget är dyrare att tanka etanol jämfört
              med bensin. Detta beror till största delen på att råoljepriset
              sedan i juli i år har fallit från historiskt höga nivåer på över
              140 dollar per fat till under 60 dollar per fat i dagsläget.
            </seg>
            <seg xml:id="i-1dc2de7ebbf6176a-0">
              Som ett resultat av detta har bensinpriset sjunkit med ca 3 kronor
              per liter sedan i somras. Under samma period har priset på etanol,
              E 85, ökat med lite drygt 1 krona per liter.
            </seg>
            <seg xml:id="i-7ae11521e7604778-0">
              Biodrivmedel främjas redan i dag, dels genom att de av naturliga
              skäl befrias från koldioxidskatt, dels genom att de undantas från
              energiskatt. För etanol innebär detta ett stöd på 5 kronor per
              liter. Moms utgår på såväl biodrivmedel som fossila drivmedel.
              Enligt EU:s momsregler är det inte möjligt att ha lägre momssats
              på etanol än på andra bränslen. Det är bland annat av denna anledning
              inte aktuellt att ytterligare främja biodrivmedlen genom en sänkning
              av momsen.
            </seg>
            <seg xml:id="i-4fd7e4f2b35bd268-0">
              Ett sätt att förbättra villkoren för etanol är att ta bort EU-tullen
              på etanol. Den svenska ståndpunkten är att denna tull bör slopas.
              Sverige driver därför denna fråga inom EU. På detta sätt verkar
              regeringen för att ytterligare förbättra konkurrenskraften för
              etanol.
            </seg>
          </u>
          <note type="speaker" xml:id="i-7952ff1d38be1d44-0">
            Anf. 25 PETER PEDERSEN (v):
          </note>
          <u who="peter_pedersen_0f4dae" xml:id="i-9189362bdef476d9-0">
            <seg xml:id="i-4baae7b3c4d20ba8-0">
              Herr talman! Jag vill börja med att tacka finansminister Borg
              för svaret, men jag måste säga att jag tycker att det är ovanligt
              tunt. Jag får inte speciellt mycket svar på frågorna, utan i princip
              återupprepas Vänsterpartiets beskrivning i interpellationen, nämligen
              att vi nu har situationen att de som köpt en miljöbil därför att
              de vill göra någonting för miljön står inför valet om de ska fortsätta
              att tanka etanol till ett högre pris eller om de ska titta i plånboken
              och köpa bensin.
            </seg>
            <seg xml:id="i-c34627bc7dd44176-0">
              Bakgrunden till interpellationen, herr talman, är att vi står
              inför ett klimathot som i stort sett nu alla forskare och även
              politiker, oavsett partifärg, erkänner. Här står transporterna
              för en betydande del av problemet. De flesta andra inom bostadsmarknaden
              och inom industrin har lyckats minska sina utsläpp medan transportsektorn
              snarare ökar utsläppen, trots att vi får en inblandning av mer
              etanol och andra typer av förnybara drivmedel.
            </seg>
            <seg xml:id="i-a5217af160b485cf-0">
              Då är frågan: Är det en rimlig ordning att hänvisa till att när
              råoljepriset går ned sjunker bensinpriset? Samtidigt ökar man
              marginellt inblandningen av bensin i etanol, det som kallas för
              vinteretanol, och får då en kraftig prisökning med ungefär 1 krona.
              Gröna bilister har räknat ut att denna ökning från 15 till 20
              procent under vintern borde motsvara en prisökning med ungefär
              30 öre. Då kan man fråga sig det som finansministern pratade om
              i en tidigare interpellation: Var finns ansvarstagandet hos drivmedelsbolagen
              om man på det här sättet gynnar bensinen relativt sett på etanolens
              bekostnad?
            </seg>
            <seg xml:id="i-1c0acca7f8026c72-0">
              Till det här hör ett faktum som vi alla känner till, nämligen
              att etanol har ett energivärde som är ungefär 30 procent lägre
              än bensin. Allt det här leder till att man faktiskt tjänar på
              att tanka fossilt jämfört med att tanka förnybart drivmedel.
            </seg>
            <seg xml:id="i-cd63afdeaa26ab6b-0">
              Vi har varit kritiska från början till regeringens inriktning,
              att de som köper en ny miljöbil får 10 000 kronor i premie. Vi
              har sagt att det fungerar så länge som det förnybara drivmedlet
              är billigare. Men faktum är att om den som har en etanolbil flexifuel,
              biofuel eller vad det heter och tankar den med bensin är det ju
              inte längre en miljöbil. Är det en klok satsning att man har valt
              linjen att ge en premie men inte gör någon som helst uppföljning
              av vilken typ av drivmedel som används för att framföra samma
              bil?
            </seg>
            <seg xml:id="i-c839e3751e9bf357-0">
              Jag ser här att regeringen konstaterar att man inte kan göra
              någonting åt momsen, för där har vi EU:s olika regelsystem. Min
              fråga är: Kan man tänka sig att försöka göra någonting åt det
              här, vara pådrivande inom EU och påvisa att det faktiskt är rimligt
              att använda styrmedel, även skattemedlet, för att gynna förnybara
              bränslen på de fossila bränslenas bekostnad?
            </seg>
            <seg xml:id="i-d0120841eeb71f6f-0">
              Tullen på etanol är en annan absurditet inom EU. Det är ingen
              tull när man köper in fossila bränslen, däremot om man köper etanol
              utifrån. Där är det glädjande att regeringen har kommit fram till
              samma ståndpunkt som Vänsterpartiet och andra inom miljörörelsen.
              Här säger regeringen att man är beredd att driva frågan inom EU.
              Det är mycket glädjande. Kan man då tänka sig att ta ytterligare
              initiativ för att öka handlingsutrymmet och faktiskt gynna förnybara
              drivmedel på de fossila bränslenas bekostnad?
            </seg>
          </u>
          <note type="speaker" xml:id="i-a36a0e4cd81502d2-0">
            Anf. 26 Finansminister ANDERS BORG (m):
          </note>
          <u who="unknown" xml:id="i-7a73461a06244e86-5">
            <seg xml:id="i-dbc32dde316c34e4-0">
              Herr talman! Låt oss börja med att konstatera att det paradoxalt
              nog är glädjande att bensinpriset och oljepriset nu har fallit.
              Det vore naturligtvis problematiskt ur ett långsiktigt perspektiv
              i klimatfrågan om detta skulle vara den utveckling vi skulle se
              framför oss.
            </seg>
            <seg xml:id="i-f7e869884b20d7c4-0">
              Givet att vi nu har en efterfrågesituation i världsekonomin som
              är djupt problematisk, där vi kommer att se arbetslösheten stiga
              i de flesta länder, att sysselsättningen utvecklas svagare och
              att tillväxten dämpas, är det alldeles särskilt bra att vi ser
              en lättnad. Det betyder att hushållens privatekonomi inte i samma
              utsträckning urholkas. För svensk del påverkas detta naturligtvis
              vidare sedan av att fordonsindustri, åkerinäring och andra viktiga
              näringar har en möjlighet att klara sig. I grunden är det alltså
              bra i det här läget.
            </seg>
            <seg xml:id="i-de569981eabec43f-0">
              Sedan har vi naturligtvis frågeställningen: Ska det vara dyrare
              att släppa ut och förorena på lång sikt? Svaret är otvivelaktigt:
              Ja, vi behöver göra det långsiktigt dyrare att förorena och släppa
              ut koldioxid. Vi vet också att koldioxidbeskattningen och handelssystemen
              inom EU är de mest effektiva vägarna för att komma till rätta
              med klimatproblematiken. De är väsentligt mycket mer effektiva
              än många andra åtgärder som förekommer i debatten.
            </seg>
            <seg xml:id="i-ae3c6da7ab8879d8-0">
              På lång sikt tror jag att vi måste föreställa oss att det kommer
              att förbli dyrt att använda bensin och olja och att vi ska ha
              en hög beskattning på koldioxid som också på lång sikt är stigande.
              Men i dagsläget får vi nog säga att givet alla problem i världsekonomin
              är sjunkande bensinpriser något som vi bör välkomna, för vad hela
              den här diskussionen i grunden handlar om är att bensinpriserna
              har sjunkit.
            </seg>
            <seg xml:id="i-06cabe17aac075a0-0">
              Då är frågan: Vad ska vi göra med etanolen? Ja, låt oss titta
              på det som är sakförhållandet. Produktionskostnaderna för etanol
              ligger i Brasilien på ungefär 2 kronor litern. Det betyder att
              i praktiken är etanolproduktionskostnaden densamma som produktionskostnaden
              för bensin och diesel, som också ligger i genomsnitt på ungefär
              2 kronor litern, det vill säga att etanolen i samhällsekonomisk
              mening på sikt är en konkurrenskraftig energikälla, särskilt om
              det är just effektivt producerad etanol. Kostnaderna för Europa
              och USA ligger på kanske 34 och kanske till och med 56 kronor
              när det gäller majs. I en del fall har det också negativa effekter
              på livsmedelspriserna som naturligtvis är dyra att bära för människor
              i utvecklingsländer.
            </seg>
            <seg xml:id="i-69a67cd0a421f074-0">
              Jag tycker att det är självklart att vi ska arbeta vidare med
              det vi vet fungerar. Vi ska försöka få bort tullar, försöka få
              ned tullar och försöka underlätta, som regeringen ju också har
              gjort, en ökad tillgång till lågkostnadsetanol för svenska konsumenter.
              Och vi ska vid sidan av detta naturligtvis arbeta vidare med att
              vi ska ha en koldioxidbeskattning som driver utvecklingen framåt.
              Vi ska ha ett handelssystem som driver utvecklingen framåt. Sedan
              kan man naturligtvis komplettera det med en och annan miljöbilspremie
              eller andra åtgärder, men i grunden är det de breda instrumenten
              som är effektivast när det gäller att hantera miljöproblemen.
            </seg>
            <seg xml:id="i-3c6421326a327bb3-0">
              Ur det perspektivet tycker jag att regeringens hållning, att
              det är viktigt att vi påverkar EU och att vi får en bredd i den
              diskussionen, är viktig. Det är viktigt för miljöfrågan, det är
              viktigt för samhällsekonomin i Europa och det är viktigt ur ett
              utvecklingsperspektiv, för detta råkar också vara en straffbeskattning
              av fattiga människor.
            </seg>
            <seg xml:id="i-eda10ab1ab842d9a-0">
              Jag tycker att vi har goda förutsättningar att vara drivande
              i den här frågan och att vi har en klok och logisk hållning som
              bidrar till att förbättra frihandelsförutsättningarna, utvecklingsmöjligheterna
              och miljön.
            </seg>
          </u>
          <note type="speaker" xml:id="i-be6fa08387668433-0">
            Anf. 27 PETER PEDERSEN (v):
          </note>
          <u who="peter_pedersen_0f4dae" xml:id="i-9189362bdef476d9-1">
            <seg xml:id="i-9daa4b514cedd8d1-0">
              Herr talman! Det är positivt att finansminister Borg tar upp
              de här frågeställningarna och konstaterar att det finns olika
              typer av etanol som kan framställas på olika platser och av olika
              råvaror och att utfallet av den amerikanska majsetanolen ur miljösynpunkt
              inte är lika fördelaktigt, eller för den delen om man tillverkar
              etanol av spannmål i Europa. Där har vi en gemensam hållning.
            </seg>
            <seg xml:id="i-b71ec4c2595fa09f-0">
              Samtidigt måste man ta ansvar för de ställningstaganden och de
              propåer man kommer med. I regeringens budgetproposition för 2009
              säger man att målet är att användningen av biodrivmedel ska kunna
              öka snabbt och till lägre kostnader. Då är min fråga: Vad menade
              regeringen med den skrivningen? Vad tänker ni vidta för åtgärder
              med tanke på det uppkomna läget att den som har köpt en miljöbil
              och fått en miljöbilspremie nu ska ha något slags moralisk fundering
              varje gång han eller hon ska tanka: Ska jag följa samvetet och
              mitt miljöengagemang och tanka etanol eller ska jag titta på den
              faktiska kostnaden och då tanka bensin?
            </seg>
            <seg xml:id="i-d20c5d5f5cf2982d-0">
              Finansministern började sitt andra inlägg med att i nuläget är
              det bra att bensin- och oljepriserna sjunker. Man kan konstatera
              att klimatet inte bryr sig så mycket om ifall vi har finanskris,
              om kapitalismen är i kris eller om det sker tråkiga saker på jordklotet
              mellan oss människor och hur vi organiserar oss. Om det nu är
              som alla säger, att koldioxidutsläppen ökar och att klimathotet
              påverkar miljön på ett negativt sätt och därmed vår framtid som
              mänsklighet, kan man inte säga att det är speciellt lyckat, även
              om vi befinner oss i en lågkonjunktur. Men nu diskuterar vi ju
              inte bensinpriset utan den relativa prissättningen av bensin och
              etanol. Jag uppfattar ändå, även om det var något inlindat, att
              finansministern tycker att det långsiktigt är rimligt att vi har
              lägre pris på förnybara drivmedel än på fossila.
            </seg>
            <seg xml:id="i-5b654d5053fb5008-0">
              Då är frågan återigen: Vad avser regeringen att vidta för ytterligare
              åtgärder? Det gäller då antingen de beslut som riksdagen och regeringen
              här i landet Sverige själva kan fatta eller eventuella frågor
              som man kommer att driva i EU utöver tullfrågan, där vi är helt
              överens. Finns det andra åtgärder som skulle kunna stimulera,
              möjliggöra och faktiskt öka konkurrenskraften för förnybara bränslen
              på de fossila bränslenas bekostnad? Det handlar nämligen hela
              tiden om den relationen.
            </seg>
            <seg xml:id="i-4fdbf1278b741a26-0">
              I dessa kristider skulle man kunna tänka sig tuffare åtgärder
              för att säkerställa att den svenska fordonsindustrin får en snabb
              omställning och kan satsa ännu mer på bilar som framförs på ett
              miljövänligt sätt. Detta gäller till exempel den biogassatsning
              som fanns på Volvo Personvagnar.
            </seg>
            <seg xml:id="i-a4b7598a23bdb4be-0">
              Faktum är att man lade ned biogas på personvagnssidan eftersom
              det inte fanns några ställen där man kunde tanka biogas. Det fanns
              i princip inga tankställen runt om i landet. Då var det svårt
              att få en efterfrågan på den typen av bilar.
            </seg>
            <seg xml:id="i-65af2b135fa7f3d7-0">
              I stället för att säga att vi går tillbaka till att tanka bensin
              och diesel lite billigare och är nöjda med det vore det väl just
              nu rätt läge att säkerställa att den svenska fordonsindustrin
              fick möjlighet till en snabb omställning så att den blev ännu
              mer konkurrenskraftig i framtiden genom snålare motorer och andra
              bränslen.
            </seg>
          </u>
          <note type="speaker" xml:id="i-6b0f497fea8e911e-0">
            Anf. 28 Finansminister ANDERS BORG (m):
          </note>
          <u who="unknown" xml:id="i-7a73461a06244e86-6">
            <seg xml:id="i-f7dbb86c8572ab00-0">
              Herr talman! Jag välkomnar Peter Pedersens interpellation. Det
              är bra att vi får en diskussion i nyanserade ordalag om etanolen.
            </seg>
            <seg xml:id="i-156f3b09dad3760e-0">
              Låt mig ändå konstatera att grunden för denna diskussion är att
              vi har haft ett snabbt oljeprisfall som har gjort att det relativa
              priset mellan olja och etanol har förskjutits. Det är utgångspunkten.
              Man skulle naturligtvis via någon teoretisk mekanism kunna förhindra
              det, men nu har det inträffat.
            </seg>
            <seg xml:id="i-9c4ac5922e935f3c-0">
              Jag måste konstatera ur mitt perspektiv att det är glädjande.
              Det betyder att färre människor kommer att förlora sina arbeten.
              Arbetslösheten kommer inte att öka fullt så mycket som annars
              hade varit fallet. I grunden måste vi välkomna att det sker en
              oljeprisnedgång.
            </seg>
            <seg xml:id="i-b20ea78312b59d11-0">
              Samtidigt måste vi ha de långsiktiga perspektiven, Peter Pedersens
              perspektiv, klara för oss. Då är frågan hur vi ska minska koldioxidutsläppen.
              Det finns ett grundläggande strategival. Ska vi beskatta dem som
              förorenar eller subventionera dem som förorenar lite mindre? Jag
              tror starkt på idén att man straffbeskattar dem som förorenar
              snarare än att man subventionerar dem som förorenar lite mindre.
              När man subventionerar dem som förorenar lite mindre ger man de
              facto offentliga subventioner till vad som i grund och botten
              är föroreningar. Därför är den effektivaste och rimligaste vägen
              framåt att upprätthålla en hög koldioxidbeskattning.
            </seg>
            <seg xml:id="i-7b7e324d827bb297-0">
              I dagsläget vore det förödande att höja koldioxidbeskattningen.
              Att ta tillbaka hela oljeprisnedgången genom koldioxidskattehöjningar
              vore mycket skadligt för svensk ekonomi i detta läge. Det vill
              jag inte medverka till. Jag tror att det skulle få särskilt förödande
              konsekvenser om man gjorde det i det läge vi nu har för svensk
              fordonsindustri.
            </seg>
            <seg xml:id="i-4ecebe1e0afb7378-0">
              Samtidigt är det bra att vi har en samsyn i frihandelsfrågorna.
              Den logiska åtgärden är att underlätta för Brasilien och andra
              länder som producerar billig etanol för 2 kronor litern att komma
              in på de europeiska marknaderna på lika villkor. Att vi straffbeskattar
              en produktion som dels är miljömässigt bra, dels har positiva
              effekter på utvecklingsländerna är besvärligt. Därför bör tullarna
              på etanol tas bort. Det är naturligtvis den svenska regeringens
              hållning.
            </seg>
            <seg xml:id="i-318d1cccb0ef9d3b-0">
              Som grundläggande utgångspunkt måste man ändå hålla en viss ordning
              i detta. Vi ska via handelssystem se till att den som förorenar
              har kostnader för det. Vi ska via koldioxidbeskattning lägga den
              tyngsta bördan för utsläppen på den som förorenar. Givetvis kan
              vi vid olika tillfällen jobba med olika typer av stöd för att
              underlätta, men låt oss komma ihåg att användning av offentliga
              medel för att gynna dem som släpper ut mindre är en väsentligt
              mindre effektiv väg än att beskatta dem som släpper ut mycket.
              Koldioxidbeskattning och handelssystem måste vara kärnan i hanteringen
              av klimatfrågan.
            </seg>
          </u>
          <note type="speaker" xml:id="i-bef3c2c551ed1d5c-0">
            Anf. 29 PETER PEDERSEN (v):
          </note>
          <u who="peter_pedersen_0f4dae" xml:id="i-9189362bdef476d9-2">
            <seg xml:id="i-463725eb4716deb6-0">
              Herr talman! Vi tror också mer på ekonomiska styrmedel utifrån
              de utgångspunkter som finansministern just drog. Där är vi överens.
              När man köper en bil, tankar bilen eller betalar fordonsskatt
              är det bra att hela tiden påminnas om sitt val. Har jag valt att
              köpa en bensinslukande tung bil får jag betala för det så länge
              jag använder mig av den. Förhoppningsvis väljer jag då något mindre
              energikrävande nästa gång jag köper bil.
            </seg>
            <seg xml:id="i-eabd996c82cca598-0">
              Samtidigt är frågan: Vad menade regeringen i budgetpropositionen
              med att användningen av bildrivmedel ska kunna öka snabbt och
              till lägre kostnader? Hade man någon typ av tanke när man skrev
              det?
            </seg>
            <seg xml:id="i-4508cddb73d27c2d-0">
              Det var inte alldeles lätt att veta att vi skulle få en stor
              kris i världen, att allt skulle falla ihop och att oljepriset
              skulle sjunka kraftigt. Det var väl ingen som kunde förutse det.
              Jag förstår det.
            </seg>
            <seg xml:id="i-78f38ca9d22fb064-0">
              Har regeringen i det uppkomna läget någon typ av åtgärd som man
              kan vidta för att det åtminstone inte ska vara dyrare att tanka
              E 85, eller om det heter E 80 med ökad bensininblandning?
            </seg>
            <seg xml:id="i-d989667f1c73974c-0">
              Kan Anders Borg tänka sig att ta bensinbolagen i örat ungefär
              som han vid några tillfällen tagit bankerna i örat för att de
              inte sänker räntan när de fått marginaler för det?
            </seg>
            <seg xml:id="i-fd9b4009adeda9bf-0">
              Hur kan man förklara att ökningen av bensininblandningen i etanol
              från 15 procent till 20 procent höjer priset på etanol med 1 krona
              när bensinpriset går ned? Den rimliga prisökningen borde i själva
              verket vara 30 öre. Anser finansministern att det är rimligt av
              bensinbolagen? Överkompenserar man inte för kostnader man har?
              Är det inte en märklig ordning att man använder det sjunkande
              bensinpriset till att hävda att man måste höja priset för dem
              som tankar E 85 eller E 80?
            </seg>
          </u>
          <note type="speaker" xml:id="i-b7fca8302ac52c0d-0">
            Anf. 30 Finansminister ANDERS BORG (m):
          </note>
          <u who="unknown" next="cont" xml:id="i-17dd9ace692e6f68-3">
            <seg xml:id="i-1ede4e2fab056ff0-0">
              Herr talman! Det vore ett nöje för mig att ta bensinbolagen i
              örat. Problemet är att vi i detta sammanhang borde ta dem i örat
              för att de ska pressa ned bensinpriserna. Vi vet av historisk
              erfarenhet att det kanske tar tre fyra gånger så lång tid för
              bensinbolagen att sänka bensinpriserna när oljepriset faller som
              det tar för dem att höja det när oljepriset stiger. Det upprör
              naturligtvis allmänheten och är i grund och botten stötande. Det
              skulle i detta fall snarast förvärra problemet. Det skulle underlätta
              bensinprisnedgången ytterligare.
            </seg>
            <seg xml:id="i-ff043fdff2293d87-0">
              I ett bredare perspektiv tror jag att den svenska hållningen,
              där vi har en relativt bred samsyn, är klok. Kärnan i koldioxidpolitiken,
              i uppvärmningspolitiken bör vara utsläppshandelssystemet. Det
              ger de rätta marknadsmekanismerna. Vi ska därutöver jobba med
              en hög koldioxidbeskattning som via marknadspriser driver fram
              investeringar, besparingsåtgärder och annat som minskar utsläppen.
              Vi ska också satsa på forskning och investeringar som underlättar
              en mindre utsläppsrik ekonomi.
            </seg>
            <seg xml:id="i-bd41c3fb21f1a0ce-0">
              Samtidigt kan vi då och då jobba med metoder för att också stödja
              beteenden som i grunden handlar om att släppa ut mindre. Det kan
              dock aldrig bli kärnan eller styrkan i den samlade koldioxidpolitiken.
            </seg>
            <seg xml:id="i-ebe86d7fd5eacf01-0">
              Nu har vi en situation där bensinpriserna har förskjutits så
              att vi har en annorlunda relation med etanolen. Vi ska göra vad
              vi kan för att driva på i EU för att rätta till denna situation.
              Det är dock, som jag framhåller i interpellationssvaret, begränsningar
              där när det gäller regelverk för moms och annat. Det är den situation
              vi har.
            </seg>
            <seg xml:id="i-85fad0148191b9b0-0">
              Den svenska koldioxidpolitiken är ett föredöme och ska förbli
              ett föredöme. Det är en fördel att vi har en relativt bred samsyn
              när det gäller grunderna i denna.
            </seg>
          </u>
          <note xml:id="i-29b0ca8c70a1f30a-3">
            Överläggningen var härmed avslutad.
          </note>
          <note xml:id="i-de353b8bc4f86918-0">
            Ajournering
          </note>
          <note xml:id="i-16c41ce4230592ad-0">
            Kammaren beslutade kl. 12.28 på förslag av talmannen att ajournera
            förhandlingarna i cirka fem minuter.
          </note>
          <u who="unknown" prev="cont" xml:id="i-22765522ca54cec3-3">
            <seg xml:id="i-58ac83e1306dfd82-0">
              Återupptagna förhandlingar
            </seg>
          </u>
          <note xml:id="i-194ed4b36844c4b8-0">
            Förhandlingarna återupptogs kl. 12.35.
          </note>
          <note xml:id="i-a2193416ab1a3738-0">
            9 § Svar på interpellation 2008/09:113 om budget byggd på felaktiga
            prognoser
          </note>
          <note type="speaker" xml:id="i-318e88b8bbb26343-0">
            Anf. 31 Finansminister ANDERS BORG (m):
          </note>
          <u who="unknown" xml:id="i-7a73461a06244e86-7">
            <seg xml:id="i-8bd2d07e8141e56f-0">
              Herr talman! Thomas Östros har frågat mig vilka åtgärder regeringen
              avser att vidta med anledning av Konjunkturinstitutets prognos
              att sysselsättningen minskar med 100 000 personer och arbetslösheten
              ökar till över 8 procent fram till 2010.
            </seg>
            <seg xml:id="i-1c91d7de9f2e8905-0">
              Utvecklingen av svensk ekonomi är för närvarande svårbedömd.
              I det uppdaterade konvergensprogrammet som regeringen har överlämnat
              till finansutskottet redovisas två scenarier för den ekonomiska
              utvecklingen. Dessa scenarier innebär att arbetslösheten kan komma
              att stiga till mellan 7,7 och 9,2 procent under 2010, vilket är
              i linje med såväl Konjunkturinstitutets, Riksbankens och Europeiska
              kommissionens bedömningar.
            </seg>
            <seg xml:id="i-3ff10ab336324dd9-0">
              Budgetpropositionen innehåller förslag på åtgärder som är både
              konjunkturellt och strukturellt motiverade. 32 miljarder kronor
              satsas på skattesänkningar för individer och företag, välfärdssatsningar
              på pensionärer och sjuka samt framtidsinvesteringar på infrastruktur,
              utbildning och forskning.
            </seg>
            <seg xml:id="i-9de22af5465e52c6-0">
              Utöver de insatser som föreslås i budgetpropositionen har flera
              åtgärder vidtagits med anledning av den finansiella krisen. Regeringen
              har lagt fram ett finansmarknadspaket med en stabilitetsplan för
              att återupprätta förtroendet på de finansiella marknaderna. Det
              starka utgångsläget i de offentliga finanserna gör också att vi
              kan låta de automatiska stabilisatorerna verka fullt ut. Riksbanken
              och Riksgälden har vidtagit åtgärder för att förbättra likviditeten
              på de finansiella marknaderna, och Riksbanken har dessutom sänkt
              räntan med 1 procentenhet sedan budgetpropositionen lades fram.
            </seg>
            <seg xml:id="i-086d7cebc13ec509-0">
              Det är viktigt att först bedöma effekterna av åtgärderna riktade
              till de finansiella marknaderna och den penningpolitiska responsen
              innan ytterligare stabiliseringspolitiska åtgärder kan komma i
              fråga. Regeringen följer utvecklingen noggrant och har beredskap
              att återkomma med ytterligare åtgärder som stabiliserar arbetsmarknaden.
              Samtidigt är det viktigt att understryka att politiken inte får
              äventyra de offentliga finansernas långsiktiga hållbarhet.
            </seg>
          </u>
          <note type="speaker" xml:id="i-e42bacd1d6e5c625-0">
            Anf. 32 THOMAS ÖSTROS (s):
          </note>
          <u who="thomas_ostros_b7069a" xml:id="i-474f384d5b293288-0">
            <seg xml:id="i-5a5bcbe8488428c1-0">
              Herr talman! Sverige är på väg in i ett mycket allvarligt ekonomiskt
              läge. Alla bedömare är överens om att arbetslösheten kommer att
              öka kraftigt och att sysselsättningen kommer att falla. Det är
              egentligen bara regeringen som ser relativt förnöjd ut över situationen.
            </seg>
            <seg xml:id="i-d70bd8db0cbff837-0">
              Ett exempel i torsdagens frågestund i riksdagens kammare var
              när statsministern försäkrade att varslen visserligen ökar, men
              inte arbetslösheten.
            </seg>
            <seg xml:id="i-c48531e043ec0775-0">
              För någon timme sedan kom Arbetsförmedlingens senaste rapport
              om utvecklingen på arbetsmarknaden. Där presenterar man att arbetslösheten
              nu ökar. Det är 16 500 fler som är arbetslösa denna vecka jämfört
              med samma vecka för ett år sedan.
            </seg>
            <seg xml:id="i-cc6756ee02a2d5d3-0">
              Särskilt hårt drabbade blir naturligtvis ungdomar. De som har
              minst fotfäste på arbetsmarknaden kastas ut i öppen arbetslöshet.
              De passiva programmen ökar samtidigt. Allt fler finns i jobb-
              och utvecklingsgarantin med bara passiva åtgärder och inga aktiva
              insatser. Allt fler ungdomar hamnar i passivitet i det som har
              kallats för ungdomsgarantin, där väldigt få får aktiva insatser
              eller utbildning.
            </seg>
            <seg xml:id="i-3c14bc19f3b23b8b-0">
              I november har nu snart 15 000 människor varslats. 20 000 varslades
              i oktober. Regeringen sitter passiv. När regeringen förra veckan
              tvingades berätta att det kan vara så att arbetslösheten ökar
              med 150 000 personer vill man samtidigt inte göra någonting för
              att förhindra detta.
            </seg>
            <seg xml:id="i-1e40a4bdadbc7427-0">
              I USA, Storbritannien, Tyskland, Kina, ja, över hela världen
              lanseras breda stimulanspaket, men den svenska regeringen sitter
              still.
            </seg>
            <seg xml:id="i-51fcbe50c141e9ca-0">
              Ekonomerna förespråkar stimulans. Vi har lagt ett första stimulanspaket
              med en serie av åtgärder som vi kommer att vidta för att pressa
              ned arbetslösheten. Det är ett stimulanspaket på sammanlagt 17
              miljarder där pensionärer och barnfamiljer får en köpkraftsförstärkning
              och där inte minst kommuner och landsting som riskerar att gå
              in i en situation med besparingar och uppsägningar får en rejäl
              förstärkning jämfört med vad regeringen gör.
            </seg>
            <seg xml:id="i-4ac6d06599ff327d-0">
              Det blir en stimulans av småföretagen med sänkta arbetsgivaravgifter
              tvärtemot regeringens förslag om höjda arbetsgivaravgifter för
              småföretagen. Men det handlar också om infrastruktur och riskkapital
              för att få i gång företagsamheten och investeringarna.
            </seg>
            <seg xml:id="i-80063fc226681f54-0">
              Byggsektorn riskerar att helt stanna av, säger flera insiktsfulla
              bedömare. Ett rotavdrag skulle få i gång renoveringar och ombyggnader
              på ett sådant sätt att vi slipper en mycket kraftig ökning av
              arbetslösheten bland byggnadsarbetarna.
            </seg>
            <seg xml:id="i-b210b63beaab6877-0">
              Dessutom handlar det om ett brett utbildningspaket. När industrin
              nu tvingas varsla skulle staten kunna räcka ut handen och säga:
              Vi är beredda att göra ett avtal. Vi erbjuder utbildning till
              de anställda spetskompetensutbildning om ni undviker att säga
              upp, och vi kan dela på kostnaderna och sedan komma framåt med
              att stärka oss inför en kommande konjunkturuppgång.
            </seg>
            <seg xml:id="i-5044f80b3e7f328a-0">
              Fordonsindustrin är inne i ett desperat läge. Det enda som regeringen
              har att hänvisa till är gamla socialdemokratiska forskningsprogram.
            </seg>
            <seg xml:id="i-fefa9b58c928561c-0">
              Nu säger Konjunkturinstitutet att det finns behov av ytterligare
              stimulanser. Man pekar på att det finns ett utrymme på 20 miljarder
              kronor ytterligare i stimulanser. Min bedömning är att den insatsen
              kommer att öka framöver i takt med att arbetslösheten stiger.
            </seg>
            <seg xml:id="i-6430339766a91eb9-0">
              Vad är finansministerns besked till ett samhälle och en omvärld
              som kräver och begär att vi bekämpar arbetslösheten när det i
              dina egna prognoser talas om 150 000? Är det enda som du har att
              erbjuda dem halva inkomsten i a-kassa och dessutom ökad skatt
              när de blir arbetslösa? Jobbskatteavdraget gäller bara dem som
              arbetar. Är det så att det stimulanspaket som du kommer att tvingas
              lägga fram till slut bara blir mer av samma politik? Är det ett
              nytt jobbskatteavdrag och den politik som har havererat när arbetslösheten
              är högre i år än vad den var förra året samma vecka, när sysselsättningsprognoserna
              visar på sjunkande sysselsättning och när arbetslöshetsprognoserna
              visar på kraftigt ökad arbetslöshet? Blir det bara mer av samma
              gamla misslyckade politik?
            </seg>
          </u>
          <note type="speaker" xml:id="i-c0461bcc2b7eb563-0">
            Anf. 33 CARL B HAMILTON (fp):
          </note>
          <u who="carl_b_hamilton_b4f697" xml:id="i-5cbbe58adced1000-0">
            <seg xml:id="i-32b935ba2fba5f9c-0">
              Herr talman! Detta är inte en vanlig konjunkturnedgång. Den drivs
              på av en finanskris. Det är finanskrisen som är den viktigaste
              orsaken till den ström av varsel som nu kommer. För att man ska
              hindra att varslen ska utlösas är det helt centrala att häva finanskrisens
              effekter. Vi ska inte hoppa över finanskrisen och omedelbart börja
              diskutera finanspolitisk konjunkturpolitik av gammalt traditionellt
              slag. Då fokuserar vi på fel problem. Det som driver på varslen
              i det korta perspektivet är finanskrisen.
            </seg>
            <seg xml:id="i-5468b428cdb787e6-0">
              Detta illustrerar det som jag vill säga. I detta läge ska vi
              ha ett stort hjärta, men vi ska ha ett kallt huvud när det gäller
              att diskutera vilka åtgärder som ska vidtas, annars gör vi fel.
              Om vi gör fel är det de som blir arbetslösa som kommer att få
              lida av detta, och det är de som är svagast i sammanhanget. Därför
              måste vi ha en god teori för att driva den bästa praktiken.
            </seg>
            <seg xml:id="i-48b528b890c14100-0">
              Det är tre saker som är intressanta i finansministerns svar.
            </seg>
            <seg xml:id="i-9f1ec057deef7d00-0">
              Det första är att finansministern säger att automatiska stabilisatorer
              ska få verka fullt ut, det vill säga att även underskott kan accepteras.
              Jag är inte förvånad. Överskottsmålet är ett mål över konjunkturcykeln.
              Då leder en konjunkturnedgång också till underskott om den blir
              tillräckligt djup.
            </seg>
            <seg xml:id="i-0a5a13bbcdd6aa1d-0">
              Det andra är att finansministern och regeringen har höjd beredskap.
            </seg>
            <seg xml:id="i-acf3a7d5d3e464a8-0">
              Det tredje, vilket är inte minst intressant, är att arbetsmarknaden
              står i fokus för de eventuella ytterligare åtgärder som ska vidtas.
            </seg>
            <seg xml:id="i-619c2b45ebd5ab62-0">
              Jag skulle vilja lägga till ytterligare en sak, och det faller
              tillbaka lite grann på det som jag tidigare sade om finanskrisen,
              nämligen att internationellt samarbete är helt avgörande. För
              svensk export är det inte åtgärderna i Sverige som är det primära.
              Kunderna finns på annat håll, och deras efterfrågan är det som
              skapar sysselsättning och produktion i Sverige. Därför är andra
              länders åtgärder otroligt viktiga för Sverige.
            </seg>
            <seg xml:id="i-64212b68afd89fbe-0">
              Jag hoppas också att andra länder vidtar åtgärder som innebär
              finanspolitisk stabilisering till en skala av 1 procent av bnp.
              Det är det som den svenska regeringen, lite tursamt kan man kanske
              tillstå, gjorde redan i september. Men det är en stimulans som
              så att säga redan är igångsatt här i landet.
            </seg>
            <seg xml:id="i-9dcaf6a1788f0b53-0">
              Det som jag skulle vilja ta upp mer specifikt, som riktar sig
              både till finansministern och till Thomas Östros, är fordonsindustrin
              och de propåer som kommer från Göteborg om att staten skulle ta
              över ägandet av fordonsindustrin.
            </seg>
            <seg xml:id="i-500b79312554db8b-0">
              Göran Johansson, Socialdemokraternas starke man i Göteborg, tyckte
              att AP-fonderna skulle gå in och ta över ägandet om det gick riktigt
              illa för Volvo.
            </seg>
            <seg xml:id="i-b34cebfeb4f7e27d-0">
              I dag är det en artikel i Dagens Industri där rektorn för Handelshögskolan
              i Göteborg tycker att staten ska ta över ägandet av Volvo och
              kanske också Saab om det går riktigt illa. Jag tycker att det
              är väldigt dåliga förslag. De är ogenomtänkta och ett exempel
              på att man inte håller huvudet kallt.
            </seg>
            <seg xml:id="i-43395827a0c476a6-0">
              Jag skulle snarare vilja hålla med Dan Andersson som i tidningen
              i dag säger att det inte är branscher eller företag som blir arbetslösa
              utan att det är människor. Och det är människorna och deras situation
              på arbetsmarknaden som vi ska fokusera på i våra insatser för
              att motverka krisen.
            </seg>
            <seg xml:id="i-905dfb74141fb3ff-0">
              Det handlar alltså om att man ska ha ett stort hjärta och ett
              kallt huvud. Sedan är det tre regler som ska gälla när finanspolitiken
              ska antas. De ska vara temporära, de ska vara träffsäkra och de
              ska vara rätt tajmade.
            </seg>
          </u>
          <note type="speaker" xml:id="i-e39a045593497ba9-0">
            Anf. 34 Finansminister ANDERS BORG (m):
          </note>
          <u who="unknown" xml:id="i-7a73461a06244e86-8">
            <seg xml:id="i-2dec2f43d77f8072-0">
              Herr talman! Låt oss börja med att titta på vad regeringen har
              gjort. Vi har sänkt skatten, vilket gör att människor har mer
              pengar kvar i plånboken. Vi har lagt fram ett brett investeringsprogram
              som är så omfattande att bara forskningssatsningarna under det
              första och det andra året uppgår till oerhört mycket högre belopp
              än vad vi har sett under de socialdemokratiska åren. Det är ett
              brett investeringsprogram för att bygga kunskap och infrastruktur
              för framtiden. Det är väldigt lämpligt att göra det nu därför
              att det mildrar nedgången.
            </seg>
            <seg xml:id="i-ae677169396efa4c-0">
              Vi har också satsat på välfärden, och inte minst har vi sänkt
              skatten för pensionärerna.
            </seg>
            <seg xml:id="i-0410d004e9124010-0">
              Vi har efter budgeten lagt fram tre kompletteringspropositioner
              om att säkra insättarskyddet som handlar om att förstärka den
              statliga kapitaltillförseln och som innehåller en bred stabilitetsplan.
              Allt detta gör vi för att vår insikt bygger på att vår första
              uppgift är att säkra kreditgivningen i ekonomin så att vi kan
              få ordning på den.
            </seg>
            <seg xml:id="i-e044cc6228dac9af-0">
              När vi blickar framåt är det naturligtvis så att finanspolitiken
              aktivt ska bidra till att motverka nedgången. Detta är en självklarhet.
              För 2010 föreligger det redan åtgärder på 35 miljarder kronor
              som har beslutats. Till det kommer naturligtvis nästa års reformer.
              Vi ska arbeta vidare i god ordning med att se över vad som kan
              behöva göras inom sjukvård, inom äldreomsorg, inom skola och inom
              andra viktiga områden, som rättsväsendet, för att säkra en god
              utveckling. Med god ordning ska vi därmed öka reformutrymmet under
              2010. Till det har vi automatiska stabilisatorer.
            </seg>
            <seg xml:id="i-e4e2be60289d8337-0">
              Detta betyder för var och en att man enkelt kan se att Sverige
              kommer att vara ett av de länder som har den mest expansiva finanspolitiken
              2010. Det har vi redan 2009. Vi har redan gjort det som många
              andra länder har talat om, och vi har resurser att gå vidare.
              Vi kan göra mer på alla de nödvändiga områdena för att i god ordning
              säkra en stabilisering av den svenska ekonomin.
            </seg>
            <seg xml:id="i-71aea6b6945dea48-0">
              Här har vi naturligtvis en skiljelinje mot Socialdemokraterna.
              Vår utgångspunkt är att denna stabilisering ska ske med god ordning
              i de offentliga finanserna. Vi ruckar inte på utgiftstak, vi undergräver
              inte målen för det finansiella sparandet, vi håller fast vid treåriga
              utgiftstak, vi håller fast vid goda budgeteringsmarginaler, vi
              håller fast vid att inte lånefinansiera på utgifter och vi håller
              fast vid att inte ha skatteutgifter. Allt detta är saker som Socialdemokraterna
              aktivt bidrog till att försvaga budgeteringsramverket med under
              de föregående mandatperioderna. Här har vi en skiljelinje. Vi
              står för ansvar. Socialdemokraterna står för nedmontering och
              lössläppthet.
            </seg>
            <seg xml:id="i-7480ab2dfc2bac1d-0">
              Det allra värsta är naturligtvis att Socialdemokraternas alternativ
              i grunden handlar om att de vill nedmontera arbetslinjen, att
              de på åtgärd efter åtgärd i praktiken lägger fram skatteförslag
              och utgiftsförslag som gör det mindre lönsamt att arbeta.
            </seg>
            <seg xml:id="i-4182d9058033c946-0">
              Sedan har det tillkommit något som jag kanske tycker är den märkligaste
              aspekten, nämligen att Socialdemokraterna nu sitter och förhandlar
              och åker på resor med Miljöpartiet när de så alldeles uppenbart
              förbereder ett ekonomiskt program som saknar förankring i den
              svenska verkligheten och som saknar förankring i de svenska Socialdemokraternas
              väljarled. Det handlar om en mycket kraftig höjning av bensinskatten,
              en mycket kraftig höjning av dieselskatten och ett införande av
              kilometerskatt, som handlar om 300 000 kronor för en åkare med
              en lastbil i fjärrdrift.
            </seg>
            <seg xml:id="i-d77fb43e0375b207-0">
              Till det kommer naturligtvis det märkligaste av alltsammans,
              nämligen en snabbavveckling av kärnkraften, som ju skulle ha förödande
              effekter för svensk basindustri.
            </seg>
            <seg xml:id="i-4d41c9815ef2b4ea-0">
              Det är inte så att Socialdemokraterna och vänstersidan representerar
              åtgärder för att mildra krisen. Man representerar naturligtvis
              åtgärder för att förvärra den, för att underminera arbetslinjen
              och slå undan benen för svensk basindustri med ett verklighetsfrämmande
              skattechockspaket tillsammans med Miljöpartiet.
            </seg>
            <seg xml:id="i-e30c94a3c123ce80-0">
              Red ut det! Det vore naturligtvis bra för industrin att få veta
              om socialdemokratin kommer att acceptera den här industrifientliga
              politiken eller om man kommer att göra motstånd mot Miljöpartiets
              försök att avveckla svensk basindustri.
            </seg>
          </u>
          <note type="speaker" xml:id="i-f3818b0f6db5717d-0">
            Anf. 35 THOMAS ÖSTROS (s):
          </note>
          <u who="thomas_ostros_b7069a" xml:id="i-474f384d5b293288-1">
            <seg xml:id="i-c4b285fa1487cf5f-0">
              Herr talman! Det är något märkligt med Moderaternas och regeringens
              syn på industrin, med att man inte förstår hur viktig industrin
              är för Sverige. Jag tror att man under tiden i opposition fastnade
              i något slags idé om att industrins tid var förbi, att det var
              andra delar av ekonomin som skulle ta över.
            </seg>
            <seg xml:id="i-7bf0fbfa53eb9981-0">
              Nu ser man vilken oerhörd vikt industrin har för vår ekonomi.
              En stor del av vår export, en stor del av vår sysselsättning och
              en mycket stor del av vår tjänstesektor levererar direkt till
              industrin.
            </seg>
            <seg xml:id="i-4d50cc3c4873ac61-0">
              När vi har skött regeringspolitiken har vi gjort det i mycket
              nära samarbete med industrin. När vi har lanserat insatser tillsammans
              med svensk fordonsindustri eller med svensk pappersindustri eller
              läkemedelsindustri i form av forskningsinsatser, infrastrukturinsatser
              och utbildningsinsatser kallar Moderaterna det för antikverad
              politik; marknaden ska sköta allt utan att regeringen blandar
              sig i.
            </seg>
            <seg xml:id="i-c18fcc9169f6c80d-0">
              Det är väl det som är skälet till den formidabla passiviteten
              nu när Sverige har en industri som nu befinner sig i gungning
              och som behöver insatser och stöd i form av långsiktiga forskningsprogram.
              Behåll inte bara våra! I stället behöver vi satsa mer på forskning
              ihop med fordonsindustrin detta tillsammans med breda utbildningspaket!
            </seg>
            <seg xml:id="i-0bada98936136691-0">
              När jag besöker Volvo i Eskilstuna säger företagsledning och
              fack: Vi skulle i stället för att säga upp vilja satsa brett på
              utbildning så att vår personal kan ta emot en högkonjunktur om
              några år och så att vi fortsätter att stärka vår position. Just
              nu är läget förtvivlat. Men Arbetsförmedlingen har inga resurser.
              Regeringen bidrar inte med någonting, utan det är antikverad politik.
            </seg>
            <seg xml:id="i-1069486927cc72b3-0">
              Starka offentliga finanser är socialdemokratins adelsmärke. Tillsammans
              med svenska folket har vi släpat ihop i ladorna så att det har
              funnits gott om resurser i ladorna. De resurserna har du nu använt
              till att sprätta i väg stora skattesänkningar för dem som tjänar
              allra mest. Det är ju så att Moderaterna hela tiden när vi sanerade
              statsfinanserna talade om överbeskattning. Det var överbeskattning
              att samla i ladorna.
            </seg>
            <seg xml:id="i-eaeac298a118b734-0">
              Men att samla i ladorna innebär att när vi går in i en lågkonjunktur
              och jobbkrisen är här och när arbetslösheten sprider sig runt
              om i landet ska just de resurser användas som vi har samlat i
              ladorna till att stimulera ekonomin och ge arbetslösa människor
              rätten till ett arbete och till att satsa på industri och näringsliv
              så att vi kommer i gång igen.
            </seg>
            <seg xml:id="i-a66bbb2e5170af89-0">
              Den passivitet som regeringen visar nu kostar varje månad tusentals
              jobb i Sverige. Passiviteten ser vi också när det gäller bankkrisen
              i världen. Vi tog tre dagar på oss för att fatta beslut i Sveriges
              riksdag om ett bankgarantiprogram på 1 500 miljarder. Nu har en
              månad gått. Regeringen pratar. Regeringen vrider sig. Regeringen
              skäller. Men ingenting händer när det gäller bankgarantierna.
              Räntorna är skyhöga, Anders Borg! Hushållen pressas av höga bolåneräntor.
              Varför har du ett bankgarantiprogram som bankerna inte går med
              i?
            </seg>
            <seg xml:id="i-9b6a3cb0014d5726-0">
              Mats Odell sade i torsdags till finansutskottet att Odells och
              Borgs bankgarantiprogram är så utformat att bankerna får högre
              ränta om de går med i bankgarantiprogrammet än om de står utanför.
              Det måste ändras!
            </seg>
            <seg xml:id="i-5e42a24e2c8ec589-0">
              Nu säger Konjunkturinstitutet att det finns resurser för en stimulans.
              Då bör man ge en sådan snabbt och resolut för att förhindra att
              arbetslösheten sprider sig.
            </seg>
            <seg xml:id="i-8f194c83f5b501e8-0">
              Ni lade fram en budget byggd på en oförändrad sysselsättning.
              Nu säger Konjunkturinstitutet att sysselsättningen minskar med
              100 000.
            </seg>
            <seg xml:id="i-0084961836c63920-0">
              Ni lade fram en budget byggd på en nästan oförändrad arbetslöshet.
              Nu tvingas ni själva erkänna att arbetslösheten kan stiga med
              150 000.
            </seg>
            <seg xml:id="i-e2bcfc4d8233c18d-0">
              Vad är det för arbetslinje när den som nu blir varslad och arbetslös
              i Göteborg, i Eskilstuna eller i Norrbotten får en halverad inkomst
              att leva på och en mycket kraftig skatteökning? Vad är det för
              ansvarsfull politik? Lägg om den ekonomiska politiken! Den har
              inte lyckats. Jobben kommer inte. Nu krävs det nya tag. Se på
              våra förslag! Där finns så att säga en idé framåt när det gäller
              att skapa jobb och arbetstillfällen i Sverige.
            </seg>
          </u>
          <note type="speaker" xml:id="i-b3206ca57f30e90f-0">
            Anf. 36 CARL B HAMILTON (fp):
          </note>
          <u who="carl_b_hamilton_b4f697" xml:id="i-5cbbe58adced1000-1">
            <seg xml:id="i-0ad37c8ae8571b52-0">
              Herr talman! Här används ordet antikverat. Jag tycker att det
              som är mest antikverat i den här debatten är att det på något
              sätt är som att omvärlden inte finns med. Den här krisen har inte
              kommit från Sverige utan från andra länder och sveper in över
              oss som en tsunami som vi i praktiken har väldigt begränsade möjligheter
              att stå emot. Det är inte så imponerande att låtsas att det är
              som att den svenska regeringen styr världen. Det är inte på det
              sättet!
            </seg>
            <seg xml:id="i-4572c59c6eba525c-0">
              Det andra som jag möjligen skulle vilja säga är att jag tycker
              att finansministern är lite för snäll och som jag i den här diskussionen
              om oppositionens splittring vill påminna om är att Vänsterpartiet
              inte har accepterat EU:s tillväxt- och stabilitetspakt med de
              regler som finns där. Vi vet fortfarande inte hur Thomas Östros
              och hans parti ska samarbeta med Vänsterpartiet om EU:s tillväxt-
              och stabilitetspakt.
            </seg>
            <seg xml:id="i-eaa8018d79b9763e-0">
              Det tredje som jag vill säga är, vilket upprepas: Ni ska inte,
              mina herrar, komma undan den fråga som uppenbarligen är på mångas
              läppar och i mångas huvud i Västsverige, eller möjligen och förhoppningsvis
              bara i Göteborg, nämligen den om stödet till Volvo och Saab. Tanken
              att staten skulle gå in och ta över i stället för att satsa på
              Västsverige eller på de människor som är aktuella har förts fram
              av Socialdemokraternas starke man i Göteborg att AP-fonderna skulle
              ta över. I Dagens Industri i dag finns det också som ett förslag
              från rektorn på Handelshögskolan i Göteborg, Rolf Wolff.
            </seg>
            <seg xml:id="i-a39f33959bd2a6a7-0">
              Jag vill gärna höra er inställning, principiellt och för den
              delen också praktiskt, till de här propåerna.
            </seg>
          </u>
          <note type="speaker" xml:id="i-108b922d8d511f57-0">
            Anf. 37 Finansminister ANDERS BORG (m):
          </note>
          <u who="unknown" xml:id="i-7a73461a06244e86-9">
            <seg xml:id="i-4a703c8606446509-0">
              Herr talman! Thomas Östros var tydlig här om att i Eskilstuna,
              Göteborg och Norrbotten är jobben hotade. Vad har vi för jobb
              som är hotade i Eskilstuna, Göteborg och Norrbotten? Ja, det är
              jobb kopplade till fordonsindustrin och basindustrin.
            </seg>
            <seg xml:id="i-fb824860bdbf02a3-0">
              Då Thomas Östros träffar arbetarna på Volvo och hos andra arbetsgivare
              vore det bra, tycker jag, att i sina förhandlingar ta med sig
              lite input till Miljöpartiet.
            </seg>
            <seg xml:id="i-5e9a5cc12fd4a7c3-0">
              Hur blir det med 2 kronor i höjd bensinskatt? Är det något som
              man på Volvo tror kommer att underlätta försäljningen av bilar
              från Volvo och Saab?
            </seg>
            <seg xml:id="i-3389a6b06b859068-0">
              Kommer den nya drivmedelsfaktorn på 120 procent avseende bilförmånerna
              en konfiskatorisk beskattning att göra det lättare för Volvo och
              Saab att sälja sina bilar till svenskarna så att vi också framgent
              kan ha en stark och konkurrenskraftig fordonsindustri?
            </seg>
            <seg xml:id="i-71a941a55ee55803-0">
              I Norrbotten skulle jag tycka att en liten diskussion om kärnkraften
              kunde vara på sin plats. Det handlar ju inte bara om de 300 000
              kronorna i ökade kostnader för åkerinäringen när kilometerskatten
              kommer dundrandes in från Miljöpartiets sida. Det handlar naturligtvis
              också om avvecklingen av kärnkraften.
            </seg>
            <seg xml:id="i-c43c402e42c28acf-0">
              Hur är det när ni pratar med varandra? Är det O 1:an som ska
              stängas? Gäller det två reaktorer under nästa mandatperiod? Hur
              mycket av svensk kärnkraftsel vill ni tillsammans med Miljöpartiet
              slå ut?
            </seg>
            <seg xml:id="i-e98317a4865b12fc-0">
              Jag förstår hur förhandlingarna går till. Socialdemokraterna
              kräver kraftiga skattehöjningar för låg- och medelinkomsttagare
              och kraftiga höjningar av a-kassan och sjukförsäkringen allt för
              att nedmontera arbetslinjen. Det är ju Socialdemokraternas kärnidé.
            </seg>
            <seg xml:id="i-62311ac53858f465-0">
              Då säger Miljöpartiet: Ja, vi kan väl gå med på det här. Men
              då måste vi få en skattechock på koldioxiden och på basindustrin.
              Då blir det väl en kompromiss. Kanske backar man lite från Socialdemokraternas
              iver att höja skatter på arbete och produktion i Sverige. Å andra
              sidan får man acceptera Miljöpartiets hållning att basindustrin
              och jobben i Sverige ska straffbeskattas.
            </seg>
            <seg xml:id="i-91e37df69dcbc100-0">
              Det är här som det finns en oro. De som ska investera i Sverige
              undrar hur det blir. Finns det några långsiktiga förutsättningar?
              Kommer Socialdemokraterna att hänge sig åt samma typ av miljöpopulism
              som Miljöpartiet kräver och driver en förödande politik för jobben?
            </seg>
            <seg xml:id="i-83cbffb0a5c67a05-0">
              Sätt dig ned med ett anteckningsblock och hör vad verkstadsarbetarna
              i Eskilstuna, i Göteborg och i Norrbotten tycker inför era förhandlingar!
              Ska vi höja bensinskatten, dieselskatten och kilometerskatten?
              Vad kan de gå med på? Tycker de att det är okej med 25 öre i höjd
              kilometerskatt? Kan de leva med 1 krona eller med 1:50 i höjning?
              Hur många tusen jobb slår vi ut på de olika nivåerna?
            </seg>
            <seg xml:id="i-830359aaa65e8560-0">
              Det är väl bra om Thomas Östros tar ett samtal med dem som jobbar
              i svensk basindustri om den politik som han och Miljöpartiet sitter
              och förhandlar om och även får lite förankring hos de breda LO-facken
              när det gäller de olika åtgärderna att se till att energikostnaderna
              ska upp och att det inte ska gå att transportera varor i Sverige
              med mindre än att det kostar väldigt mycket.
            </seg>
            <seg xml:id="i-1ffe4a905cc4bc3d-0">
              Här har vi det socialdemokratiska alternativet: att förhandla
              med Miljöpartiet om att lägga ned svensk basindustri. Mot detta
              står vår aktiva politik som handlar om arbetslinjen, om att investera
              i framtiden och satsa på välfärden. Här har vi de två alternativen.
              Det ena bygger för framtiden, och det andra raserar i samarbete
              med Miljöpartiet.
            </seg>
            <seg xml:id="i-85a23f61a2bf784f-0">
              Jag förstår inte riktigt Thomas Östros hållning när det gäller
              offentliga finanser. Låt oss titta på vad som hände under de två
              senaste mandatperioderna. Till att börja med slutade man att sätta
              utgiftstak på tre års perspektiv. Man övergick till att sätta
              utgiftstaket för nästa år. Beräkningsnormer orkade man med. Man
              struntade i att använda budgeteringsmarginalerna på ett korrekt
              sätt. Man levererade ett par miljarder i slutet av året i kvarstående
              budgeteringsmarginal. Man vräkte in skatteutgifter för att komma
              undan utgiftstaket, och man stoppade in investeringar som man
              lånade till. Man underminerade alltså kärnan i budgetordningen.
            </seg>
            <seg xml:id="i-0ea90bad19a433f7-0">
              Nu säger Thomas Östros att jag ska vara förvånad över att han
              vill höja utgiftstaken ihop med Vänsterpartiet. Det är bara en
              naturlig fortsättning på den politik Socialdemokraterna stod för
              under förra mandatperioden. Att nedmontera ansvarstagandet och
              lössläpptheten i den ekonomiska politiken har blivit socialdemokratins
              nya signum.
            </seg>
          </u>
          <note type="speaker" xml:id="i-42160afb26ec523a-0">
            Anf. 38 THOMAS ÖSTROS (s):
          </note>
          <u who="thomas_ostros_b7069a" xml:id="i-474f384d5b293288-2">
            <seg xml:id="i-5d15079060c5a3b3-0">
              Herr talman! Det är beklämmande. Finansministern använder fyra
              minuter och säger inte ett enda ord om hur regeringen ska möta
              en galopperande arbetslöshet. Vi har denna förmiddag fått siffror
              som visar att 16 500 fler är arbetslösa nu än för ett år sedan.
              Inte ett ord sägs om hur regeringen ska möta denna utveckling.
            </seg>
            <seg xml:id="i-63e417ea18e88e25-0">
              Regeringen har gjort prognoser som tyder på att det kan bli 150
              000 som blir arbetslösa, kastas ut i passivitet, i en a-kassa
              som ger hälften av ens inkomst. Ingen jobbpolitik finns för att
              de ska komma tillbaka till sysselsättning. I stället har vi här
              den person som tillsammans med sitt parti och Kristdemokraterna
              vilseledde väljarna rakt upp i ansiktet och påstod att de skulle
              sänka bensinskatten. Det första de gjorde var att höja bensinskatten.
              Vad har du för trovärdighet i bensinskattefrågan? Vi föreslår
              oförändrad bensinskatt. Här har vi den person som driver att ni
              inte ska ha blocköverskridande överenskommelser i energipolitiken.
              Det vill jag ha. Sverige skulle må mycket bra av en gemensam syn
              många decennier framåt i de energipolitiska frågorna. Det kräver
              industrin.
            </seg>
            <seg xml:id="i-422270709044c67d-0">
              Det är passivitet i regeringen och antagligen inre motsättningar
              om vad som nu ska göras. Varför ingen jobbpolitik nu när jobben
              minskar i Sverige? Varför inte kamp mot arbetslöshet nu när arbetslösheten
              ökar? Det krävs breda insatser nu. Stimulera småföretagsamheten.
              Höj inte deras arbetsgivaravgifter. Ge resurser till kommuner
              och landsting. De varnar för att de tvingas att säga upp om de
              inte får besked om långsiktiga resurser. Ge resurser till infrastruktur,
              till rotinvesteringar. Stimulera byggandet av hyresrätter. Vi
              kommer att få en byggarbetslöshet som blir stor om regeringen
              fortsätter sin passivitet. Se till att människor får lite framtidshopp,
              utbildningsmöjligheter och möjligheter att komma till arbetsmarknaden.
              Kom inte dragandes med dina gamla jobbskatteavdrag igen, för de
              ger ingen sysselsättning. De resulterar i mycket stor arbetslöshet
              innan mandatperioden är slut.
            </seg>
          </u>
          <note type="speaker" xml:id="i-33de2c1f685181da-0">
            Anf. 39 Finansminister ANDERS BORG (m):
          </note>
          <u who="unknown" xml:id="i-7a73461a06244e86-10">
            <seg xml:id="i-01f94d09b120ef18-0">
              Fru talman! Det är beklämmande. Det är det ord Thomas Östros
              vill använda beklämmande. Och det är beklämmande att Thomas Östros
              sätter sig ned för att förhandla om dråpslag mot jobben i Eskilstuna,
              i Göteborg och i Norrbotten. Det är vad Thomas Östros ägnar sina
              kvällar åt när han sitter med Miljöpartiet och Vänsterpartiet
              och förhandlar. Ja, nu är förhandlingarna avbrutna, för de var
              tydligen så fundamentalt oeniga att man inte ens kunde fortsätta
              samtalen. Två år före val har man till och med börjat tåga ut
              från förhandlingsbordet.
            </seg>
            <seg xml:id="i-87cb7e2a942406f2-0">
              Det framgår ändå mycket tydligt att socialdemokratins strategi
              är att göra upp med Miljöpartiet. Här har vi de två punkterna:
              Bekämpa arbetslinjen det är Socialdemokraternas kärnidé och lägg
              ned svensk basindustri det är Miljöpartiets kärnidé. Då får vi
              se kompromisserna.
            </seg>
            <seg xml:id="i-729a2d6e39fd2ea0-0">
              Jag tycker att det vore mer ärligt om Socialdemokraterna vågade
              säga till industriarbetarna i Eskilstuna, Göteborg och Norrbotten
              vad det är man sitter och planerar eller åtminstone säga att man
              vägrade att förhandla med Miljöpartiet om energipolitiken. Om
              Thomas Östros säger att de inte förhandlar med Miljöpartiet om
              kärnkraften, att de är beredda att sträcka ut en hand till den
              borgerliga alliansen och få en långsiktig uppgörelse om energipolitiken
              där vi accepterar att kärnkraften också framöver måste vara en
              viktig del av energiförsörjning skulle det naturligtvis vara glädjande.
              Men alla vet att det aldrig kommer att inträffa. Thomas Östros
              kommer att hålla miljöpartisterna i handen och resa till O 1:an
              och andra reaktorer för att stänga dem. Det är det pris makten
              kräver.
            </seg>
            <seg xml:id="i-3c9a40deaed78c28-0">
              Mot det här står naturligtvis regeringens aktiva politik. Vi
              har lagt 1 procent i åtgärder sänkta skatter som stärker arbetslinjen
              och bidrar till full sysselsättning, ett stort infrastrukturpaket,
              en ordentlig forskningssatsning, en bred satsning på välfärden.
              Det är naturligtvis så vi ska jobba vidare och i nästa budget
              lägga in åtgärder som förstärker den ekonomiska politiken och
              som bidrar till att stabilisera den ekonomiska utvecklingen. Mot
              det står den ansvarslöshet som Miljöpartiet och Socialdemokraterna
              representerar.
            </seg>
          </u>
          <note xml:id="i-29b0ca8c70a1f30a-4">
            Överläggningen var härmed avslutad.
          </note>
          <note xml:id="i-89441ab5e5dca393-0">
            10 § Svar på interpellation 2008/09:74 om tonnageskatt och utflaggning
          </note>
          <note type="speaker" xml:id="i-49a7a8faf49060c5-0">
            Anf. 40 Finansminister ANDERS BORG (m):
          </note>
          <u who="unknown" xml:id="i-7a73461a06244e86-11">
            <seg xml:id="i-6656a46276fbe9ca-0">
              Fru talman! Lars Johansson har frågat mig om jag avser att ta
              några initiativ i fråga om tonnageskatt, hur jag ser på den svenska
              rederinäringens konkurrenssituation och hur jag ser på läget för
              rederinäringen och jobben utan tonnageskatt.
            </seg>
            <seg xml:id="i-403061ffeb386a8f-0">
              Jag har tidigare i en interpellationsdebatt framhållit att jag
              anser det angeläget att det råder likvärdiga konkurrensvillkor
              mellan den svenska handelsflottan och andra handelsflottor. Jag
              har också påtalat att sjöfartsnäringen redan i dag är en skattemässigt
              gynnad bransch. Rederinäringen erhåller ett omfattande sjöfartsstöd,
              som innebär att branschen får tillbaka både inkomstskatt och sociala
              avgifter trots att de ombordanställda tjänar in pension och andra
              sociala förmåner i Sverige. Avskrivningsreglerna gör att branschen
              har byggt upp stora latenta skatteskulder genom överavskrivningar
              på fartyg. Ska vi ha ett system med tonnageskatt måste en rad
              utestående frågor ses över. Den samlade effekten av sjöfartsstödet
              och de skattevillkor som gäller för sjöfarten får inte heller
              utformas så att andra branscher missgynnas.
            </seg>
            <seg xml:id="i-d627962ae845b906-0">
              Jag kan därför fortfarande inte lämna något besked om när ett
              förslag om tonnageskatt kan komma att läggas fram.
            </seg>
          </u>
          <note xml:id="i-80881f1ca4f0141f-0">
            Då Lars Johansson, som framställt interpellationen, anmält att
            han var förhindrad att närvara vid sammanträdet förklarade tredje
            vice talmannen överläggningen avslutad.
          </note>
          <note xml:id="i-80398320140cc524-0">
            11 § Bordläggning
          </note>
          <note xml:id="i-d37167fea0f5d034-0">
            Anmäldes och bordlades
          </note>
          <note xml:id="i-ebe2c3aca691e16e-0">
            12 § Anmälan om interpellationer
          </note>
          <note xml:id="i-89eceecd5ec54f62-0">
            Anmäldes att följande interpellationer framställts
          </note>
          <note xml:id="i-05c67b6183b5a5a8-0">
            den 21 november
          </note>
          <note xml:id="i-12e622296812d424-0">
            Jasenko Omanovic
          </note>
          <note xml:id="i-cb8c2602e72a92ec-0">
            Pia Nilsson
          </note>
          <note xml:id="i-cb8c2602e72a92ec-1">
            Pia Nilsson
          </note>
          <note xml:id="i-0c44c9561d2d784a-0">
            den 24 november
          </note>
          <note xml:id="i-4f6d8013f6c6a36b-0">
            Ulla Andersson
          </note>
          <note xml:id="i-e15f04f331f2fd0a-0">
            Amineh Kakabaveh
          </note>
          <note xml:id="i-9462b4d865a87b89-0">
            Interpellationerna redovisas i bilaga som fogats till riksdagens
            snabbprotokoll tisdagen den 2 december.
          </note>
          <note xml:id="i-09410273dca61526-0">
            13 § Anmälan om frågor för skriftliga svar
          </note>
          <note xml:id="i-f38a50cb671c666b-0">
            Anmäldes att följande frågor för skriftliga svar framställts
          </note>
          <note xml:id="i-05c67b6183b5a5a8-1">
            den 21 november
          </note>
          <note xml:id="i-c166d45e72bbb8ed-0">
            Birgitta Eriksson
          </note>
          <note xml:id="i-0c44c9561d2d784a-1">
            den 24 november
          </note>
          <note xml:id="i-001a3f78d1fe57b1-0">
            Lars Tysklind
          </note>
          <note xml:id="i-8dcf069dbccc1e42-0">
            Lennart Axelsson
          </note>
          <note xml:id="i-4c543f6a98ff5738-0">
            Frågorna redovisas i bilaga som fogats till riksdagens snabbprotokoll
            tisdagen den 2 december.
          </note>
          <note xml:id="i-7bd4234a49513ca2-0">
            14 § Anmälan om skriftligt svar på fråga
          </note>
          <note xml:id="i-2078de87c32710d1-0">
            Anmäldes att skriftligt svar på följande fråga inkommit
          </note>
          <note xml:id="i-05c67b6183b5a5a8-2">
            den 21 november
          </note>
          <note xml:id="i-28fde7342a4158c9-0">
            Carina Hägg
          </note>
          <note xml:id="i-dec317fed6afb8cb-0">
            Svaret redovisas i bilaga som fogats till riksdagens snabbprotokoll
            tisdagen den 2 december.
          </note>
          <note xml:id="i-6ff219fe591432c8-0">
            15 § Kammaren åtskildes kl. 13.07.
          </note>
          <note xml:id="i-d2604fca259d069c-0">
            Förhandlingarna leddes
          </note>
          <note xml:id="i-7a94dd201381526f-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
