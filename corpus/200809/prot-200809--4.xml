<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--4</head>
          <docDate when="2008-09-22">2008-09-22</docDate>
        </div>
      </front>
      <body>
        <div>
          <note xml:id="i-05455df847b097ac-0">
            ﻿
          </note>
          <note xml:id="i-005655ae0502c778-0">
            Riksdagens protokoll
          </note>
          <note xml:id="i-7f9611d995273c66-0">
            2008/09:4
          </note>
          <note xml:id="i-d37ba23c70747459-0" type="date">
            Måndagen den 22 september
          </note>
          <note xml:id="i-49e8e7510d240fd3-0">
            Kl. 10:00 - 12:40
          </note>
          <note xml:id="i-d48392c497f21638-0">
            1 § Debatt med anledning av budgetpropositionen
          </note>
          <note type="speaker" xml:id="i-f08443cae16ff6bb-0">
            Anf. 1 Finansminister ANDERS BORG (m):
          </note>
          <u who="unknown" xml:id="i-068ea326b68d41cf-0">
            <seg xml:id="i-cf7f1178890a8dce-0">
              Herr talman! Jag har nu överlämnat budgetpropositionen för 2009
              till Sveriges riksdag: Fler i arbete tryggad välfärd . Den här
              budgeten innehåller ett kraftfullt paket för att möta en dämpning
              i världsekonomin. Det är en offensiv satsning på jobb, framtidsinvesteringar
              och välfärd. Vi möter dagens problem med att rusta Sverige för
              framtiden.
            </seg>
            <seg xml:id="i-c9d5451450e9106f-0">
              Oron i omvärlden är påtaglig. De amerikanska finansiella marknaderna
              genomgår svårigheter som får återverkningar globalt. Det är tydligt
              att problemen i USA kommer att ge en djupare och mer besvärlig
              lågkonjunktur i Europa än vi räknat med. Det är mörka moln över
              världsekonomin. De kastar också skuggor över Sverige.
            </seg>
            <seg xml:id="i-cd56dfb15beba9cc-0">
              Sverige är kanske världens mest exportberoende land. Vi har en
              fordonsindustri och en skogsindustri som är beroende av dollarkonkurrens
              och som påverkas av råvarupriser.
            </seg>
            <seg xml:id="i-f3037c02902e5565-0">
              Även hushållen påverkas. Livsmedelspriser och bensinpriser urholkar
              köpkraften. När det är problem i bankväsendet stiger boendekostnaderna.
              Det påverkar också Sverige.
            </seg>
            <seg xml:id="i-bbcdd724a6648f1e-0">
              Samtidigt står Sverige bättre rustat att möta en nedgång än på
              mycket länge. Vi har betydande överskott i våra offentliga finanser.
              Vi har därmed en trygg grund att möta denna nedgång. I år räknar
              vi med ett överskott på 3 procent av bruttonationalprodukten.
              Nästa år klarar vi överskottsmålet, och åren därefter stiger sparandet.
            </seg>
            <seg xml:id="i-380a45b4256f4d16-0">
              Den här regeringen har ökat sparandet och reducerat skuldsättningen.
              Vi har rustat Sverige genom att ställa huset i ordning i goda
              tider. Vi har rustat Sverige genom att vi behöver använda mindre
              av våra skattepengar till att betala räntor på gamla lån. Vi har
              rustat Sverige så vi inte är beroende av att låna från finansiella
              marknader som präglas av kast och svängningar.
            </seg>
            <seg xml:id="i-85525fe8e686f29c-0">
              Det är därför vi kan möta nedgången och dämpa den. Det är därför
              vi kan lägga fram jobbpaket. Det är därför vi kan investera i
              framtiden. Det är därför vi kan satsa på välfärden.
            </seg>
            <seg xml:id="i-34a655fae5e71622-0">
              Ett viktigt skäl till att vi har huset i ordning är att regeringen
              har satsat på att återupprätta arbetslinjen. Det har gjorts mer
              lönsamt att arbeta. Drivkrafterna att gå in på arbetsmarknaden
              är starkare. De som står utan jobb söker mer aktivt, de som har
              arbete har skäl att jobba mer, och det har blivit både enklare
              och billigare att anställa.
            </seg>
            <seg xml:id="i-b82bf5419d679e7c-0">
              Effekterna av den här politiken är också tydliga. Vi kan alltid
              diskutera vad som beror på en stark konjunktur. Den internationella
              utvecklingen spelar naturligtvis roll. Men alla bedömare är eniga
              om att regeringens viktigaste jobbreform, jobbskatteavdraget,
              har haft stora effekter: LO, KI, Finanspolitiska rådet, SNS.
            </seg>
            <seg xml:id="i-4bdc045e7d8202d8-0">
              LO räknar med att sysselsättningseffekten av jobbavdraget är
              75 000 personer. SNS gör samma bedömning. Finanspolitiska rådet
              räknar med att det handlar om en varaktig ökning långsiktigt på
              85 000 personer. KI är lite mer försiktigt och landar på 70 000.
            </seg>
            <seg xml:id="i-c85b8c3f712746d3-0">
              Vi kan naturligtvis diskutera om det är en varaktig sysselsättningsökning
              på 70 000 eller 85 000. Men jobbavdraget ger otvivelaktigt ett
              betydande bidrag på vägen mot att återupprätta full sysselsättning.
            </seg>
            <seg xml:id="i-c39a3fdbebcfcce7-0">
              Sysselsättningen har också ökat. Vi räknar med att vi mellan
              2006 och 2010 kommer att få 170 000 personer fler i arbete.
            </seg>
            <seg xml:id="i-585297937a0c31b1-0">
              Det betyder att arbetslösheten minskar: deltidsarbetslöshet,
              långtidsarbetslöshet, regional arbetslöshet, ungdomsarbetslöshet,
              total arbetslöshet. Sedan regeringsskiftet har alla dessa mått
              gått nedåt.
            </seg>
            <seg xml:id="i-1f9f7a5a9e47848a-0">
              Det samlade utanförskapet har reducerats. Bara under 2007 och
              2008 är det 190 000 personer färre som är beroende av olika sociala
              trygghetsersättningar. När utanförskapet minskar säkrar vi också
              de offentliga finanserna.
            </seg>
            <seg xml:id="i-06add4e5559ffda7-0">
              I våra första kalkyler räknade vi med att spendera 180 miljarder
              i de samlade sociala trygghetssystem som har med utanförskap att
              göra. Nu är den siffran 30 miljarder kronor lägre. Att de offentliga
              finanserna är starka beror också på den jobbpolitik som regeringen
              har fört, att vi har bidragit till att återupprätta arbetslinjen.
            </seg>
            <seg xml:id="i-597359d5b6f23835-0">
              Det här handlar naturligtvis inte bara om jobb och pengar. Det
              handlar lika mycket om värderingar och människor. Att utanförskapet
              minskar betyder att människor har tagit steg tillbaka till ett
              arbete, att det är färre som riskerar att hamna i permanent utanförskap.
              Det betyder att vi är på väg tillbaka mot full sysselsättning,
              att fler har ett jobb att gå till, känner stoltheten över egen
              försörjning, tryggheten av att ha arbetskamrater och har möjligheten
              att utvecklas genom att klara sina uppgifter. En politik för fler
              i arbete är en politik för större rättvisa och en politik för
              ökad trygghet.
            </seg>
            <seg xml:id="i-f0ff729a186fc176-0">
              Nu står vi väl rustade. Vi kan möta nedgången. Vi kan dämpa svårigheterna
              i omvärlden genom att förstärka efterfrågan i Sverige. Det kan
              vi därför att vi har sparat i ladorna. Vi har ökat överskotten.
              Vi har sparat i ladorna. Vi har minskat skulderna, och vi har
              sparat i ladorna i så måtto att vi har tagit de svåra besluten
              för att ta steg tillbaka mot full sysselsättning, minskad arbetslöshet
              och för att pressa tillbaka utanförskapet.
            </seg>
            <seg xml:id="i-d7a5664c7179aa5c-0">
              Det är därför vi kan investera i jobb, i framtidsinvesteringar
              och välfärd. Det är därför vi kan ge ökade resurser till hushållen
              så att de får lite extra över i plånboken. Det är därför vi kan
              ge extra resurser till kommuner och landsting. Det är därför vi
              kan satsa på yrkesutbildning. Det är därför vi kan se till att
              företagen kan behålla fler av sina anställda.
            </seg>
            <seg xml:id="i-b3723500bc1d4178-0">
              När världen vänder och efterfrågan kommer åter ska vi stå väl
              rustade så att sysselsättningen snabbt kommer i gång och kommer
              tillbaka. I den här budgeten lägger vi fram omfattande paket.
              Det handlar om 35 miljarder: 20 miljarder i jobbpaket, 10 miljarder
              i framtidsinvesteringar och 5 miljarder i välfärdssatsningar.
              Vi dämpar nedgången, och vi bygger för framtiden.
            </seg>
            <seg xml:id="i-5a0927f21af5799d-0">
              Herr talman! Den här budgeten innehåller ett kraftfullt jobbpaket.
              Jobbavdraget förstärks. Det betyder för en sjuksköterska att skatten
              nu har sänkts med 1 500 kronor. Tröskeln att gå in på arbetsmarknaden
              har minskat. De som jobbar tjänar mer.
            </seg>
            <seg xml:id="i-c40921daa0f25c50-0">
              Vi går vidare. Vi höjer gränsen för att betala statlig inkomstskatt.
              Det handlar om 180 000 personer färre. Det är kanske framför allt
              viktigt för TCO-grupperna. Vi återupprättar därmed skattereformen.
              Det blir mer lönsamt att utbilda sig, det blir mer lönsamt att
              ta ansvar, och det blir lite mer lönsamt att driva företag.
            </seg>
            <seg xml:id="i-74b55a5316c978a5-0">
              Vi har gjort omfattande och viktiga åtgärder för att återupprätta
              a-kassan som omställningsförsäkring. Nu går vi vidare även på
              det området. Vi sänker avgiften till a-kassan med 2 miljarder.
              Vi ger ett medlemskapserbjudande som innebär att 3 miljarder satsas
              på att det ska bli billigare och enklare att vara medlem i arbetslöshetsförsäkringen.
            </seg>
            <seg xml:id="i-de3650f3050f7c10-0">
              Det betyder att människor som jobbar får mer över i plånboken.
              Det dämpar konjunkturnedgången. Det betyder att fler har råd med
              en bra försäkring. Vi vill att så många som möjligt ska ha en
              god inkomstförsäkring.
            </seg>
            <seg xml:id="i-33a7306c02cef27a-0">
              Vi möter också dämpningen i konjunkturen med sänkta arbetsgivaravgifter.
              Kostnaderna för att anställa reduceras med 10 miljarder. Dessutom
              kommer vid årsskiftet den tidigare aviserade sänkningen för ungdomar.
              Sammantaget är arbetsgivaravgifterna 25 miljarder kronor lägre
              vid detta årsskifte jämfört med vad de var 2006.
            </seg>
            <seg xml:id="i-8c6aaf4710531211-0">
              Det här är viktigt. Varje företag sitter nu och ser över sina
              kostnader. Intäkterna minskar, och råvarupriserna har gått upp.
              Nu sänker vi kostnaderna. Det blir lite mer pengar över, lite
              större möjligheter att behålla anställda, lite mindre risk för
              att människor i en period av dämpning ska förlora sitt arbete.
            </seg>
            <seg xml:id="i-408be3054d3ca180-0">
              Den samlade effekten av jobbavdrag och andra åtgärder är att
              sysselsättningen på kort sikt ökar med 50 000 personer. På lång
              sikt räknar vi sammantaget med att sysselsättningen ökar med 120
              000 personer som resultat av de åtgärder vi vidtar. Det är en
              kraftfull politik för att återupprätta full sysselsättning.
            </seg>
            <seg xml:id="i-ab5c383fa5d2d360-0">
              När vi vill förbättra förutsättningarna för jobb och trygghet
              satsar vi också på utbildning. Utbildningen lägger nämligen grunden
              för trygghet i arbetslivet. Det lägger också grunden för att vi
              ska kunna producera mer när vi arbetar. Därför förstärker vi den
              upprustning av utbildningssystemet som har inletts. Det handlar
              om yrkesutbildning. Det är en satsning på yrkeshögskolan. Det
              är en utvidgning av lärlingssystemet. Det är yrkesvux.
            </seg>
            <seg xml:id="i-cd324f0196ed6fb5-0">
              Detta är satsningar på kunskap. Det är satsningar på trygghet.
              Det är satsningar på jobb.
            </seg>
            <seg xml:id="i-1010a28349c9c77a-0">
              Budgetpropositionen innehåller också ett brett paket för att
              förstärka företagsklimatet. Vi sänker bolagsskatten. Därmed blir
              det billigare att bedriva produktion i Sverige. Det blir mer investeringar.
              Det blir ett större kapitalstopp. Det blir fler jobb med goda
              löner. 3:12-reglerna ändras. Det blir lättare att vara företagare
              när vi lättar regelbördan.
            </seg>
            <seg xml:id="i-5b3880591050e2cf-0">
              Sammantaget är detta med stor sannolikhet det mest kraftfulla
              konkurrenspaket som har lagts fram i modern tid för att göra svenskt
              företagsklimat ännu bättre.
            </seg>
            <seg xml:id="i-5e180bfedc031231-0">
              För att klara konkurrenspaketet har det varit nödvändigt att
              täta hål i skattenätet. Vi genomför begränsningar på räntesnurror
              och en del andra åtgärder. Det stärker intäkterna med 13 miljarder
              kronor. Skatterna i Sverige ska vara låga, men de ska betalas.
              Det är avgörande för respekten för samhällsmoralen, respekten
              för ett fritt näringsliv och för att vi ska klara en bra välfärd
              för alla att skatterna betalas av alla, också av de stora bolagen.
            </seg>
            <seg xml:id="i-1180dd5312cbea92-0">
              Höstens budgetsproposition, herr talman, innehåller också ett
              brett paket med framtidsinvesteringar. Genom kunskaps- och infrastruktursatsningar
              möter vi en svagare utveckling med ett offensivt framtidsprogram.
            </seg>
            <seg xml:id="i-9d808f771b07824c-0">
              Det handlar om Göteborg och Västsverige. Där ligger Nordens största
              hamn och några av våra viktigaste och största arbetsplatser Volvo,
              Astra Zeneca, SKF. Vi bygger bort flaskhalsarna i Göteborgs hamn.
              Det betyder mycket för exportindustrin. Det betyder mycket för
              Göteborg, och det betyder väldigt mycket för hela Sverige. Vi
              ser också till att arbetet med en ny älvförbindelse kan fortsätta.
              Alla de som dagligen sitter i köer till och från Hisingen uppskattar
              säkert detta.
            </seg>
            <seg xml:id="i-bf76cb22aa2f20e7-0">
              I Skåneregionen har det länge funnits ett starkt krav på att
              E 22 ska byggas ut fullt ut. Vi accelererar det arbetet. Hela
              regionen Småland, Blekinge, nordöstra Skåne ska vara en del av
              en effektiv, dynamisk och spännande Öresundsregion. Hela potentialen
              för Öresundsregionen ska tas till vara.
            </seg>
            <seg xml:id="i-6b35ea9a326b2239-0">
              Även i Helsingforssområdet görs viktiga investeringar. Det handlar
              om E 18 på sträckan HjulstaUlriksdal. Trafiksituation och boendemiljö
              förbättras. Alla som pendlar från Västerås och Enköping får därmed
              också en bättre arbetsmarknad och bättre möjlighet att ta sig
              till sina jobb. Vi vill satsa på Södertörnsleden. Det är viktigt
              med de goda kommunikationerna också i södra Storstockholm. Haninge,
              Huddinge och Botkyrka ska få bättre tillgång till bra vägar.
            </seg>
            <seg xml:id="i-db669b120b3eedf0-0">
              Vi bygger Haparandabanan. Därmed skapar vi förutsättningar för
              en fortsatt stark utveckling i en redan dynamisk region. Nya vägsträckningar
              för Europavägarna runt Umeå och Sundsvall ska påbörjas.
            </seg>
            <seg xml:id="i-edb661915db4447e-0">
              Vi möter sämre tider med investeringar för framtiden. Vi bygger
              Sverige starkt. Vi bygger hela Sverige starkt.
            </seg>
            <seg xml:id="i-635e1aadeebd72f8-0">
              En lika viktig del av framtidspaketet är naturligtvis forskningen.
              Sverige ska vara en världsledande kunskapsnation. Sverige ska
              vara en världsledande forskningsnation. Vi kan inte leva på gamla
              meriter. Vi kan inte vila på lagrarna. Vi gör en bred och offensiv
              satsning. Forskningen får mer än 5 miljarder extra i nivåhöjning
              fram till 2012. Redan första året överträffar vi den gamla forskningspropositionen.
              Det är den enskilt största forskningssatsningen i svensk modern
              historia. Vi ska konkurrera med kunskap, eftersom kunskap ger
              bra löner, kunskap ger utveckling, kunskap ger innovationer, och
              kunskap ger trygghet.
            </seg>
            <seg xml:id="i-c36698fd41e1ee83-0">
              Herr talman! Budgetpropositionen innehåller också en bred satsning
              på trygghet. Vårt arbete för att fler ska komma i arbete gör också
              att vi lägger grunden för en politik för tryggad välfärd. Vi kan
              sänka skatten för pensionärer. Sänkta skatter är viktigt för alla,
              men det kanske är allra viktigast för dem som behöver det mest.
              Nu sänker vi skatten så att pensionärerna med de lägsta pensionerna
              får mer över i plånboken och några kronor extra kvar i månaden.
            </seg>
            <seg xml:id="i-42dbc385399a6f51-0">
              Genom en politik för fler i arbete har vi råd med en politik
              för en tryggad välfärd. När vi talar om att satsa på välfärden
              satsar vi också på sjukvård. Det handlar om 1 miljard för att
              korta vårdköerna, 1 miljard för de landsting som jobbar med utanförskap
              och rehabilitering och 1 miljard genom sänkta arbetsgivaravgifter.
            </seg>
            <seg xml:id="i-43f04c7810b0054f-0">
              Vi vill satsa på välfärd. Det betyder också att satsa på psykiatrin.
              Det är viktigt för att vi ska kunna vara stolta över ett välfärdssamhälle
              för alla våra medborgare.
            </seg>
            <seg xml:id="i-23ff662d2c702b34-0">
              Att satsa på välfärden betyder också att satsa på förskolan.
              Redan i förskolan ska barnen få en god kunskapsgrund för sin resa
              genom arbetslivet. Genom en politik för fler i arbete kan vi också
              föra en politik för en bättre sjukvård och en tryggare välfärd.
              Fler i arbete och full sysselsättning är den enda trygga grunden
              för välfärd.
            </seg>
            <seg xml:id="i-e7b709ed6bf0cfc2-0">
              Herr talman! En budgetproposition handlar om anslag, sparande
              och budgetsaldo. Men när vi summerar en budget summerar vi också
              vår gemensamma åsikt om vilken inriktning vårt samhälle ska ha.
              Vår linje är klar: Vi vill återupprätta arbetslinjen. Fler ska
              vara stolta över egen försörjning. Fler ska ha trygghet av arbetskamrater.
              Fler ska få växa med uppgifterna.
            </seg>
            <seg xml:id="i-d73d385e640599ff-0">
              Vi vill samtidigt investera för framtiden. Genom arbetslinjen
              har vi pengar att göra det. Vi vill rusta Sverige genom en bättre
              välfärd. Arbete och välfärd är två sidor av samma mynt. Fler i
              arbete ger tillväxt. Fler i arbete ger trygghet. Fler i arbete
              ger rättvisa. Fler i arbete ger bättre välfärd.
            </seg>
            <seg xml:id="i-55a5321c01b9e0ee-0">
              Därför är budgetpropositionen för 2009 en proposition för fler
              i arbete och en tryggare välfärd!
            </seg>
          </u>
          <note type="speaker" xml:id="i-88ea6bf552f80301-0">
            Anf. 2 THOMAS ÖSTROS (s):
          </note>
          <u who="thomas_ostros_b7069a" xml:id="i-feaae8236c5d1cbd-0">
            <seg xml:id="i-55f60df0f945248b-0">
              Herr talman! De internationella finansmarknaderna genomgår just
              nu ett stålbad. Omfattande offentliga ingripanden har genomförts
              inte minst på den amerikanska marknaden. Situationen är allvarlig.
            </seg>
            <seg xml:id="i-ed03b11806eb7e6d-0">
              Den finansiella krisen sätter också hård press på de svenska
              finansiella marknaderna. Finansmarknadsminister Mats Odell sade
              för en vecka sedan att det inte finns något som helst hot mot
              den finansiella stabiliteten. Men ingen, herr talman, är osårbar
              när den svåraste finansiella krisen i modern tid sveper över världen.
            </seg>
            <seg xml:id="i-dcdc1b94e55f23c4-0">
              Under ett års tid, ända sedan den amerikanska bolånekrisen briserade,
              har vi från oppositionen begärt att regeringen kontinuerligt ska
              informera oss om läget i den finansiella sektorn. Jag tycker att
              det vore klokt om finansministern nu bjuder in till sådana överläggningar.
              Vi är beredda att ta ansvar även när vi är i opposition. Ingenting
              är viktigare för oss än att det går väl för Sverige.
            </seg>
            <seg xml:id="i-c313fe05514e119c-0">
              I dessa oroliga tider är det viktigt att Sverige står starkare
              än de flesta andra länder. Centerpartiet, Miljöpartiet och Vänsterpartiet
              har i nära samarbete med socialdemokratiska regeringar tagit ansvar
              för och skapat de stora överskott som den nuvarande regeringen
              fick ta över överskott som är av den storleken att Sverige har
              en buffert mot den allvarliga finansiella kris som vi nu går igenom.
            </seg>
            <seg xml:id="i-a6c778a7395f9c17-0">
              Bakom oss har vi tio år med stora reallöneökningar, hög tillväxt,
              låg inflation, överskott i de offentliga finanserna och mycket
              stora kunskapsinvesteringar. Det gör oss starkare i oroliga tider.
            </seg>
            <seg xml:id="i-ac303bd614b4e34f-0">
              Herr talman! För två år sedan fick vi i Sverige en borgerlig
              regering. Den då nytillträdde finansministern Anders Borg gjorde
              bedömningen att det skulle ta två år innan den borgerliga jobbpolitiken
              började bita. Hur har det gått?
            </seg>
            <seg xml:id="i-f6f7d6f247b0512a-0">
              Socialbidragen ökar i 58 procent av landets kommuner. Regeringen
              bedömer i budgetpropositionen att antalet socialbidragstagare
              kommer att öka varje år de kommande åren. 500 000 människor har
              lämnat arbetslöshetsförsäkringen under trycket av stora avgiftshöjningar
              och försämringar av försäkringen. Utanförskapet har de senaste
              tolv månaderna ökat med 20 000 personer om man räknar så som Moderaterna
              gjorde i valrörelsen. Ni kommer alla ihåg bred arbetslöshet. Av
              någon anledning räknar man nu på ett annat sätt.
            </seg>
            <seg xml:id="i-53c39c04a4d33f91-0">
              43 000 arbetslösa finns nu i den så kallade jobb- och utvecklingsgarantin,
              en passiv åtgärd. Endast 2 procent, två av hundra, får utbildning.
              Ökade bidrag, färre med försäkring, fler i utanförskap och allt
              fler i passiva åtgärder är resultatet av två år med borgerlig
              regering, där man inte har investerat utan i stället minskat människors
              välfärd och trygghet. Det är inte konstigt att Konjunkturinstitutets
              senaste barometer visar att hushållen är lika pessimistiska när
              det gäller den ekonomiska utvecklingen i dag som de var under
              den tidiga 90-talskrisen.
            </seg>
            <seg xml:id="i-4c5bc333a1ab3d28-0">
              Hösten 2006 beskrevs av bedömare som ett gyllene tillfälle för
              en regering. Sysselsättningen hade ökat med 153 000 personer.
              Inflationen och räntorna var låga. Tillväxten var hög, 4 procent.
              Kommunsektorn hade ett överskott på 15 miljarder. Den borgerliga
              regeringen hade en historisk chans att investera i Sverige så
              att flera kom i arbete.
            </seg>
            <seg xml:id="i-5d921e51f3ba2b76-0">
              Nu är högkonjunkturen slut. Hur har det då gått?
            </seg>
            <seg xml:id="i-47ee26fdaf839204-0">
              Under högkonjunkturåren 20052008 har sysselsättningen ökat med
              250 000 personer. Det är en bra utveckling. Men låt oss jämföra
              den med den förra högkonjunkturen 19982001. Då ökade sysselsättningen
              med 330 000 personer, 80 000 fler. Då ska vi komma ihåg att den
              sysselsättningsuppgång vi talar om nu säger regeringens eget finanspolitiska
              råd beror på konjunkturen, inte på reformen.
            </seg>
            <seg xml:id="i-232e3a908d8a49af-0">
              Det har funnits många lediga jobb de senaste åren, men väldigt
              få arbetslösa har stöttats att ta de lediga jobben. Svenskt Näringsliv
              talar om 90 000 misslyckade rekryteringsförsök. Företagen ville
              anställa, de arbetslösa ville jobba, men matchningen på arbetsmarknaden
              har inte fungerat. Det är orsakat av att regeringen i stället
              för att investera i de arbetslösa med yrkesutbildning och möjligheter
              att komma in valde att skära ned på utbildningar. Särskilt skar
              man ned på de korta yrkesinriktade arbetsmarknadsutbildningarna.
              Man lät medvetet konjunkturen blåsa de arbetslösa förbi.
            </seg>
            <seg xml:id="i-aa754f599d1d15fd-0">
              Regeringen tog inte chansen att utveckla Sverige. Man prioriterade
              att sänka skatten, mest för dem som har det bäst. Investeringar
              i utbildning, utveckling och framtidstro sköts åt sidan. Därför
              ökade sysselsättningen mindre i den högkonjunktur som vi har lämnat
              än under högkonjunkturen vid millennieskiftet, därför är arbetslösheten
              i dag inte lägre än vid den senaste konjunkturtoppen, och därför
              är sysselsättningsgraden densamma som vid det förra konjunkturskiftet.
            </seg>
            <seg xml:id="i-07f3aca28fd29007-0">
              Nu är högkonjunkturen slut. Det senaste kvartalet växte svensk
              ekonomi med noll procent jämfört med det föregående kvartalet.
              Jobbtillväxten är slut, säger regeringen själv och pekar på att
              sysselsättningen nu minskar. Antalet lediga jobb blir färre, och
              varslen duggar tätt.
            </seg>
            <seg xml:id="i-6eff338558e39110-0">
              När vi nu tittar på regeringens prognos kan vi konstatera att
              arbetslösheten regeringens sista år, 2010, är högre än regeringens
              första år, 2007. Nu minskar sysselsättningen. Sysselsättningsgraden
              för dem mellan 16 och 64 år är lägre regeringens sista år, 2010,
              än regeringens första år, 2007.
            </seg>
            <seg xml:id="i-7f1cf73c37fa224e-0">
              När Anders Borg presenterade budgeten för ett år sedan fanns
              ingen gräns för tilltron till den egna förmågan. Lite grann är
              ju kvar av den tilltron, det ser jag. Då deklarerade finansministern
              trosvisst: Sverige är på väg tillbaka till full sysselsättning.
            </seg>
            <seg xml:id="i-5efa4c317ccf923b-0">
              Det som skulle skapa full sysselsättning var ökade klyftor och
              hårdare villkor för sjuka och arbetslösa. Avskaffad förmögenhetsskatt
              och samma fastighetsskatt oberoende av om huset är värt 10 miljoner
              kronor eller 1 miljon kronor har gett de mest förmögna i Sverige
              ett fantastiskt år, skattesänkningar på tiotusentals eller hundratusentals
              kronor per person.
            </seg>
            <seg xml:id="i-d641fd1c45c3a059-0">
              Andra har mött en helt annan verklighet det senaste året: höjda
              priser, mycket höga räntor, stigande boendekostnader och stagnerande
              reallöner. Sjuka och arbetslösa ska möta detta med sämre ersättningar
              och hårdare villkor.
            </seg>
            <seg xml:id="i-e3d485f7266bdb81-0">
              Den orättvisa politiken har gått hand i hand med nonchalans från
              finansministerns sida mot den ekonomiska utvecklingen. I september
              förra året bedömde finansministern att den finansiella krisen
              får relativt begränsad effekt på ekonomin. I januari i år gjorde
              finansministern följande analys av inflationen: Ibland är inflationen
              lite högre, ibland är den lite lägre. För en månad sedan utvecklade
              finansministern sin syn på svensk ekonomi i en debattartikel på
              följande sätt: Det går bra för Sverige.
            </seg>
            <seg xml:id="i-c4fe59ad55609aef-0">
              Samtidigt duggar varslen tätt i svensk industri.
            </seg>
            <seg xml:id="i-62d7d95c93ecb28e-0">
              När högkonjunkturen nu övergår i lågkonjunktur väljer regeringen
              att göra mer av samma sak. Budgeten som presenteras i dag innehåller
              stora skattesänkningar. Mest får de med störst inkomster, enligt
              Finansdepartementets egna beräkningar. Nära 50 procent av skattesänkningarna
              går till de 20 procent som har de högsta inkomsterna. Det är samma
              politik som tidigare. Oavsett hur ekonomin utvecklas, oavsett
              om jobben blir flera eller om jobben blir färre är svaret detsamma:
              Sänk skatten mest till dem som har störst inkomster!
            </seg>
            <seg xml:id="i-1d7ebd97ec45b138-0">
              Nu påstår regeringen även i denna talarstol att man satsar på
              pensionärerna. Jag har ju tagit upp denna fråga många gånger med
              Anders Borg. Jag vet att han är plågad av den, men jag kan inte
              låta bli att göra det också nu.
            </seg>
            <seg xml:id="i-8ae124371c3e2334-0">
              Det är grundläggande orättvist att pensionärer ska betala högre
              skatt än löntagare på motsvarande inkomst. Regeringens politik
              har lett till att en pensionär i dag kan betala mellan 500 och
              1 000 kronor mer i månaden i skatt än en löntagare med samma inkomst.
              Nu backar regeringen och påstår att man sänker skatten för pensionärerna.
              Det man gör är att justera med 68 kronor i månaden för den genomsnittliga
              pensionären. Detta sker samtidigt som man sänker skatten för dem
              med de största inkomsterna med det tiodubbla.
            </seg>
            <seg xml:id="i-8fed0df6c9f79b43-0">
              Vår uppfattning är klar och tydlig. Klyftan mellan den skatt
              som en pensionär betalar och den skatt en löntagare betalar ska
              minska. Vår principiella uppfattning är att pensionen är uppskjuten
              lön och ska beskattas därefter. Vi socialdemokrater kommer när
              vi lägger fram vårt budgetförslag om två veckor att föreslå att
              skatten sänks för alla pensionärer. Därmed tar vi ett ytterligare
              steg för att utjämna klyftan mellan pensionärer och löntagare.
              Det är viktigt.
            </seg>
            <seg xml:id="i-9ccff597185755f8-0">
              Att investera i våra ungdomar är en av de riktigt stora framtidsfrågorna.
              Under sommaren ökade ungdomsarbetslösheten med 30 000 personer
              jämfört med sommaren innan. Arbetsförmedlingen varnar nu för att
              ungdomarna kommer att sägas upp när företagen tvingas att spara.
              Regeringen har någonting som man kallar för jobbgaranti för ungdomar.
              Det är 10 000 långtidsarbetslösa ungdomar som erbjuds passivitet.
              Bara en tiondel av de ungdomarna får utbildning eller praktik.
            </seg>
            <seg xml:id="i-e620a59572dcdc9b-0">
              Samtidigt skärper Moderaterna sin utbildningsfientliga strategi.
              Högskolan byggs inte heller denna gång ut. Snarare skärs den ned
              ytterligare nu när de stora ungdomskullarna kommer och knackar
              på porten. OECD har varnat för detta, men regeringen lyssnar inte.
            </seg>
            <seg xml:id="i-8b9f3e17a195828b-0">
              Man har gjort kraftiga neddragningar av vuxenutbildningen det
              som är så viktigt och chansen till ett nytt arbete, ett nytt steg
              i livet. När vi i våras föreslog en kraftfull satsning på yrkesvux
              inriktad på dem som är arbetslösa sade regeringen föraktfullt
              att det bara var gamla Amsåtgärder. Nu backar regeringen. Man
              gör en liten återställning av sin egen misslyckade politik, men
              i en sådan makalöst långsam takt att regeringens besparing på
              yrkesvux inte är återhämtad förrän 2012. Det är inte imponerande,
              herr talman.
            </seg>
            <seg xml:id="i-851088dfea34e719-0">
              En annan grupp som behandlas dåligt är småföretagarna. Regeringen
              och inte minst Centerpartiet lovade sänkta arbetsgivaravgifter
              för de minsta företagen. Det blev höjd arbetsgivaravgift för de
              minsta företagen med 40 000 kronor: frisörer, hotell, restauranger.
              Nu backar man, men fortfarande är det höjd arbetsgivaravgift med
              30 000 kronor. Det var en mindre återställare också denna gång.
              När Anders Borg säger att det är det mest kraftfulla företagspaketet
              i modern tid har det sannerligen inte nått de små företagen i
              Sverige. De har fått höjda arbetsgivaravgifter, tvärtemot vallöftet.
            </seg>
            <seg xml:id="i-08a5154703b17f22-0">
              Det duger inte att backa in i framtiden. De senaste två veckorna
              har regeringen ägnat sig åt att försöka kasta stora delar av sin
              politik överbord. Först kraftigt höjda arbetsgivaravgifter för
              småföretagen och sedan en femtedels återställare. Först kraftiga
              nedskärningar i vuxenutbildningen och nu en tredjedels återställare.
              Först kraftiga höjningar av a-kassan med 300 kronor och nu en
              sjättedels återställare. Sedan beskedet om 68 kronor till pensionärerna.
              Det kan väl beskrivas som en tjugondels återställare.
            </seg>
            <seg xml:id="i-91fe2c3509203834-0">
              Sverige behöver inte en regering som är upptagen med att återställa
              sina egna politiska misslyckanden. Sverige behöver en regering
              som återställer framtidstro, tillväxt och rättvisa.
            </seg>
            <seg xml:id="i-43606c9974eb8c88-0">
              Herr talman! Vi presenterar vår budget om två veckor. Den kommer
              att ha starkt fokus på jobbskapande och investeringar hela vägen
              från förskola till forskning. Vi bygger ut högskolan. Vi satsar
              på gemensamma forskningsprogram tillsammans med näringslivet.
              Vi måste visa framtidstro i vår svenska industri. Vi investerar
              i yrkesutbildningar för de arbetslösa. Småföretagens villkor ska
              förbättras. Bland annat kommer vi att rikta en sänkt arbetsgivaravgift
              till småföretagen. Investeringar ska göras i infrastruktur, inte
              minst med det gröna perspektivet.
            </seg>
            <seg xml:id="i-6defce193a5a44a3-0">
              Vi vill investera i våra ungdomar. Ungdomsarbetslösheten riskerar
              nu att öka. Kraftfulla insatser måste genomföras för att pressa
              tillbaka arbetslösheten bland ungdomar. De 10 000 långtidsarbetslösa
              ungdomar som befinner sig i helt passiva åtgärder måste få möjlighet
              till jobb och utbildning. Vi vill investera i dem, inte lämna
              dem vind för våg. Vi föreslår nu dessutom att den arbetsgivare
              som anställer en ung människa som är inskriven på Arbetsförmedlingen
              ska få en riktad skattereduktion motsvarande halva arbetsgivaravgiften.
              Den kommer att omfatta omkring 20 000 ungdomar, som därmed får
              extra stöttning på väg in på arbetsmarknaden.
            </seg>
            <seg xml:id="i-cd0a0a0fc5b1b5cf-0">
              Vi kommer att göra riktade miljardinvesteringar i sjukvården
              och skolan, och vi påbörjar reparationen av välfärdens försäkringar
              arbetslöshetsförsäkringen och sjukförsäkringen. Kostnaden för
              medlemskap i arbetslöshetsförsäkringen ska sänkas med upp till
              75 procent. Med bättre försäkringar ökar tryggheten, ökar framtidstron
              och finns förutsättningar för att skapa jobb och tillväxt. Barnfamiljer,
              studenter och pensionärer kommer att prioriteras framför stora
              skattesänkningar. Vi har en politik som investerar i framtiden,
              som minskar klyftor och skapar hopp. Mot detta står en passiv
              borgerlig regering, fullt upptagen med att återställa sina egna
              misslyckanden. De har valt i dag att presentera mer av samma politik
              som förr.
            </seg>
            <seg xml:id="i-a93255cc77b0b259-0">
              Herr talman! Orättvisor och klyftor är inte lösningen på Sveriges
              problem.
            </seg>
          </u>
          <note type="speaker" xml:id="i-190447e9914a3b54-0">
            Anf. 3 ROGER TIEFENSEE (c):
          </note>
          <u who="roger_tiefensee_509485" xml:id="i-d86dcc52673aafff-0">
            <seg xml:id="i-ee08c2369203aa1f-0">
              Herr talman, åhörare och riksdagsledamöter! Min son Anton är
              fyra år. När han föddes 2004 ärvde han en del av Sveriges statsskuld.
              Då var hans andel av statsskulden, precis som för resten av Sveriges
              nio miljoner invånare, 134 000 kronor. Den då socialdemokratiska
              regeringen räknade dessutom med att hans andel av statsskulden
              skulle öka med 400 kronor i månaden. Prognosen var att Anton och
              alla andra svenskar, var och en, skulle vara skyldiga 152 000
              kronor i slutet av 2007.
            </seg>
            <seg xml:id="i-1b3bdb532110b9a3-0">
              Tack och lov, herr talman, blev det inte så. Vi fick en alliansregering
              som tog över och vände skutan som var på väg åt fel håll. Tack
              vare alliansregeringens förda politik krymper nu statsskulden
              snabbare än någonsin. I slutet av den här budgetperioden kommer
              Antons del av statsskulden att ha minskat till knappt 80 000 kronor.
            </seg>
            <seg xml:id="i-55e4531606bdf3b4-0">
              Jag ska erkänna att en minskad del av statsskulden inte är något
              jag försöker trösta Anton med när han är ledsen, men den minskade
              statsskulden är ändå ett tydligt exempel på varför alliansens
              politik är både rättvisare och bättre än alla andra alternativ
              som finns på vänsterkanten. Det visar på kraften som finns i ett
              samhälle där fler arbetar. Det visar vad vi kan åstadkomma om
              fler kommer i arbete och färre står utanför. Då kan vi förstärka
              förskolan, öka antalet poliser, förbättra vägarna, underlätta
              för företagande, förstärka forskningen, bygga ut och underhålla
              järnvägarna och på allvar föra en politik som gör att vi klarar
              miljömålen. Det visar på hur bördan som ligger på vars och ens
              axlar minskar om fler är med och kan bidra.
            </seg>
            <seg xml:id="i-9b32d5f673bfe954-0">
              Herr talman! För mig som centerpartist är det tydligt att skiljelinjen
              i dagens politik i Sverige går i synen på jobb och företagande.
              Å ena sidan har vi en alliansregering som på två år har minskat
              utanförskapet med 180 000 personer och som har nått socialdemokraternas
              mål som de aldrig själva nådde på 80 procent i sysselsättning.
              Vi minskar klyftorna i samhället genom att ge fler chansen att
              komma in på arbetsmarknaden.
            </seg>
            <seg xml:id="i-b10ad971491025ff-0">
              Å andra sidan har vi tre partier som inte kan enas om mycket
              mer än att höja bidragen för höginkomsttagare som inte jobbar
              och höja skatterna för alla som jobbar.
            </seg>
            <seg xml:id="i-d35b10df0a9e6591-0">
              Vi i alliansen och Centerpartiet vill att det ska löna sig att
              jobba. Därför sänker vi skatten för alla som arbetar. För en sjuksköterska
              har vi sänkt skatten med 1 500 kronor i månaden. För ett vårdbiträde
              handlar det om mer än 1 100 kronor mer kvar i plånboken i månaden.
            </seg>
            <seg xml:id="i-102b7ccda6a8f3dc-0">
              Hur oppositionen gemensamt vill hantera vårdbiträdets skattesänkningar
              är oklart. Oklarheten skapar givetvis oro. Skattesänkningen som
              vårdbiträdet har fått motsvarar lika mycket pengar i fickan efter
              skatt som tre års löneförhöjningar via avtalsförhandlingar.
            </seg>
            <seg xml:id="i-cc241e863ef3dac3-0">
              Herr talman! I tv och tidningar kan vi nu se hur den finansiella
              oron utvecklas dag för dag. Finanskrisen, som inleddes 2007, har
              visat sig vara djupare och mer utbredd än vad någon tidigare hade
              kunnat befara. Ökad osäkerhet har drivit upp räntor samtidigt
              som till exempel börskurser och andra tillgångar har fallit i
              värde. Den utvecklingen har gjort att både hushåll och företag
              nu är mycket försiktigare. Det får klart återverkningar på den
              reala ekonomin. Det försämrar tillväxtförutsättningarna i hela
              världen. Det innebär att svenska företag säljer mindre till omvärlden
              och att svenska underleverantörer och svenska jobb påverkas. Världspriserna
              på energi och livsmedel har dessutom stigit och drivit upp inflationen
              i hela världen.
            </seg>
            <seg xml:id="i-1057d8b9d8851a2d-0">
              Herr talman! Det är i sämre tider som politiken prövas på allvar.
              Många länder i Europa brottas med stora underskott och hög arbetslöshet
              som nu riskerar att äventyra deras offentliga finanser. Det är
              omöjligt för ett litet handelsberoende land som Sverige att helt
              obemärkt gå förbi en sådan lågkonjunktur som drabbar omvärlden.
              Men en regering kan likt en klok husägare se till att grunden
              är stabil och att marginalerna är tillräckligt stora för att klara
              oförutsedda utgifter och händelser. Vi kan nu se att vi har historiskt
              stora överskott i statens budget i år och de kommande åren. Det
              beror på att fler jobbar och färre försörjs via bidrag. Tack vare
              att vi har kunnat minska statsskulden och spara i ladorna kan
              vi nu möta avmattningen med satsningar på både välfärden och lägre
              skatter för att skapa ännu fler jobb.
            </seg>
            <seg xml:id="i-07c032a9ba9aac32-0">
              Nästa år kan alliansen därför införa reformer på över 30 miljarder
              35 miljarder i form av förstärkningar för skolan, infrastrukturen,
              miljön, de fattigaste pensionärerna, rättsväsendet, psykiatrin,
              forskningen och företagsklimatet.
            </seg>
            <seg xml:id="i-0d841eb242e375d2-0">
              Herr talman! Alliansregeringens politik har också bidragit till
              att minska inflationstrycket. Genom att fler människor söker sig
              till arbetsmarknaden minskar risken för överhettning och inflation.
              Det här har både Riksbanken och Konjunkturinstitutet klart och
              tydligt sagt och skrivit. Men ändå påstår Thomas Östros att det
              är regeringens politik som har fått Riksbanken att höja räntan.
              Men ingenting kunde vara mer fel. Inflationen hade de facto varit
              högre och Riksbanken hade behövt höja räntan ännu mer utan regeringens
              politik. Jag tror också att ekonomen Thomas Östros vet detta,
              men lite ligger det i hans roll att till varje pris smutskasta
              regeringen. Frågan är bara vilken trovärdighet det ger åt Socialdemokraternas
              finansministerkandidat.
            </seg>
            <seg xml:id="i-4ace13323fa7661d-0">
              Herr talman! Nästa år sänker vi skatten för den grupp som kanske
              har de allra minsta ekonomiska marginalerna i vårt land. En äldre
              person som inte har arbetat och nu lever på garantipension kan
              nästa år se fram mot en skattesänkning och en uppräkning av garantipensionen
              som sammantaget innebär 500 kronor mer i månaden. Det är både
              en rättvisereform och en jämlikhetsreform som framför allt kommer
              äldre kvinnor till del.
            </seg>
            <seg xml:id="i-e987371b6f4f1d41-0">
              Nästa år sänker vi kommunernas och landstingens personalkostnader
              med 3 miljarder. Det ger ökat utrymme för deras viktiga välfärdsverksamheter.
              Till det ska läggas särskilda förstärkningar inom sjukvården,
              förskolan och psykiatrin.
            </seg>
            <seg xml:id="i-4c0cfa41a9af8365-0">
              När fler jobbar har vi också bättre resurser att ta hand om vår
              miljö och förebygga klimatförändringar. Nästa år kommer alliansen
              att avsätta sammanlagt 3 miljarder för att klara av att nå klimatmålen
              och utveckla Sverige som en ledande nation inom klimatteknik.
              Vi avsätter bland annat 1,2 miljarder för att utveckla framtidens
              nya energitekniker.
            </seg>
            <seg xml:id="i-4f9ba9c45a431048-0">
              Som centerpartist är jag övertygad om att det bästa sättet att
              minska utsläppen utan att minska människors frihet är via ny smart
              energiteknik. Det handlar bland annat om att utveckla bättre solceller,
              effektivare biogasproduktion och nästa generations biodrivmedel.
            </seg>
            <seg xml:id="i-080c4dba75eb7288-0">
              Vi tillför också mer resurser till miljöbilspremien, som redan
              gjort att försäljningen av miljöbilar har formligen exploderat
              det senaste året. Fram till 2011 kommer vi också att ha investerat
              över 1 miljard för att klara en ren miljö i Östersjön och Västerhavet.
            </seg>
            <seg xml:id="i-379a87c39a0be036-0">
              Herr talman! När fler jobbar och bidrar kan vi också göra den
              största satsningen på infrastruktur som någonsin gjorts i en budget.
              Om jag inte missade det sade Thomas Östros ingenting om just infrastruktur,
              och det är väl ett sorgebarn hos Socialdemokraterna. Nu är det
              slut med att lova och planera för nya vägar utan att ha pengar
              så att det räcker. Väg- och järnvägsprojekt över hela landet kommer
              äntligen att bli av efter åratal av socialdemokratiska löften
              utan substans. Katrineholmsborna har till exempel väntat i över
              30 år på att östra förbifarten ska börja byggas, och nu vet vi
              att den börjar byggas 2010. Det är värt en liten applåd.
            </seg>
            <seg xml:id="i-cb89b1ca3051191f-0">
              Tillsammans med förra höstens tillskott innebär denna budget
              ett tillskott till infrastruktursatsningar på 10 miljarder kronor
              på två år. Det är historiskt stora investeringar, som kommer att
              underlätta livet både för företag och för pendlare över hela landet.
            </seg>
            <seg xml:id="i-23b5f9ce861a48f6-0">
              Herr talman! Nästa år blir det både billigare och enklare att
              vara företagare i Sverige. Genom att minska krånglet och reglerna
              kan vi se till att företagarna kan ägna sig åt verksamheten i
              stället för att fylla i blanketter. Tid är pengar, och pengar
              kan bli till fler jobb i företagen. Alliansregeringen kommer under
              mandatperioden att minska företagens administrativa kostnader
              med en fjärdedel. Det motsvarar 25 miljarder kronor det är inte
              lite.
            </seg>
            <seg xml:id="i-e82aa0f6c3872347-0">
              Vi utvidgar halveringen av arbetsgivaravgifterna upp till 26
              år så att arbetsgivaravgiften för unga är riktigt låg. Det sänker
              kostnaden för att anställa unga människor och gör att fler unga
              har chans att få in en fot på arbetsmarknaden. Vi kan se att arbetslösheten
              bland unga har minskat kraftigt sedan valet, och bara under förra
              året minskade ungdomsarbetslösheten med 40 000 personer.
            </seg>
            <seg xml:id="i-151954e77f413f76-0">
              Mot detta kan man se Socialdemokraternas så kallade satsning.
              Den utgör en tiondel av vad alliansen satsar. Dessutom vill Socialdemokraterna
              höja arbetsgivaravgiften för unga.
            </seg>
            <seg xml:id="i-eb9568bbfe8f9798-0">
              Jag förstår inte det här. I ett läge när konjunkturen tydligt
              mattas av är det anmärkningsvärt att Socialdemokraterna föreslår
              att man ska höja kostnaderna för att anställa unga. Är det någonting
              man vet är det att unga är en av de grupper som först får det
              svårt när konjunkturen mattas av. Därför tycker jag att det är
              logiskt att sänka kostnaderna för att anställa unga. Det är helt
              enkelt dubbla kompetensen för halva priset. Jag förstår inte hur
              Socialdemokraterna tänker.
            </seg>
            <seg xml:id="i-d0be683043480fbf-0">
              Herr talman! Om vi inte hade gjort så att fler jobbar och färre
              står utanför arbetsmarknaden hade vi inte haft råd att förstärka
              välfärden som vi nu gör. Precis som i det egna hushållet måste
              vi först jobba för att kunna investera och sedan spendera. Det
              gamla arbetarpartiet tycks konstigt nog ha glömt bort det här
              enkla och eviga budskapet.
            </seg>
            <seg xml:id="i-739ecb24d0e50c02-0">
              Vi vet inte så mycket om vilken politik Socialdemokraterna vill
              föra tillsammans med sina tilltänkta regeringskolleger.
            </seg>
            <seg xml:id="i-bb7b74a62fb8c476-0">
              Vi vet inte om det blir Lars Ohlys löfte om att ta tillbaka hela
              jobbskatteavdraget som kommer att gälla. Hittills har det verkat
              på Socialdemokraterna som att det är halva jobbskatteavdraget
              som ska tas tillbaka. Det innebär höjd skatt med 700 kronor i
              månaden för en metallarbetare. En sjuksköterska skulle få 750
              kronor mindre i plånboken varje månad. Det är uppenbarligen höjden
              av rättvisa i Socialdemokraternas värld.
            </seg>
            <seg xml:id="i-69a335a81b6d3eb0-0">
              Problemet med det här är att det skulle bli den sämsta av två
              världar: dels högre inflation, om man litar mer på Riksbanken
              än på Thomas Östros, dels mindre kvar i plånboken.
            </seg>
            <seg xml:id="i-b5a769475456693f-0">
              Centerpartiet och Allians för Sverige gick till val på att minska
              utanförskapet. Därför har jobb och företagande varit i fokus för
              regeringen under de två första åren, och därför har vi nu ordning
              och reda i statens finanser och kan möta avmattningen i konjunkturen
              med lägre skatter samtidigt som vi genomför de största investeringarna
              i jobb och välfärd på mycket länge i Sverige.
            </seg>
            <seg xml:id="i-971c2a07bc42abb2-0">
              Därför kan vi investera för framtiden, investera för Anton och
              alla andra barn som växer upp i detta land. Fler i arbete, herr
              talman, innebär helt enkelt framtidstro och trygghet.
            </seg>
          </u>
          <note type="speaker" xml:id="i-d09900f0fdb2b305-0">
            Anf. 4 JOHAN PEHRSON (fp):
          </note>
          <u who="johan_pehrson_19e9c3" xml:id="i-db93ac019a49236d-0">
            <seg xml:id="i-634a4d347529c393-0">
              Herr talman! Jag tror på Sverige, eftersom jag vet att det är
              duktiga människor som utgör Sverige människor som kämpar på i
              sin egen och andras vardag, människor som bär upp vårt land. Jag
              talar om alla de människor som undervisar och tar hand om våra
              barn, människor i vården och omsorgen som möter den som är sjuk
              eller någon av våra poliser som ökar vår trygghet. Jag kan också
              tala om småföretagarna, ingenjörerna eller mannen i kassan på
              Coop Extra, alla våra ideellt arbetande idrottsledare som ger
              unga människor en meningsfull fritid, forskarna som sätter Sverige
              i framkant när det gäller vetenskap eller alla fantastiska pensionärer
              som antingen fortsätter att jobba eller arbeta ideellt, inte minst
              som stöd och hjälp åt barn och barnbarn.
            </seg>
            <seg xml:id="i-86da52f228011fc7-0">
              Jag tror helt enkelt på alla dem som gör och har gjort Sverige
              till det land som på många sätt är det bästa man kan leva i, ett
              land vi ska vara stolta över. Det är dessa människor som vi här
              inne har att tjäna. Det är dessa människor som Folkpartiet och
              alliansen har för ögonen också i denna statsbudget.
            </seg>
            <seg xml:id="i-1483e0ef6d1dd689-0">
              Detta är en budget som jag vet förstärker tron på Sverige i omvärlden.
              Den är långsiktigt bra för Sverige och människor i vårt land.
              Tyvärr jag beklagar, men det gick inte att undvika är den här
              budgeten dålig för oppositionen. Den kommer att tvinga er att
              redovisa var ni står när det gäller jobben, välfärden och framtidssatsningarna,
              och hur ni ska få det hela att gå ihop. Ni hade chansen i tolv
              år, men väldigt lite hände. Nu står ni vid sidan och skäller och
              gnäller, men det är er självpåtagna uppgift.
            </seg>
            <seg xml:id="i-48d4b42d2f46d307-0">
              Vi presenterar i dag en budget för nästa år med reformer på 35
              miljarder. Dessa satsas för att möta omvärldens ekonomiska turbulens,
              som nu också drabbar oss. Vi investerar för att varaktigt höja
              sysselsättningen med dessa framtidssatsningar, och vi fortsätter
              att förstärka vår gemensamma välfärd.
            </seg>
            <seg xml:id="i-2031a830d2ee36af-0">
              Det handlar om lägre skatt för låg- och medelinkomsttagare. Det
              handlar om 15 miljarder kronor som hamnar i rätt fickor, i händerna
              på de människor som ser till att vår vardag och Sverige fungerar
              varje dag. Med alla de tre stegen i jobbskatteavdraget har nästan
              alla heltidsarbetande nu fått skattesänkningar på över 1 000 kronor
              i månaden pengar som behövs när räkningar ska betalas och barnen
              kanske behöver en ny höstjacka. Det är pengar som jag vill veta
              vad oppositionen tänker göra med: Tänker man ta dem och stoppa
              i sina egna fickor?
            </seg>
            <seg xml:id="i-7a17f610e1a3c31c-0">
              Vi underlättar nu successivt för företagsamheten att växa fram
              i Sverige. Bland annat sänker vi bolagsskatten och andra kostnader
              för att anställa människor. Vi vill arbeta för att minska den
              administrativa bördan, och vi hoppas att vi kan förenkla regelverken
              med upp till 25 procent under mandatperioden.
            </seg>
            <seg xml:id="i-36355b83fb1f976c-0">
              Vi lägger också fram en samlad strategi för integrationspolitik,
              Egenmakt mot utanförskap, allt i syfte att fler ska kunna få jobb,
              kunna bidra till välfärden och samtidigt känna samhällsgemenskap.
            </seg>
            <seg xml:id="i-a65ac772b678fb2c-0">
              Vi siktar på framtiden med offensiva satsningar, som flera före
              mig har berättat om, inom förskola, utbildning, forskning, infrastruktur
              och miljö.
            </seg>
            <seg xml:id="i-c65dd49fee5d4e95-0">
              För oss liberaler är individens rätt till kunskap, fortbildning
              och egenutveckling central. Den är viktig för att öka rättvisan
              i vårt land. Därför gör vi dessa satsningar på både utbildning
              och forskning. Inte minst höjer vi statusen på yrkesutbildningen
              och ger fler chansen att läsa just praktisk utbildning.
            </seg>
            <seg xml:id="i-095016d2341a4a04-0">
              Vi har ett yrkesutbildningspaket som innehåller tre delar: gymnasial
              lärlingsutbildning, gymnasial yrkesutbildning inom komvux och
              en yrkeshögskola. På så sätt får fler bättre möjligheter på arbetsmarknaden.
              Totalt satsas närmare 2 miljarder kronor.
            </seg>
            <seg xml:id="i-4b42c2cfbd34791c-0">
              Vi förlänger Lärarlyftet. Vi satsar på spetsutbildningar i gymnasiet,
              också i matematik och naturvetenskap något som i Sverige har ansetts
              vara fel och konstigt under lång tid. Vi tycker att det är bra.
              Vi behöver se till att de bästa eleverna också får den bästa utbildningen.
            </seg>
            <seg xml:id="i-5189a38a2185f652-0">
              Vi ser till att 110 miljoner kan satsas på jämställdhet i skolan.
            </seg>
            <seg xml:id="i-dd952894a26c371d-0">
              När det gäller forskningen vet vi att den är avgörande för Sveriges
              framtid. Vi vet också att om vi ska kunna lösa växthuseffekten,
              vattenbrist, energikris, pandemier och medicinska tillkortakommanden
              krävs forskning i världsklass. Vi tycker att den till stor del
              ska etableras och fortsätta att utvecklas i forskningsmiljöer
              i Sverige. Därför gör vi i den här budgeten en unikt stor satsning
              på forskning.
            </seg>
            <seg xml:id="i-1c8528f1c5f8b8bb-0">
              Tack vare att fler människor i Sverige arbetar kan vi förbättra
              välfärden. Vi kan sänka skatterna för de pensionärer som har de
              minsta marginalerna. Totalt innebär det att ungefär 90 procent
              av alla pensionärer får lägre skatt. Jag och Folkpartiet hoppas
              att vi kommer att kunna gå vidare med fler steg också för dem
              som faktiskt inte arbetar.
            </seg>
            <seg xml:id="i-9925f166455a5a3c-0">
              För att stötta arbetet med att utveckla fungerande psykiatrisk
              vård satsas ytterligare resurser. Vi satsar på en prestationsbunden
              vårdgaranti vid sidan av den tidigare vårdmiljarden. Vi genomför
              förbättringar i omsorgen och socialtjänsten. Tack vare att fler
              människor i vårt land arbetar är detta möjligt.
            </seg>
            <seg xml:id="i-7ca5643dc1c78d56-0">
              Satsningarna på centrala välfärdstjänster, sänkt arbetsgivaravgift
              och införandet av den kommunala fastighetsavgiften innebär att
              den kommunala och landstingskommunala sektorn får ett ökat ekonomiskt
              utrymme med ungefär 24 miljarder de kommande tre åren. Det är
              pengar som behövs och som kan hjälpa till att bygga välfärden
              i Örebro, Ystad och Haparanda.
            </seg>
            <seg xml:id="i-7ce771446eca987a-0">
              Apropå satsningar på välfärd vill jag slutligen säga att vi nu
              genomför en ökad satsning på trygghet från brott. Vi följer upp
              de unika satsningar som har gjorts på svensk polis också över
              hela rättskedjan. Fler skyldiga till brott ska kunna gripas, dömas
              och avtjäna sitt straff.
            </seg>
            <seg xml:id="i-6afad68cd2bc9466-0">
              Herr talman! Det är som sagt just nu mörka moln över världens
              finansmarknader. Jag kan förstå att det finns en och annan kommunist
              som gnuggar händerna och säger: Vad var det jag sade!
            </seg>
            <seg xml:id="i-297ed09891c6739c-0">
              Jag ska villigt erkänna att också jag känner förvåning över hur
              så relativt få människor kan skapa en sådan oordning och förstörelse,
              inte minst med tanke på deras fantasifulla löner. Frosseriet och
              kreditfrosseriet sätter världen i gungning, och det ruskar också
              om förutsättningarna för vårt land.
            </seg>
            <seg xml:id="i-218a19b1f88ac2a0-0">
              Råvarupriser åker jojo. Inflationen utifrån smittar också ned
              Sverige. Räntorna pressas upp för oskyldiga låntagare i Sverige
              som en följd av den finansiella kollapsen för de stora amerikanska
              finansinstituten.
            </seg>
            <seg xml:id="i-cb77f7709e57b927-0">
              Människor i Sverige blir så klart oroliga för sina egna ekonomiska
              utsikter. Vad händer med mina besparingar? Vad händer med räntan?
              Vad händer i förlängningen med mitt jobb? Ovissheten är svår att
              bemästra.
            </seg>
            <seg xml:id="i-d5c8a19c5ba221cd-0">
              Till alla som känner oro för den ekonomiska utvecklingen vill
              jag säga att denna statsbudget är en bra medicin. Det är faktiskt
              svårt att finna ett land i världen utan olja som är bättre rustat
              för dessa oroliga tider.
            </seg>
            <seg xml:id="i-446c9e920167be08-0">
              Alliansen och Folkpartiet har förvaltat de goda tiderna genom
              att fokusera på sysselsättning och utbildning och därmed stärkt
              grunden för välfärden. Överskotten har betat av statsskulden,
              så att den nu är mindre för framtida generationer. Den är nu faktiskt
              den lägsta på 15 år. Det är denna solidariska väg vi vill fortsätta.
            </seg>
            <seg xml:id="i-61578afb867256df-0">
              Men vi kan inte bara betala av på tidigare regeringars skuldbörda.
              En del av överskottet använder vi nu till att genomföra långsiktiga
              och viktiga reformer när det gäller bättre välfärd och sådant
              som ökar trycket i vår egen ekonomi.
            </seg>
            <seg xml:id="i-bc06ee636b7649a6-0">
              Herr talman! Detta är alliansens tredje statsbudget. Bakom siffrorna
              finns tydliga värden som vi vill värna. Det handlar om individuell
              frihet, personligt ansvar och solidaritet i välfärdssystemen.
              Det handlar om egenmakt och rätt för människor att bestämma mer
              själva, det vill säga ganska grundläggande liberala värden. Det
              handlar om att låta människor växa. Ja, det handlar helt enkelt
              om rättvisa.
            </seg>
            <seg xml:id="i-49de23d6ff5731f1-0">
              Mot vårt alternativ står trillingarna i vänsterkartellen. Mona
              Sahlin sade att hon ser Vänsterpartiet och Miljöpartiet som sina
              syskon. Här återfinner vi den gammaldags socialdemokratiska högskattepolitiken,
              den vänsterpartistiska ekonomiska kommandopolitiken och Miljöpartiets
              energipolitik. Men, mina vänner, det råder fejd i syskonskaran!
              Man vill inte ens vara med på samma kort. Det blir inga syskonbilder
              på trillingarna i den här gemenskapen, som det annars är brukligt
              på förskolor runt om i Sverige.
            </seg>
            <seg xml:id="i-154c7d51e0151701-0">
              Herr talman! Att jobba för rättvisa genom kunskap, arbete och
              egenmakt är vår ledstjärna. Vi vet att arbete i dag betyder välfärd
              i morgon. Vi vet att företagsamhet och rikedom är en viktig del
              av välfärdens grund.
            </seg>
            <seg xml:id="i-86ee1559120a18cf-0">
              Vi sänker skatter för att ekonomin ska vara stark och för att
              människor ska få mer pengar i plånboken. Som sagt, mer individuell
              frihet är ett av våra mål. Oppositionen gnäller ofta om detta.
              När vi sänker skatten för vanliga människor går oppositionen i
              taket för att ofta senare acceptera just denna bättre och lägre
              skatt för vanliga människor. Vi ska se hur det blir den här gången.
            </seg>
            <seg xml:id="i-c3537f57524a630f-0">
              Vi sänker främst för låg- och medelinkomsttagarna. Menar Thomas
              Östros på fullt allvar att människor som har några år i yrket
              som poliser eller sjuksköterskor är höginkomsttagare och som till
              varje pris ska beskattas högre? Detta kan inte vara möjligt, inte
              ens för Thomas Östros!
            </seg>
            <seg xml:id="i-08652a4a32155789-0">
              Vi tycker att sänkt skatt för låg- och medelinkomsttagare är
              rättvisa. Fokus i vårt arbete ligger på att bekämpa fattigdomen,
              inte rikedomen. För mig är detta rättvisa. Med en stark ekonomi
              kan också välfärden förbättras.
            </seg>
            <seg xml:id="i-72d066fb376f304c-0">
              Herr talman! Jag tror på Sverige. I sinom tid ska vi se vad trillingarna
              i oppositionen kan samlas kring denna gång. Troligtvis även om
              jag hoppas att det blir något nytt blir det högre skatter på arbete,
              minskad mångfald, nya förstatliganden och ett borttagande av fokuseringen
              på rättvisa genom jobb. Så bygger man inte Sverige till en stark
              ekonomi.
            </seg>
            <seg xml:id="i-c887d0c8b2629119-0">
              Talet om förstatliganden låter konstigt, men jag hörde faktiskt
              på fullt allvar förslag från oppositionen om att vi, snart som
              enda land i världen, ska förstatliga distributionen av läkemedel.
              Detta är fantastiskt i en tid då vi kräver mer mångfald och förhoppningsvis
              ökad konkurrens.
            </seg>
            <seg xml:id="i-922e787e71a5a01e-0">
              Arbete och rättvisa är nyckelord. Arbetet i dag betyder välfärd
              också i morgon. Jag och Folkpartiet liberalerna tror på Sverige.
              Vi tror på människorna som kämpar i vardagen för sig själva och
              för andra. Därför lägger vi tillsammans fram denna budgetproposition,
              kallad Fler i arbete tryggad välfärd .
            </seg>
          </u>
          <note type="speaker" xml:id="i-58297c2fdfe74435-0">
            Anf. 5 STEFAN ATTEFALL (kd):
          </note>
          <u who="stefan_attefall_5bf196" xml:id="i-ffc678a04353431c-0">
            <seg xml:id="i-707522ed2a114b9a-0">
              Herr talman! Debatter av den här typen blir lätt förutsägbara.
              Vi på regeringssidan pekar på de starka statsfinanserna och det
              stora antalet människor som har gått från bidragsförsörjning till
              arbete. Oppositionen klagar på att det mesta är fel och orättvist.
              Så blir det en munhuggning som kanske inte alltid leder till större
              klarhet.
            </seg>
            <seg xml:id="i-4d587734e4036748-0">
              Just nu upplever vi en orolig tid i vår omvärld. Finanssektorn
              i USA har stora problem. Stora, välkända banker går omkull. Alla
              blir osäkra och oron sprider sig. Här i Sverige märker vi det
              genom börskurser som går upp och ned tyvärr mest ned och vi märker
              det genom att banker måste ha större marginaler, vilket leder
              till lite högre boendekostnader för oss alla. Vi märker det också
              genom att konjunkturen i vår omvärld mattas av.
            </seg>
            <seg xml:id="i-90eb288147ad98c0-0">
              Låt oss i det här läget försöka lyfta blicken och föra resonemangen
              lite djupare. Först måste vi konstatera att det finansiella systemet
              är, för att citera Finansinspektionen, tillfredsställande stabilt.
              Våra banker har rejält med kapital och en god intjänandeförmåga.
              Vi har urstarka statsfinanser och en ganska låg inflation. Arbetslösheten
              är i dag den lägsta på uppemot 18 år, och aldrig har vi haft fler
              arbetade timmar i svensk ekonomi. Det är fakta som jag inte tror
              att någon kan ifrågasätta.
            </seg>
            <seg xml:id="i-f6acfb926a2636e1-0">
              Nu står vi mitt i en världsvid finansiell oro och en internationell
              konjunkturavmattning. Frågan är då: Hur möter vi detta?
            </seg>
            <seg xml:id="i-0d0d9f1323a9ade6-0">
              Det gäller först och främst att undvika att den finansiella oron
              på allvar smittar av sig för mycket här i Sverige. Här har våra
              myndigheter Finansinspektionen, Riksbanken och Riksgälden centrala
              och viktiga uppgifter. Jag känner mig trygg med att de har både
              kompetens och resurser att tillsammans med banksystemet hantera
              problemen, åtminstone så länge det handlar om reella problem.
            </seg>
            <seg xml:id="i-730ba3eacb2a7bd3-0">
              Det psykologiska, när ingen litar på någon, är alltid svårare
              att hantera. Här har vi politiker och alla som deltar i den offentliga
              debatten också en uppgift att inte skapa mer oro än vad som är
              sakligt betingat.
            </seg>
            <seg xml:id="i-4a698d4a40394ff4-0">
              Ett mer finanspolitiskt problem är då den konjunkturavmattning
              som nu står för dörren. Vad är rimligt att göra i detta läge?
            </seg>
            <seg xml:id="i-8452c06ab188c85d-0">
              Först måste vi konstatera att en liten exportberoende ekonomi
              som Sverige aldrig kan isolera sig från omvärlden. Men vi bör
              dels försöka mildra lågkonjunkturen, dels rusta Sverige för framtiden.
              Idealet är om vi vidtar åtgärder så att vi uppnår båda de här
              syftena.
            </seg>
            <seg xml:id="i-f88f97c79bc59566-0">
              Det är också det som den budget som vi i dag diskuterar handlar
              om. Det är rejäla satsningar på forskning och på vårt eftersatta
              väg- och järnvägsnät. Det är därför vi lägger 20 miljarder kronor
              på ett jobb- och företagspaket som har till syfte att både stimulera
              konsumtionen och skapa nya jobb.
            </seg>
            <seg xml:id="i-f1e2bf2c743587c0-0">
              Vi satsar flera miljarder på olika välfärdsreformer. Kommuner
              och landsting får nästa år ca 7 miljarder kronor i ökat utrymme
              för att satsa på att utveckla barnomsorgen, införa vårdnadsbidrag,
              höja kvaliteten i äldreomsorgen, korta vårdköer etcetera.
            </seg>
            <seg xml:id="i-0507411137eaae7c-0">
              På det här sättet upprätthåller vi den inhemska efterfrågan när
              omvärlden köper mindre. Dessutom ger vi svenska företag bättre
              förutsättningar att klara konkurrensen på den tuffa världsmarknaden.
            </seg>
            <seg xml:id="i-3b2fb15f8760cb91-0">
              Gör vi för lite? Nej, knappast. Det var oerhört länge sedan en
              svensk regering lade fram ett lika omfattande reformpaket som
              det som nu läggs fram. Är det för mycket? Nej, vi har starka statsfinanser,
              och avvägningen mellan de olika delarna gör att vi stimulerar
              arbetskraftsutbudet, stärker konkurrenskraften och gör de långsiktiga
              satsningar som är nödvändiga.
            </seg>
            <seg xml:id="i-c963b37f69a40147-0">
              Vad finns det för andra förslag? Ja, det vi har hört är bland
              annat att Socialdemokraterna föreslår mer Amsåtgärder, trots att
              vi i ett ganska gott arbetsmarknadsläge har över 80 000 platser
              i Ams och dessutom satsar på att stärka yrkesutbildningen inom
              komvux. Men självklart måste regeringen följa utvecklingen och
              vid behov återkomma.
            </seg>
            <seg xml:id="i-43f5e156ed20c781-0">
              Man kan alltid diskutera detaljer i ett sådant här budgetförslag.
              Men i detta konjunkturläge har jag svårt att se en annan politisk
              inriktning. Det vore intressant att veta om vi får se något alternativ
              till detta.
            </seg>
            <seg xml:id="i-53abb4ad4098e631-0">
              Vad vill då Socialdemokraterna, det största oppositionspartiet?
            </seg>
            <seg xml:id="i-aaaa65f9924bb7c7-0">
              Ja, skräddarmästare August Palm frågade sig redan 1881 vid ett
              möte i Malmö: Vad vill socialdemokratin? Det är en fråga som inte
              bara skräddarmästare har rätt att ställa sig. Thomas Östros klagar
              ju faktiskt ena dagen på att vi sänker skatterna för mycket, andra
              dagen på att vi stimulerar efterfrågan för lite. Ena dagen säger
              Thomas Östros att våra skattesänkningar är fel. Andra dagen säger
              Mona Sahlin att skattesänkningarna inte ska rivas upp. Ena dagen
              utmålas den sänkta fastighetsskatten som höjden av orättvisa.
              Nästa dag säger Socialdemokraterna att modellen är bra och i allt
              väsentligt ska behållas.
            </seg>
            <seg xml:id="i-310775faa8031c7b-0">
              Mäster Palm står staty utanför LO-borgen. Han ställde frågan
              om vad socialdemokratin ville redan för 127 år sedan. Är det inte
              märkligt att vi tvingas ställa samma fråga i dag?
            </seg>
            <seg xml:id="i-b5b9c26a60c303cb-0">
              Herr talman! Den svenska skattedebatten är lite märklig. Varje
              skattesänkning betraktas som slöseri med statens pengar. Varje
              skattesänkning framställs som ett hot mot välfärden. Varje skattesänkning
              hotar tryggheten.
            </seg>
            <seg xml:id="i-7444615ac0d1bcf4-0">
              Men vems är pengarna? Är det inte medborgarnas? Är det inte så
              att de, under lång tid, allt högre skatterna har gjort att vanliga
              löntagare fått allt mindre ekonomiska marginaler och blivit alltmer
              beroende av beslut av politiker och byråkrater?
            </seg>
            <seg xml:id="i-e22cc0a53c103bcc-0">
              Är det inte dags att vända perspektiven? Den här regeringen har
              faktiskt visat att det går att både sänka skatterna och satsa
              på välfärden. Tandvården, psykiatrin, förskolan, vårdnadsbidrag,
              rättsväsen, forskning, infrastruktur, sjukvård och äldreomsorg
              är områden som alla får mer resurser samtidigt som skatterna för
              vanliga löntagare och företagare sjunker.
            </seg>
            <seg xml:id="i-de41e2d76f843166-0">
              Sakta men säkert flyttar vi över mer och mer makt till familjer
              och enskilda individer samtidigt som vi slår vakt om det gemensamma
              ansvaret för människors rätt till en god vård, omsorg och utbildning
              och samtidigt som vi rustar upp kärnverksamheterna i stat och
              kommun.
            </seg>
            <seg xml:id="i-137e55f7773053c7-0">
              Trygghet handlar inte heller bara om socialförsäkringar utan
              än mer om självkänsla och relationer med dem som står oss närmast,
              familj och nära vänner. Trygghet är därför mycket mer än det som
              ryms i budgettabeller. Därför handlar det också om familjepolitik,
              barns och ungdomars uppväxtvillkor, synen på den ideella sektorn
              och det ideella arbetet. Och det handlar om människors makt och
              möjlighet att påverka sitt eget liv.
            </seg>
            <seg xml:id="i-10952d1d23e7e2c8-0">
              Herr talman! Jag vill avslutningsvis lyfta fram två viktiga reformområden
              i den här budgeten. Det första är pensionerna.
            </seg>
            <seg xml:id="i-cc4eb84d1e025408-0">
              Kristdemokraterna drev i opposition en hård kritik mot Socialdemokraterna
              för att de glömde de sämst ställda pensionärerna. Därför är vi
              nu glada för att alliansregeringen gör en satsning på just denna
              grupp som har varit vår första prioritet. Det handlar ofta om
              kvinnor över 75 år. Tittar man på alla analyser av utvecklingen
              av den ekonomiska standarden ser man att just den här gruppen,
              äldre kvinnor, har halkat efter mest under en lång följd av år
              med socialdemokratiskt styre.
            </seg>
            <seg xml:id="i-89ccab7932734595-0">
              Få röster har höjts för de här kvinnornas situation. Här ligger
              kanske det största jämställdhetspolitiska misslyckandet.
            </seg>
            <seg xml:id="i-ea20704c3a0e3cf2-0">
              Nu gör alliansregeringen den största satsningen på den här gruppen
              sedan det nya pensionssystemet kom på plats. Skattesänkningen
              uppgår till över 200 kronor per månad. Tillsammans med den vanliga
              uppräkning som sker blir det vid nästa årsskifte över 500 kronor
              efter skatt, netto.
            </seg>
            <seg xml:id="i-6cfb59c9b163327c-0">
              Vi kan också se hur de genomsnittliga pensionerna nu höjs snabbare
              än tidigare beroende på att pensionssystemet är kopplat till hur
              sysselsättningen utvecklas.
            </seg>
            <seg xml:id="i-7575b875b4f3eb97-0">
              Ju fler som arbetar desto mer stiger pensionerna. År 2005, när
              Socialdemokraterna ledde landet, steg pensionerna med i genomsnitt
              167 kronor per månad. Nästa år stiger de med 500 kronor per månad.
            </seg>
            <seg xml:id="i-3e5e0f7c07ce8673-0">
              Vi kristdemokrater är glada över allt detta. Men vi vill gå vidare.
              Vi vill gärna genomföra ytterligare skattesänkningar för alla
              våra pensionärer.
            </seg>
            <seg xml:id="i-0f2ee4c8294c6e7f-0">
              Socialdemokraterna påstår att de vill sänka skatten mer för pensionärerna
              än vad alliansregeringen gör. Men om nu Socialdemokraterna är
              så villiga att sänka skatten för pensionärerna undrar jag: Varför
              gjorde ni aldrig något sådant när ni hade makten? Ni hade tolv
              budgetar på er. Ingenting hände.
            </seg>
            <seg xml:id="i-93acfacae6de9db6-0">
              I regeringsställning sänkte ni sällan skatten för någon. Ni höjde
              den mest. Men en skattesänkning av betydelse gjorde ni. Ni införde
              ett skatteavdrag, den så kallade kompensationen för pensionsavgifterna.
              Den skattereduktionen riktade sig också mest till den som tjänade
              bäst. Jag, som riksdagsledamot, får i dag dubbelt så mycket i
              den skattereduktionen som jag får i jobbskatteavdraget, som alliansregeringen
              infört. Och pensionärerna får ingenting av den skattereduktion
              som ni införde.
            </seg>
            <seg xml:id="i-e286c4e9c2109191-0">
              Herr talman! I budgeten för 2009 får kommuner och landsting ca
              7 miljarder kronor mer i ekonomiskt utrymme. På tre år handlar
              det om ca 24 miljarder kronor. Det sker genom att arbetsgivareavgifterna
              sänks för alla men också genom att ungdomar under 26 år får en
              extra sänkning av arbetsgivaravgifterna. Det sker genom den nya
              kommunala fastighetsavgiftens konstruktion och genom satsningar
              på att korta vårdköer och rusta upp psykiatrin.
            </seg>
            <seg xml:id="i-77aaa4b4fe7d5f20-0">
              Det handlar om att stödja kommunerna, som har ansvaret för mycket
              av välfärdstjänsterna i vårt land. Det gör deras budgetarbete
              lite lättare, även om de också känner av konjunkturavmattningen.
            </seg>
            <seg xml:id="i-9568bb134dc49b73-0">
              En regering kan aldrig trolla bort konjunkturen. Men vi kan motverka
              dess negativa effekter, och vi kan bygga Sverige starkt, så att
              vi drar nytta av högkonjunkturen när den kommer. För detta krävs
              en ansvarfull regering och en långsiktig ekonomisk politik, och
              de kraven tycker jag att den liggande budgetpropositionen uppfyller.
            </seg>
          </u>
          <note type="speaker" xml:id="i-c685c5467724c4bd-0">
            Anf. 6 ULLA ANDERSSON (v):
          </note>
          <u who="ulla_andersson_97add8" xml:id="i-1d99b942a0cc8f63-0">
            <seg xml:id="i-6358556560950c68-0">
              Herr talman! Jag har tidigare jobbat både i äldreomsorgen och
              i barnomsorgen, och jag har varit ensamstående mor. Jag vet hur
              hårt det slår när orättvisorna i samhället ökar när konjunkturen
              i ekonomin viker. Det har visat sig att det alltid är samma grupper
              som får stå tillbaka. Men så behöver det inte vara. Det går att
              förändra, även inför en lågkonjunktur.
            </seg>
            <seg xml:id="i-60a95c829bf8620c-0">
              Men den här regeringen har systematiskt arbetat för att öka orättvisorna
              i Sverige. Tydligast syns det i de enormt stora skattesänkningarna
              till de rikaste. Förmögenhetsskatten har avskaffats, fastighetsskatten
              är lika oavsett om du bor i en lyxkåk i Danderyd eller i ett radhus
              i Piteå. Regeringen har infört subventioner till dem som har råd
              med en egen hushållerska eller butler. Samtidigt får arbetslösa,
              sjuka, pensionärer och småbarnsföräldrar betala.
            </seg>
            <seg xml:id="i-26e0d3cda39b0b44-0">
              Nu går vi in i en lågkonjunktur. Drygt 30 000 människor har varslats
              hittills i år, sju varsel i timmen under september månad. Vi går
              in i den här turbulensen med ett svagare utbildningssystem än
              på länge. Möjligheterna att vidareutbilda sig har kraftigt skurits
              ned. Det gäller allt från arbetsmarknadsutbildningar till antalet
              högskoleplatser.
            </seg>
            <seg xml:id="i-d853b1017499510a-0">
              500 000 har lämnat a-kassan, vilket regeringen nu indirekt medger
              är deras fel. Det betyder att vi går in i lågkonjunkturen med
              svagare skyddsnät för den enskilde och för samhället. A-kassan
              har haft som sitt ena syfte att stabilisera vid en lågkonjunktur.
              Det syftet är nu delvis förstört. Går ortens största företag omkull
              räcker a-kassan för de uppsagda inte lika långt som förut. Det
              kan förvärra krisen, till exempel genom att den lokala detaljhandeln
              behöver säga upp folk. Risken att den orten hamnar i en nedåtgående
              spiral ökar, vilket gör det svårare för nya företag att etablera
              sig.
            </seg>
            <seg xml:id="i-67a5d8a177375328-0">
              Nybyggnationen minskar med drygt 15 procent redan nästa år enligt
              regeringens egna siffror, samtidigt som vi vet att det behöver
              byggas. 123 kommuner har i dag bostadsbrist. Trots det saknar
              regeringen ordentliga mål för bostadsbyggande och insatser för
              detsamma. Det behövs nya projekt för energismart boende och nya
              järnvägssträckningar, både för att hejda lågkonjunkturen och för
              att långsiktigt investera i Sveriges infrastruktur och ekonomi.
            </seg>
            <seg xml:id="i-e1c427311720b841-0">
              Krisen riskerar att förvärras också genom uppsägningar i välfärdssektorn.
              Vi kan dagligen ta del av olika neddragningar. Kiruna har inköpsstopp,
              Boden varslar 100 lärare, Sandviken sparar 17 miljoner på skolan,
              Karlskoga 25 miljoner på äldreomsorgen, Akademiska sjukhuset har
              ett sparkrav på 9 procent nästa år. Kommuners och landstings skatteinkomster
              sjunker, men regeringen anser att det finns utrymme för effektiviseringar,
              det vill säga att besparingar förvärrar konjunkturnedgången.
            </seg>
            <seg xml:id="i-211c6f2fa113b4b7-0">
              Det finns folk för att anställa i välfärden, och det finns pengar
              i statskassan för att göra det. Sveriges ekonomi behöver en tydlig
              signal att staten inte kommer att bidra till en högre arbetslöshet.
              Keynes beskrev lågkonjunkturen som ett tillfälle att bygga vägar.
              År 2008 borde vi kunna se dagens kris som ett tillfälle att bygga
              oss ur oljeberoende och rusta välfärden.
            </seg>
            <seg xml:id="i-c3fe72b9552d19fa-0">
              Regeringen väljer i stället att än en gång dela ut statens överskott
              i form av skattesänkningar till de redan högavlönade. Det kommer
              inte att stärka Sveriges möjligheter att producera. Det kommer
              inte heller att sätta fart på konsumtionen. De som regeringen
              prioriterar främst är de som redan sparar på hög.
            </seg>
            <seg xml:id="i-a18d85f40dbc8fdf-0">
              Fredrik Reinfeldt sade i regeringsförklaringen att regeringen
              nu kan ge stöd till dem som kanske bäst behöver det. Och vilka
              kan han då ha haft i åtanke? Han måste ha tänkt på män med förmögenhet
              och höga inkomster, boende i större villa i storstan, topp 10
              procent i samhället, de rikaste, där två av tre är män. Hur kan
              han annars förklara att topp 10 får en knapp tredjedel av regeringens
              totala skattesänkningar och inkomstförstärkningar? I Expressen
              kunde vi läsa om det senaste skattepaketet under rubriken Skatte-bluffen
              Höginkomsttagare får fyra gånger mer. Det är ett skattesänkningspaket
              som motsvarar lönerna för 30 000 anställda i välfärden, för vårdbiträden,
              undersköterskor och barnskötare. De som bäst behöver det är väldigt
              olika beroende vems sida man står på och vems problem man ser.
            </seg>
            <seg xml:id="i-76dbe21461887007-0">
              Enligt budgetpropositionen definierar regeringen en rättvis politik
              på följande sätt: Fördelningspolitiken avser att åstadkomma en
              fördelning som i något avseende betraktas som mer rättvis än den
              skulle ha blivit utan politiska ingripanden.
            </seg>
            <seg xml:id="i-3573443502fc8c2e-0">
              Vi har bett riksdagens utredningstjänst räkna på hur regeringens
              ingripanden hittills har påverkat inkomstfördelningen och rättvisan
              de här två åren.
            </seg>
            <seg xml:id="i-ddf9e750225822c5-0">
              Antalet fattiga tenderar att öka kraftigt drygt 100 000 fler
              på två år. Andelen fattiga barn bland ensamstående föräldrar har
              nästan fördubblats under samma tid. 250 000 barn lever i ekonomisk
              utsatthet. Det hörde jag inte Kristdemokraterna nämna, de som
              annars brukar vurma så mycket för barns hälsa och utveckling.
            </seg>
            <seg xml:id="i-79afcb7ab28a14e8-0">
              Enligt beräkningarna verkar det som att topp 10 själva fick 40
              procent av inkomstökningen, lika mycket som de 80 procenten i
              de lägre inkomstgrupperna fick dela på. Det motsvarar en realinkomstökning
              på över 5 000 kronor per månad, på två korta år, för de rikaste
              och en knapp hundralapp för dem med lägst inkomster.
            </seg>
            <seg xml:id="i-c1ec9872aefb1fb8-0">
              Under samma två år verkar inkomstskillnaden mellan män och oss
              kvinnor ha ökat med 1 000 kronor per månad. Av regeringens samlade
              reformer har 58 procent gått till män och 42 procent till oss
              kvinnor.
            </seg>
            <seg xml:id="i-ed37bc606092c26e-0">
              Bo Lundgren är nog nöjd. Trots allt som sades i valet har överklassen
              i Sverige inte haft någon som helst anledning att oroa sig för
              att de gamla rikemansmoderaterna skulle ha förändrats. Topp 10
              är glada, de hälsar att de gillar definitionen av rättvisa och
              tackar så mycket för att ni ingripit.
            </seg>
            <seg xml:id="i-688ca168c69d3be4-0">
              Men vi vet att, vilket också forskningen visar, länder med jämn
              inkomstfördelning växer snabbare än länder som präglas av stora
              inkomstskillnader. Men den här regeringen ser fattigdom som en
              nödvändig drivkraft för arbete och förkovran. Vad den blundar
              för är hur fattigdomen föder uppgivenhet, hur den begränsar människors
              möjligheter att välja ett produktivt liv, hur den drar undan både
              frihet och trygghet för människor. Fattigdom slår mot den enskilde
              och mot hela samhället. Att skapa fattigdom är att bygga problem
              för framtiden.
            </seg>
            <seg xml:id="i-c8f05711e66e8a9c-0">
              Den här regeringen tycks ha som strategi att slå sönder välfärdssystem
              och välfärdstjänster för att sedan lägga tillbaka små skärvor
              under jippoliknande former, samtidigt som den med en lätt axelryckning
              bryter hundramiljardsvallen med sina skattesänkningar. Den situation
              vi är i just nu med stora överskott och stigande arbetslöshet
              är i stället som gjord för att börja investera långsiktigt i Sveriges
              ekonomi.
            </seg>
            <seg xml:id="i-d5ff4e21a11fb3c3-0">
              Ta välfärdsfrågorna till exempel. Personalen, våra vardagshjältar,
              i skolan, förskolan och äldreomsorgen stressar och kämpar för
              att räcka till, men de är för få. Klasstorlekarna är för stora,
              även fritids- och förskolegrupperna. Hemtjänsten täcker inte de
              sociala behoven. Sveriges Kommuner och Landsting har redan signalerat
              att landstingen nästa år kommer att gå med underskott. I stället
              för att frysa statsbidragen och dra undan mattan för kommunerna
              när deras skatteinkomster sjunker borde vi investera. När ska
              vi göra det om inte nu?
            </seg>
            <seg xml:id="i-7308f233b19d2863-0">
              Enligt högerregeringen skulle kommunerna inte få mer pengar i
              högkonjunkturen, för då ökade ju skatteinkomsterna. Nu när lågkonjunkturen
              står för dörren är det ändå samma visa. Det är aldrig rätt att
              anställa fler i välfärden ett nyliberalt moment 22. För de borgerliga
              sjunker värdet på sådant som är tillgängligt för alla till skillnad
              från för oss vänsterpartister för vilka drivkraften är att göra
              det värdefulla tillgängligt för alla.
            </seg>
            <seg xml:id="i-5a320f04a90c8a07-0">
              Vi behöver också ordentliga klimatinvesteringar. Miljömålsrådet
              kom fram till att hälften av de 16 miljömålen kommer att vara
              omöjliga att nå till år 2020 och ansåg att 510 miljarder behöver
              satsas för att skynda på arbetet. Regeringens svar på detta blir
              att satsa på vägar i stället för järnväg och att utreda miljömålen
              i stället för att ta frågan på allvar.
            </seg>
            <seg xml:id="i-e1b74f660ddd0d06-0">
              Klimatpropositionen skjuts på oviss framtid, och regeringen sänker
              anslagen till biologisk mångfald med 200 miljoner. Att säga till
              den här oljeberoende regeringen att miljöskulden är ofantligt
              mycket större än statsskulden är väl som att hälla vatten på en
              gås.
            </seg>
            <seg xml:id="i-8f60410faa92dfc5-0">
              Det känns jobbigt men nödvändigt att konstatera att regeringen
              inte tar vare sig miljö- eller klimatproblemen på allvar. Men
              borde inte även den krassaste klimatförnekare i dag kunna konstatera
              att ett land som inte sänker sitt oljeberoende tar på sig en obehaglig
              ekonomisk risk, så mycket som oljepriserna nu har ökat? Men investeringarna
              uteblir.
            </seg>
            <seg xml:id="i-79095290a45e87b7-0">
              Låt oss då i stället titta på de så kallade satsningar som regeringen
              har flaggat för.
            </seg>
            <seg xml:id="i-547fb807468772fa-0">
              Regeringen säger sig nu satsa på vuxenutbildningen. Konkret betyder
              det att man nu får tillbaka samma pengar som regeringen drog bort
              för två år sedan. Men det blir färre platser än man hade år 2006.
            </seg>
            <seg xml:id="i-25c2ccc9719e733a-0">
              Om regeringen inte hade genomfört den här och andra neddragningar
              på utbildningsområdet kanske företagen i dag inte hade haft brist
              på kvalificerad arbetskraft och vi hade stått bättre rustade.
              Men utbildningsminister Björklund, som är känd för att tricksa
              med statistik, kanske har inspirerat till den falska matematiken.
            </seg>
            <seg xml:id="i-a113964298cefa97-0">
              Även Littorin verkar ha fått lite av Björklunds talanger, för
              hans så kallade satsning på Arbetsmiljöverket för att stoppa dödsolyckorna
              på byggarbetsplatserna är att de får tillbaka en femtedel av tidigare
              besparingar. Och det tas hör och häpna från de arbetsmarknadspolitiska
              åtgärderna, nu när arbetslösheten ökar.
            </seg>
            <seg xml:id="i-4810da11b4a167a8-0">
              Ja, och så var det pensionärerna, de som regeringen nu säger
              sig satsa på. Men låt oss göra en jämförelse. 65 miljarder har
              regeringen sänkt inkomstskatterna med för dem som jobbar och med
              2 miljarder för pensionärerna.
            </seg>
            <seg xml:id="i-3f5c4af4e74cd35a-0">
              Min mor är arg och besviken men inte förvånad över den orättvisa
              hon utsatts för. Hon har slitit och jobbat hela sitt liv. Hon
              har gjort allt hon kan och ibland mer därtill. I dag är hon pensionär
              och anhörigvårdare. Hon och alla andra pensionärer ska enligt
              regeringen betala högre skatt än den som förvärvsarbetar. Jag
              förstår hennes ilska. Och jag blir själv arg, för vem vill att
              ens mor ska diskrimineras? Vill du? Nej, jag tror att ingen vill
              det förutom den här regeringen. Som enda land i världen har vi
              olika skattekvoter beroende på om du är pensionär eller förvärvsarbetar.
            </seg>
            <seg xml:id="i-2bea911df718e038-0">
              En pensionär med en månadsinkomst på 12 000 kronor betalar nästan
              500 kronor mer i skatt än en löntagare per månad. Stefan Attefall,
              kristdemokrat, sade i radion förra veckan att regeringen i stället
              satsar på de välståndsbildande krafterna, de som skapar välfärd.
              Det måste kännas som ett slag i ansiktet på alla de pensionärer
              som varit med och byggt det här samhället. Kristdemokraterna sviker
              pensionärerna och satsar i stället på sina välståndsbildande topp
              10.
            </seg>
            <seg xml:id="i-9afc5da0ba7cb4ea-0">
              Trots stora överskott i sjukförsäkringen sparar regeringen miljarder
              på sjuka människor. De historiska försämringarna av sjukförsäkringen
              har resulterat i att 70 000 långtidssjuka har fått sänkta ersättningsnivåer
              med Folkpartiets nickande instämmande.
            </seg>
            <seg xml:id="i-b8f9eafce6f3b26b-0">
              Regeringen skryter med ett minskat ohälsotal, men allt tyder
              på att människor hamnar i kläm. Ohälsotalen minskar, men hur är
              det med ohälsan? Enligt Sveriges Kommuner och Landsting fick 70
              procent av landets kommuner ökade kostnader för socialbidrag förra
              året till följd av den strikta tillämpningen på Försäkringskassan.
              Vi läser dagligen om människor som far illa. 50 000 personer kommer
              att sorteras ut ur sjukförsäkringen. Motiven bakom besparingarna
              är alltså ideologiska, inte ens ekonomiska. Trots allt prat från
              Centerpartiet och Folkpartiet om individens frihet är de med på
              de här förändringarna.
            </seg>
            <seg xml:id="i-004c2bba0db88144-0">
              FRA-frågan, liksom gamla liberala värderingar som tidigare har
              sålts ut, får nu sällskap av de socialliberala värderingarna.
              Ja, Johan Pehrson har nog svårt att sova på nätterna. Men jag
              kan trösta dig med att du ska få ett syskonkort på mig, Thomas
              Östros och Mikaela Valtersson, så att du åtminstone kan sova lite
              bättre.
            </seg>
            <seg xml:id="i-ae0d1f758d5f3335-0">
              Två år med klyftornas allians har inneburit två förlorade år
              för miljön och att klimatpolitiken har lämnat walk over. Vi har
              haft två år med försämrade levnadsvillkor för hundratusentals
              människor, överförda resurser från kvinnor till män, från låg-
              till höginkomsttagare, från arbetstagare till arbetsgivare. Vi
              har haft två år med en tvivelaktig människosyn som styrt utvecklingen,
              och det har visats på stor okunskap om och ett flagrant ointresse
              för vanliga människors livsvillkor. Människors trygghet och frihet
              har inskränkts. Vi har haft två år med växande ekonomiska orättvisor
              och av oansvarig ekonomisk politik. Bevara oss från de kommande
              två åren!
            </seg>
          </u>
          <note type="speaker" xml:id="i-5088face19aba052-0">
            Anf. 7 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-b6dfffc68b711ce1-0">
            <seg xml:id="i-47f1616a1298b3e8-0">
              Herr talman! Vi har nu nått halvtid med den moderatledda regeringen.
              Vad har då hänt under de här två åren och vad har den här regeringen
              så här långt betytt för människor i Sverige? Och är det bara orättvisa
              och okunskap som ligger bakom låga opinionssiffror och svidande
              kritik från företagarna?
            </seg>
            <seg xml:id="i-465326cde205d84e-0">
              Vad har regeringen betytt för dem som har det allra svårast,
              för människor som är sjuka och arbetslösa under lång tid? Jo,
              de har fått mindre pengar att leva på och svårare att få pengarna
              att räcka till vinterskor till barnen allt med budskapet: Vi tror
              att ni är hemma och latar er och inte vill jobba. Men om ni får
              mindre pengar och de som jobbar i stället får lite mer kommer
              det bums att blir lättare att få jobb och ni tillfrisknar.
            </seg>
            <seg xml:id="i-43e9eda95f3200fb-0">
              I regeringsförklaringen sade statministern att den som inte känner
              sig sedd inte heller orkar bidra. Men på vilket sätt känner man
              sig mer sedd när man får mindre pengar? Hur ser den logiken ut?
            </seg>
            <seg xml:id="i-5d0406689303ba08-0">
              Vad har regeringen betytt för människors trygghet? Kraftiga försämringar
              i arbetslöshetsförsäkringen och höjda avgifter i a-kassan har
              gjort att drygt en halv miljon människor har lämnat försäkringen.
              Att nu skjuta till lite pengar av det man har dragit bort är bara
              ännu ett exempel på den här regeringens hattande hit och dit.
              Man lägger fram dåliga förslag som man sedan får dra tillbaka
              och tar bort pengar som man sedan lägger tillbaka delar av. Detta
              är att vara vårdslös med människors liv.
            </seg>
            <seg xml:id="i-6995e93756425417-0">
              Vad har regeringen betytt för landets studenter? Studenternas
              ekonomiska utveckling har försämrats. De får ingen del av regeringens
              reformer utan halkar efter och har svårt att klara sig allt med
              det tydliga budskapet: Vad bra att ni pluggar och sliter. Men
              klara er själva och lid lite mer så kanske resultaten förbättras!
            </seg>
            <seg xml:id="i-fc9979490138f7af-0">
              Vad har regeringen betytt för småföretagarna? Jo, för de allra
              flesta en höjd skatt med budskapet: Om ni inte finns i den hushållsnära
              sektorn eller anställer människor under 26 år har ni inget att
              bidra med till Sveriges utveckling. Jobba på ni, men vänta er
              ingen uppmuntran!
            </seg>
            <seg xml:id="i-23d8f923defb3361-0">
              Vad har regeringen betytt för miljön? Avstannad takt i miljöarbetet
              och nedmonterat skydd för värdefulla naturområden allt med den
              tydliga logiken: Får vi svårare att klara målen, drar vi tillbaka
              pengarna, håller för ögon och öron och drömmer oss bort och låtsas
              som att problemen inte finns.
            </seg>
            <seg xml:id="i-e8397841aa557a9c-0">
              Vad har regeringen betytt för jämställdheten? Jo, det svaret
              ger regeringen bäst själv när man i finansplanen talar om att
              den samlade effekten av regeringens åtgärder gynnar män mer än
              kvinnor och efter det en uttryckt vag förhoppning om att det här
              nog rättar till sig på sikt av sig självt utan åtgärder. Vilken
              lysande start!
            </seg>
            <seg xml:id="i-79255882908ee530-0">
              Barn och unga som i dag är framtiden är de som får ta konsekvenserna
              av vårt handlande i dag. Ungdomar 1824 år har haft en sämre ekonomisk
              utveckling än alla andra grupper i samhället. Gruppen unga med
              ekonomiskt bistånd ökar i dag. Särskilt svår är situationen för
              unga människor som är ensamstående med barn.
            </seg>
            <seg xml:id="i-e49788a92c9a564e-0">
              Andelen med sjukpenning ökade 20062007 bland unga. Unga är också
              överrepresenterade vad gäller ärenden hos kronofogden. Antalet
              ungdomar som inte kan betala sina sms-lån ökar lavinartat. I dag
              är nästan 4 000 ungdomar skuldsatta. Motsvarande siffra vid årsskiftet
              var 557.
            </seg>
            <seg xml:id="i-3bd89082cd4a9229-0">
              Studenternas ekonomiska situation är riktigt dålig. Levnadsomkostnaderna
              i dag för en student överstiger studiemedelsnivån. Var fjärde
              student har övervägt att avbryta studierna på grund av ekonomiska
              svårigheter. Över hälften av landets studenter behöver hjälp av
              sina föräldrar för att klara sig. Den förändrade a-kasseersättningen
              har ytterligare försämrat studenternas ekonomi. En stor andel
              studenter anser sig i dag inte ha råd att gå till tandläkaren
              eller att köpa medicin.
            </seg>
            <seg xml:id="i-dd9219bf9fe03977-0">
              Dagens arbetsmarknad ställer stora krav på utbildning och livslångt
              lärande. Utbildning är inte bara en investering för den enskilda
              individen utan också för företagen och för samhället i stort.
              Framtiden är beroende av människor som vill studera på högskola
              och som orkar, vill och kan satsa på studier. För att högskolan
              ska kunna locka människor med olika bakgrund och olika åldrar
              måste det vara ekonomiskt möjligt att studera.
            </seg>
            <seg xml:id="i-708d8d39c244d14b-0">
              På vilket sätt belönar den moderatledda regeringen unga människor
              som satsar på kompetens och utbildning? Jo, genom att tala om
              att de inte är viktiga. Studiemedelsnivån har legat still i alltför
              många år, men i alliansens Sverige får en student fortsätta att
              få sin näring från nudlar, ketchup och sköna drömmar.
            </seg>
            <seg xml:id="i-6f50d0da1ef92056-0">
              Herr talman! Den långa arbetslösheten har minskat de senaste
              åren, men endast lite. Nu ser den dessutom ut att öka. Bland ungdomar
              är fortfarande runt 10 000 långtidsarbetslösa. Det är anmärkningsvärt
              att man trots en stark högkonjunktur inte lyckats få ned ungdomsarbetslösheten.
              Arbetslösheten minskar inte heller efter sommaren som brukligt
              är.
            </seg>
            <seg xml:id="i-dc9163874f440a87-0">
              Vi går in i ett läge med betydligt lägre tillväxt, sjunkande
              sysselsättning och ökande arbetslöshet. De som står längst från
              arbetsmarknaden är de som kommer att drabbas hårdast. Regeringen
              står handfallen och vidtar inga åtgärder för denna grupp. Det
              krävs kvalitativa utbildningsinsatser för att skapa större möjligheter
              för dessa personer att komma tillbaka till arbetsmarknaden när
              konjunkturen vänder.
            </seg>
            <seg xml:id="i-69413aeaef4cb2cc-0">
              Vad gör då regeringen? Jo, man vidtar den något byråkratiska
              åtgärden att bilda en ny myndighet Tillväxtverket. Det är i och
              för sig det mest underhållande inslaget i årets budget. Känn på
              det: Tillväxtverket! Det låter som en krämpa från barndomen.
            </seg>
            <seg xml:id="i-96378d22e78ced00-0">
              Regeringen saknar djupare insikt i klimatproblemens omfattning.
              Det finns fortfarande inget antaget klimatmål, och inga nya styrmedel
              tillförs. Regeringen prioriterar i stället nya stora vägbyggen.
              Det är som ett eko från ett annat århundrade. Det är så lite 2008,
              Anders Borg!
            </seg>
            <seg xml:id="i-62b2a321756cb184-0">
              Att satsa en del pengar på klimatåtgärder är klokt. Men att satsa
              betydligt mer på ökade utsläpp än på minskade utsläpp rimmar illa
              med de behov som finns när man vet effekterna av fortsatta utsläpp
              av klimatgaser och att de kommer att få allvarliga följder. Denna
              ensidiga prioritering visar återigen på en politik som inte riktar
              sig till ungdomar, som är de som i väsentligt högre grad använder
              kollektiva färdmedel i stället för bil i dag.
            </seg>
            <seg xml:id="i-701537ba6a37fdab-0">
              För att klara den globala minskning av utsläpp som krävs, samtidigt
              som vissa utvecklingsländer ges möjlighet att öka sina utsläpp,
              behövs större minskningar i många utvecklade länder, som Sverige.
              Då kan man inte, som den borgerliga regeringen, luta sig tillbaka
              och tro att vi slipper göra vår hemläxa. Det handlar inte, Anders
              Borg, om huruvida vi i första hand ska minska utsläppen här hemma
              eller bidra till utsläppsminskningen internationellt. Vi måste
              öka tempot både här hemma och internationellt. Vi har ett ansvar
              för att både minska våra egna utsläpp och bidra till att fattiga
              länder kan fortsätta utvecklas.
            </seg>
            <seg xml:id="i-11abc2a341cd24b2-0">
              Att inte satsa på vår framtida miljö är att inte satsa på unga.
              Det är de som får ta konsekvenserna av de felprioriteringar som
              görs i dag.
            </seg>
            <seg xml:id="i-6bbadd394cfda960-0">
              Klimatet är vår tids ödesfråga. Vi har kunskap och vet vad som
              krävs för omställning. Ni väljer dock att genomföra åtgärder som
              ökar utsläppen. Regeringen tror att man kan fortsätta som förut
              utan alltför stora förändringar. Men det krävs framtidsinriktade
              satsningar på hållbara transportlösningar och energisystem. Vi
              skulle kunna förena en ekonomisk utveckling med en hållbar utveckling.
              Vi måste öppna för en mer utvecklad syn på ekonomin och titta
              på hur hela ekonomin utvecklas, inte bara produktionen av varor
              och tjänster.
            </seg>
            <seg xml:id="i-218e089384e785c5-0">
              Historiskt finns det en stark koppling mellan bnp-tillväxt och
              ökad miljöförstöring. Den typen av ekonomisk utveckling är inte
              hållbar. Då vi hela tiden ökar volymerna äts eventuella effektiviseringar
              upp, vilket gör att utsläppen totalt fortsätter öka. Vi måste
              klara en ekonomisk utveckling utan att samtidigt öka utsläppen
              av koldioxid. Det, herr talman, är en utmaning som kräver stor
              handlingskraft, mod, styrka och djup insikt i klimatproblemens
              omfattning.
            </seg>
            <seg xml:id="i-e3751dfa34e6a7ed-0">
              Tyvärr visar inte denna regering att man klarar situationen.
              Att bara vidta några enstaka åtgärder och sedan luta sig tillbaka
              och hoppas att det löser sig eller att opinionen lägger sig fungerar
              inte. Det krävs ett helhetstänkande och en genomtänkt politik
              för att bryta utvecklingen.
            </seg>
            <seg xml:id="i-1355144d28e7f286-0">
              Herr talman! Man kan inte lösa ett miljöproblem genom att förvärra
              andra. Att i dag minska anslagen till skydd av värdefull natur
              visar på enfald i stället för att bidra till mångfald. I februari
              kom Miljömålsrådet med sin fördjupade utvärdering. Den fick den
              talande titeln Miljömålen nu är det bråttom! . Budskapet var tydligt.
              Vi måste intensifiera ansträngningarna för att nå miljömålen.
              Men när Miljömålsrådet säger att det är bråttom säger regeringen:
              Vi väntar.
            </seg>
            <seg xml:id="i-38b7152f70d37818-0">
              Att först skära ned och sedan låtsassatsa är tydligen melodin
              för regeringen, oavsett om det handlar om komvux, Arbetsmiljöverket
              eller biologisk mångfald. Men, Anders Borg, om du tar hundra kronor
              av mig och ger tillbaka dem efter en månad har jag inte blivit
              rikare. Jag tror inte heller att du har blivit snällare.
            </seg>
            <seg xml:id="i-a212445aac55b528-0">
              Herr talman! Att minska utanförskapet har angetts som regeringens
              viktigaste politiska fråga. Trots detta har regeringen ännu inte
              lyckats presentera något rimligt mått eller sätt att mäta utanförskap.
              I stället dribblas det fortfarande med utanförskap på ett sätt
              som ingen människa förstår. I regeringens definition lägger man
              ihop långtidssjukskrivna cancerpatienter med korttidsarbetslösa
              som har arbetslöshetsersättning mellan två jobb och människor
              som är borta tre dagar från arbetet när de är förkylda. Man tricksar
              med statistik och får därigenom ett stort antal personer som är
              arbetslösa under mycket kort tid eller helt enkelt sjuka ett par
              dagar från jobbet att förvandlas till personer i utanförskap.
            </seg>
            <seg xml:id="i-6efacc2f6b82c7d6-0">
              Jag har stor respekt för finansministerns ekonomiska kunskaper,
              men det tillhör faktiskt lågstadiekursen att 50 människor som
              är förkylda fyra dagar var inte kan plussas ihop och bli en hel
              människa som är sjuk ett helt år. Eller var det biologikursen?
              Jag är inte säker.
            </seg>
            <seg xml:id="i-33e5eb19a18b6bde-0">
              Regeringen har även gjort andra anmärkningsvärda omläggningar
              av politiken som utgår från tricksande med statistik. Nu senast
              har det avslöjats att skolpolitiken bygger på ett luftslott eller
              ännu värre fibblande med faktaunderlag. Det är tveksamt om de
              så kallade sanningar som basunerats ut från Regeringskansliet
              stämmer på någon enda punkt. Vikten av tidiga betyg för att höja
              kunskapsnivån och att Sverige har världens största ordningsproblem
              och skolkproblem visar sig vara tvivelaktiga påståenden från skolministern
              och andra regeringsföreträdare.
            </seg>
            <seg xml:id="i-86835935770d7f78-0">
              Återigen handskas man vårdslöst med unga människors liv och vardag.
              Skolan är avgörande för att man ska få kunskaper och rustas för
              framtiden. Det är ingen borgerlig lekstuga där man experimenterar
              med folkpartistisk skolpolitik som saknar all koppling till aktuell
              skolforskning. Snälla ni, använd inte alla Sveriges unga för att
              genomföra en egen gigantisk men tvivelaktig empirisk undersökning
              av er skolpolitik!
            </seg>
            <seg xml:id="i-63986948d7631452-0">
              Om man gör fel analys av verkligheten och använder statistik
              som inte överensstämmer med det riktiga och undanhåller fakta
              som inte passar in i bilden hamnar man såklart rejält fel i sina
              åtgärder. Vilse i pannkakan för numera inte bara tankarna till
              70-talsflummiga barnprogram utan också till borgerligt 2000-talsflum.
            </seg>
            <seg xml:id="i-4ff19f68d6fa97ee-0">
              Herr talman! Detta är inte en budget som för oss närmare miljömålen.
              Det är inte en budget med en klimatpolitik som läget i dag kräver.
              Det är inte en budget för ungdomar och framtida generationer.
              Det är en budget skapad av en regering som är fast i gamla lösningar
              och med avsaknad av den politiska kraft som krävs för att göra
              nödvändiga framtidssatsningar.
            </seg>
            <seg xml:id="i-afb26e77493c09a5-0">
              Herr talman! År 2010 behöver Sverige sannerligen en nystartsregering
              med instegsåtgärder, nystartspolitik och nyfriska lösningar på
              samhällsproblem.
            </seg>
          </u>
          <note type="speaker" xml:id="i-b548ce6bc0691ecc-0">
            Anf. 8 Finansminister ANDERS BORG (m):
          </note>
          <u who="unknown" xml:id="i-068ea326b68d41cf-1">
            <seg xml:id="i-f89c41a07aca75de-0">
              Herr talman! Sverige är ett bra land. Vi klarar oss bra i jämförelse
              med de flesta länder i världen. Utanförskapet minskar. Sverige
              är ett av de länder där sysselsättningen ökar, där arbetslösheten
              pressas tillbaka och där antalet personer som är beroende av sociala
              ersättningar minskar. Sverige är ett land med ett gott företagsklimat.
              Vi klarar oss i jämförelse med de flesta andra länder.
            </seg>
            <seg xml:id="i-b33a520ae5373e90-0">
              Den här regeringen vidtar ett stort antal åtgärder för att göra
              det mer lönsamt att vara företagare och enklare att driva företag.
            </seg>
            <seg xml:id="i-66c9b402ddc04f0c-0">
              Sverige har en bra välfärd. Vår sjukvård är bland de bästa i
              världen. Den här regeringen tillför resurser för att öka tillgängligheten
              och förbättra omvårdnaden.
            </seg>
            <seg xml:id="i-9f8632a50e6f4f0d-0">
              Sverige ska vara en ledande tillväxtnation med dynamiskt entreprenörskap,
              framtidstro och världsledande teknologi. Sverige ska också vara
              ett land där det finns plats för alla och där det finns förutsättningar
              för alla medborgare att skapa ett anständigt liv.
            </seg>
            <seg xml:id="i-5c8ef7da97efb84f-0">
              Sverige ska vara ett exempel på hur vi förenar individuell frihet
              där människor, oavsett social bakgrund, sexuell läggning eller
              etnisk härkomst kan finna sin väg genom livet. Vi ska vara en
              dynamisk marknadsekonomi med framtidstro och utveckling. Vi ska
              kombinera det med en social modell där alla har möjlighet att
              vara en del av samhället.
            </seg>
            <seg xml:id="i-1f3edec8185388c1-0">
              Herr talman! Med budgetpropositionen för 2009 tar vi viktiga
              steg för att bygga vidare på den svenska modellen. Det gör vi
              genom att förstärka jobbavdraget, sänka a-kasseavgiften och satsa
              på yrkesutbildning. Det betyder att vi bygger vidare på arbetslinjen.
              Vi sänker arbetsgivaravgiften. Det bidrar till att hålla sysselsättningen
              uppe. Vi sänker bolagsskatten, förändrar 3:12-reglerna och lättar
              på regelbördan.
            </seg>
            <seg xml:id="i-8ed4067acb24fb91-0">
              Vi bygger vidare på ett starkt och bra företagsklimat. Vi gör
              stora investeringar i forskning och infrastruktur. Vi lägger grunden
              för att Sverige också i framtiden ska vara ett ledande kunskapsland.
              Vi förstärker kunskapsuppdraget i förskolan; det är minst lika
              viktigt.
            </seg>
            <seg xml:id="i-bc876e4d77997acb-0">
              Vi sänker skatten för pensionärer. Vi förbättrar psykiatrin.
              Vi ökar resurserna för att stärka kvaliteten i sjukvården. Vi
              ökar tryggheten och sammanhållningen i Sverige.
            </seg>
            <seg xml:id="i-b2729b6d65291c99-0">
              Allians för Sverige har genomfört den politik vi gick till val
              på. Steg för steg har vi bockat av vallöfte efter vallöfte. Vi
              tog många av de tuffa besluten först.
            </seg>
            <seg xml:id="i-84b97c9644b33185-0">
              Nu är vi inne i andra halvlek. Nu kan vi lägga en bred reformbudget.
            </seg>
            <seg xml:id="i-6209066fc7fa0185-0">
              Mot Allians för Sverige står vänsterblocket. Nu är det andra
              halvlek. Nu är det dags att pröva inte bara dem som har regeringsmakten
              utan också dem som söker regeringsmakten.
            </seg>
            <seg xml:id="i-bab2342ff6e919f9-0">
              Det är alldeles uppenbart att den röda tråden hos Socialdemokraterna
              är skattechock och bidragspolitik. Socialdemokraterna föreslår
              höjda skatter för löntagarna. I deras budgetmotion handlade det
              om 17 miljarder i minskning av jobbavdraget.
            </seg>
            <seg xml:id="i-11d2b9f469db9cc6-0">
              Nu har man tagit avstånd från det tredje steget och de förändringar
              vi gör av den statliga inkomstskatten. Därmed blir det skattehöjningar
              för låg- och medelinkomsttagare på över 30 miljarder kronor. Vi
              har inte något tydligt svar från Socialdemokraterna. Hur mycket
              blir det? Blir det 680 kronor för en metallarbetare? Blir det
              740 kronor för en sjuksköterska?
            </seg>
            <seg xml:id="i-e3b1f0464b5adaf7-0">
              Vi vet att det med Socialdemokraternas politik blir mindre lönsamt
              att arbeta. Man höjer skatterna. Det betyder mest för dem som
              har minst. Man ska höja a-kassan mest för dem som tjänade bäst.
              Man ska höja sjukersättningen mest för dem med de högsta lönerna.
            </seg>
            <seg xml:id="i-5c95c67979e92b4a-0">
              Socialdemokraternas politik skulle försämra arbetsmarknadens
              funktionssätt och leda till att den arbetslöshet som är förenlig
              med prisstabilitet skulle öka.
            </seg>
            <seg xml:id="i-b91b82b427835303-0">
              Vad betyder det? Jo, det betyder att sysselsättningen skulle
              bli lägre. Det betyder att arbetslösheten skulle bli högre. Det
              betyder att utanförskapet skulle öka. Det betyder att vi vänder
              tillbaka på vägen mot full sysselsättning och marscherar tillbaka
              mot bidragsberoende och utanförskap. Det är det socialdemokratiska
              alternativet.
            </seg>
            <seg xml:id="i-a00106daf0d11526-0">
              Arbetsgivaravgifterna ska höjas. För unga människor handlar det
              om en höjning på 20 miljarder kronor. Man säger dessutom nej till
              den sänkning på 10 miljarder som vi nu föreslår. Sammantaget höjs
              arbetsgivaravgifterna, även om vi beaktar Socialdemokraternas
              löften om sänkningar, med 25 miljarder kronor.
            </seg>
            <seg xml:id="i-d665994c75392854-0">
              Man vill återinföra förmögenhetsskatten och återställa 3:12-reglerna.
              Jag antar att man också säger nej till sänkt bolagsskatt. Då försämrar
              man investeringsviljan. Då försämrar man företagsklimatet. Då
              försvårar man vår konkurrens med andra länder i en globaliserad
              värld. Socialdemokraternas politik skulle göra att vi står sämre
              rustade att möta en globaliserad värld.
            </seg>
            <seg xml:id="i-7d65e63d701a8e86-0">
              Sammantaget innebär Socialdemokraternas förslag skattehöjningar
              på i storleksordningen 70 miljarder kronor. Det betyder att skattebelastningen
              för varje löntagare ökar med något över 15 000 kronor. I slutändan
              är det alltid löntagarna som får bära skattebördan. I slutändan
              är det löntagarna som får höjd skatt 15 000 kronor per år, 15
              000 kronor per löntagare.
            </seg>
            <seg xml:id="i-4051c77c82e22646-0">
              Vad blir den samlade effekten av Socialdemokraternas politik,
              skattechock och bidragssatsningar? När vi använder Finansdepartementets
              modeller, ungefär desamma som man har på KI och LO, betyder detta
              att sysselsättningen på kort sikt minskar med 50 000. På lång
              sikt handlar det om 70 000.
            </seg>
            <seg xml:id="i-e10448f0e3f72cd7-0">
              Det är här konsekvensen av Socialdemokraternas politik är som
              tydligast på sikt 70 000 människor färre i sysselsättning.
            </seg>
            <seg xml:id="i-e7fc9ef4b0ff4de6-0">
              Socialdemokraterna säger att det inte ska bli någon skattechock.
              Det är ju väldigt märkligt. Vi har alla hört kommentarerna om
              de förslag som regeringen har lagt fram den senaste tiden.
            </seg>
            <seg xml:id="i-dfcab29dffe716a3-0">
              Sjukvårdsmiljard, säger Göran Hägglund. För lite, otillräckligt,
              får vi höra från Ylva Johansson. Ska det vara dubbelt så mycket?
              Det reser frågan: Vem ska betala? Forskningssatsning, säger Lars
              Leijonborg. Det är för lite, säger Marie Granlund. Ska det vara
              tre gånger så mycket? Vem ska betala? Infrastruktur i hela Sverige,
              säger Åsa Torstensson. För lite, för sent, otillräckligt, säger
              Socialdemokraterna. Ska det vara fyra gånger så mycket? Vem ska
              betala notan?
            </seg>
            <seg xml:id="i-03a858d622693f97-0">
              Hur går det här ihop? Antingen ska någon betala räkningen eller
              också betyder löftena om pengar ingenting. Det kanske blir som
              det blev under Göran Perssons tid. Det talades om pengar i kommunerna,
              men ingen i kommunerna såg några pengar. Det talades om satsningar
              på rättskedjan, men rättskedjan rostade sönder. Det kanske är
              en överbudspolitik från Socialdemokraternas sida. Det skulle naturligtvis
              mötas med applåder i Vänsterpartiets riksdagsgrupp om man körde
              statsfinanserna i botten.
            </seg>
            <seg xml:id="i-3c9218690df6d1b5-0">
              Det kanske är så att Socialdemokraterna inte ger hela sanningen.
              Vi kan Socialdemokraterna. Inget parti i världen har höjt skatterna
              mer än de svenska socialdemokraterna. Det ska vara häftigt att
              betala skatt, har vi fått lära oss. En sak kan vi vara säkra på:
              Det blir häftiga skattehöjningar om Socialdemokraterna får chansen.
            </seg>
            <seg xml:id="i-8ae6ffa4d3c587f3-0">
              Det är bara en skatt som påverkar vanliga löntagare som Socialdemokraterna
              vill sänka, nämligen räntan på uppskov. I två år har Socialdemokraterna
              riktat en skoningslös kritik mot vår fastighetsskattereform. Jag
              erkänner gärna att den inte har varit perfekt, men den har inneburit
              att de flesta löntagare har fått sänkt fastighetsskatt. Den innebär
              att människor inte behöver oroa sig för att skattas från hus och
              hem för att taxeringsvärdena stiger.
            </seg>
            <seg xml:id="i-070011e4294176cc-0">
              I debatt efter debatt fick vi hela förra året höra att detta
              bara gynnar människor i norra Helsingforss förorter. Champagnekorkar
              skulle smälla; det var ett standardinlägg i debatten. Allra tydligast
              var man, inte minst i den här talarstolen, om hur orimligt det
              var att människor på orter på landsbygden skulle få höjd skatt
              med regeringens orättvisa politik. Det var rättvisa, rättvisa
              och rättvisa som var det genomgående temat i alla dessa debatter.
            </seg>
            <seg xml:id="i-1a0f510a43a55803-0">
              Nu har vi fått besked. Nu vet vi att Socialdemokraterna accepterar
              i huvudsak hela den fastighetsskattereform som den här regeringen
              presenterat. Inte en krona i Hofors, inte en krona i Gällivare,
              inte en krona i Bjuv blir det i skattesänkningar. Med Socialdemokraternas
              politik blir det samma taxeringssystem som i dag.
            </seg>
            <seg xml:id="i-24c7e9c70d09afff-0">
              Däremot blir det skattesänkningar för dem som har uppskov, för
              dem som har tjänat mest på sitt boende för mig till exempel. För
              mig som inte fick en krona i sänkt fastighetsskatt betyder Socialdemokraternas
              förslag att det blir 18 000 kronor mindre skatt för den fastighet
              vi bor i.
            </seg>
            <seg xml:id="i-16e9e65a77262462-0">
              Det tycker jag är helt orimligt. Vanliga löntagare ska inte behöva
              betala för att jag ska få en skattelättnad. Det är orimligt. Det
              är bara de som har tjänat riktigt mycket på sitt boende som får
              en skattelättnad med den socialdemokratiska fastighetsskattepolitiken.
            </seg>
            <seg xml:id="i-5713c1148d3b8f5a-0">
              Det handlar inte om rättvisa. Det handlar om hyckleri. Det är
              hyckleri därför att man till slut accepterar en reform som man
              har kritiserat skoningslöst. Det är hyckleri därför att alla ute
              i landsbygden som man gav intryck av det skulle få sänkt skatt
              får precis samma skattehöjningar som de får i det system som vi
              har i dag. Det är hyckleri därför att man sänker skatten för dem
              som tjänat mest på sitt boende.
            </seg>
            <seg xml:id="i-bc99b87850b6c0b5-0">
              Socialdemokraterna har bytt ekonomisk-politisk talesman. Det
              är nästan så att man saknar Pär Nuder. Vem är det nu som ska tala
              om champagnekorkarna i Askim och Djursholm och på andra orter
              som vi fick höra om här från talarstolen när Socialdemokraterna
              har öppnat filial i överbudspolitiken när det gäller fastighetsskattepolitiken?
            </seg>
            <seg xml:id="i-fac4c13f37be4f28-0">
              Låt oss vara klara över en sak: Man behöver inte äga någon fastighet
              för att få höjd skatt med Socialdemokraterna. Det räcker med att
              man arbetar.
            </seg>
            <seg xml:id="i-283413da44792e93-0">
              Låt oss vara klara över att man inte behöver ha en hög inkomst
              för att få höjd skatt med Socialdemokraterna. Det räcker med att
              man arbetar heltid och har en normal kollektivavtalslön. Det är
              inte så att man behöver ha någon förmögenhet. Det räcker med att
              arbeta. Låginkomsttagare och medelinkomsttagare har att se fram
              emot en skattechock om Socialdemokraterna får chansen.
            </seg>
            <seg xml:id="i-35de88363009f2ef-0">
              Socialdemokraterna vill bilda regering med Miljöpartiet och Vänsterpartiet.
              Jag har väldigt svårt att se hur ekonomiskt ansvarstagande ska
              kunna förenas med Vänsterpartiets ekonomiska politik. Inflationsmålet
              ska överges. Överskottsmålet ska avskaffas. Utgiftstaket ska rivas.
              Finanspolitiska rådet ska läggas ned. Arbetslinjen ska nedmonteras.
              Jobbavdraget ska avvecklas. Förändringen av sjukförsäkring, förtidspension
              och arbetslöshetsförsäkring ska rullas tillbaka.
            </seg>
            <seg xml:id="i-d399e386e0f362c3-0">
              Det går inte att bygga en ansvarsfull politik på att kompromissa
              med Vänsterpartiet. Vänsterpartiets kärnidé är att vara i opposition
              mot ekonomiskt ansvarstagande. Den enda ansvarsfulla politiken
              är att Vänsterpartiet förblir i opposition.
            </seg>
            <seg xml:id="i-85d5b12e54efb129-0">
              Miljöpartiet vill väldigt gärna framstå som mindre ansvarslösa.
              Det är i allt väsentligt en lek med ord. Miljöpartiet hävdar att
              man vill behålla överskottsmål och utgiftstak. Men det går inte.
              Det går inte ihop med den politik som man står för. Det går helt
              enkelt inte ihop. Det går inte att förena Miljöpartiets ekonomiska
              politik med vare sig full sysselsättning eller uthålliga offentliga
              finanser.
            </seg>
            <seg xml:id="i-8cc0a360a4c1e18f-0">
              Den svenska modellen har som kärnidé att alla medborgare får
              bra skola, bra barnomsorg, bra äldreomsorg, bra sjukvård och trygga
              pensioner och att vi betalar det med skatteintäkter. Den absoluta
              kärnan i den modellen är att nästan alla i arbetsför ålder arbetar.
              Det är lika uppenbart att vi bara kan klara framtida vårdbehov
              och framtida pensioner om det är fler som arbetar och om vi som
              arbetar arbetar mer, att ungdomarna kommer in tidigare, att integrationen
              förbättras, att kvinnor får förutsättningar att jobba lika mycket
              som män och på samma villkor och att äldre kan stanna kvar i arbetslivet.
            </seg>
            <seg xml:id="i-8785a6c274054395-0">
              Vi för en konsekvent politik för fler i arbete. Därför kan vi
              klara framtidens kvalitet i sjukvård och äldreomsorg. Miljöpartiets
              idé är att urholka arbetslinjen.
            </seg>
            <seg xml:id="i-859281a83a4c83a5-0">
              Vi kan inte lösa detta med skattehöjningar. Om vi höjer skatten
              på dem som arbetar blir det färre som arbetar. Om vi höjer skatten
              på produktion flyttar verksamheter ut från Sverige. Om vi höjer
              skatten på investeringar och kapital, då klarar vi inte konkurrensen
              i en globaliserad värld.
            </seg>
            <seg xml:id="i-afc28d00b67d7d8f-0">
              Här har vi problemet med Miljöpartiet i sin prydno. Miljöpartiets
              ideologiska kärnidé är att vi arbetar mindre, att det ska finnas
              större möjligheter att lämna förvärvslivet, att arbetstiden ska
              kortas och att ledigheterna ska bli fler. Det är den ideologiska
              kärnan i Miljöpartiets ekonomiska politik.
            </seg>
            <seg xml:id="i-174f8f24e0d1c04a-0">
              Det går inte att basera en ansvarsfull ekonomisk politik på denna
              ideologiska kärna. Det skulle undergräva jobbpolitiken, det skulle
              undergräva vår konkurrenskraft, och det skulle undergräva välfärden.
            </seg>
            <seg xml:id="i-60ff0fc36b3027f2-0">
              Jag tycker att man ska vara ärlig mot väljarna. Man ska inte
              lura väljarna. Man ska stå för sina prioriteringar. Det kan Miljöpartiet
              göra. De kan berätta för svenska folket att vi ska arbeta mindre.
              Då blir det sämre sjukvård. Då blir det sämre barnomsorg. Då blir
              det sämre äldreomsorg. Då blir det högre skatter. Berätta det
              för väljarna.
            </seg>
            <seg xml:id="i-6817173067c938aa-0">
              Vi kan arbeta mindre. Då blir det högre arbetslöshet, lägre sysselsättning
              och sämre reallöner. Så är det. Berätta det för väljarna! Stå
              för den ideologiska kärnan! Berätta att ni har en politik vars
              kärnidé är att människor ska arbeta mindre och att arbetslinjen
              ska nedprioriteras!
            </seg>
            <seg xml:id="i-6b0d057f41b12c73-0">
              Jag är övertygad om att Miljöpartiets ekonomiska politik är ett
              av de viktigaste hoten mot en ansvarsfull och långsiktig miljöpolitik.
              Om vi skulle ta Miljöpartiets ekonomiska politik på allvar kan
              vi fråga oss: Hur realistiskt är det att väljarna ska acceptera
              sämre reallöner och samtidigt vara beredda att betala mer för
              koldioxidutsläpp? Hur realistiskt är det att tro att väljarna
              ska acceptera sjunkande sysselsättning och högre arbetslöshet
              och också satsa på framtidens miljöteknik? Hur realistiskt är
              det att tro att väljarna ska acceptera sämre välfärd, sämre barnomsorg,
              sämre trygghet och samtidigt vara beredda att sanera Östersjön?
            </seg>
            <seg xml:id="i-11bd0e283de57a7c-0">
              Jag är övertygad om att med Miljöpartiets ekonomiska politik
              är det omöjligt att bevara en långsiktigt uthållig miljöpolitik.
            </seg>
            <seg xml:id="i-9d5c00d4d40350a6-0">
              Politik handlar om kompromisser och förhandlingar. Vi kan se
              detta förhandlingsbord framför oss. In kommer Socialdemokraterna.
              Portföljerna är fullpackade med skattechock och bidragspolitik.
              Miljöpartiet tar med sig sin grundläggande idé om att överge arbetslinjen.
              Vänsterpartiet har förberett sig och tänkt igenom hur de ska nedmontera
              det ekonomisk-politiska ramverket.
            </seg>
            <seg xml:id="i-231306b4f9df213d-0">
              Uppriktigt sagt, hur ska man kunna se en ansvarsfull ekonomisk
              politik formas vid detta förhandlingsbord? En kompromiss mellan
              en skattechock, en önskan att överge arbetslinjen och ett nedmonterat
              ramverk kommer inte att bli bra för Sverige. Det kommer att bli
              dåligt för Sverige.
            </seg>
            <seg xml:id="i-e219a9339b69ee3b-0">
              Uppriktigt sagt: I detta läge med mörka moln på himlen och långa
              skuggor över Sverige behövs ansvarstagande, inte en kompromiss
              mellan olika grader av ansvarslöshet.
            </seg>
            <seg xml:id="i-5320313d0dd42a6a-0">
              Demokrati handlar om att väljarna i val ska få ta ställning till
              regeringsalternativ och regeringsprogram. Det är ett minimikrav
              att vänsterpartierna här i riksdagen redovisar ett gemensamt budgetalternativ.
            </seg>
            <seg xml:id="i-7379abe598238e55-0">
              Det har gått två år. Nu räcker det inte längre med ideologiska
              paroller och en enighet om att man är mot regeringen. Vi vill
              ha besked som kommer nu. Vi vill ha besked före valdagen. Väljarna
              har rätt att kräva att vänsterblocket redovisar sin politik.
            </seg>
            <seg xml:id="i-3cb335aea5ae78ce-0">
              Herr talman! Sverige är ett bra land. Mörka moln i omvärlden
              kastar skuggor också på Sverige. Vi har beredskap att möta den
              inbromsningen.
            </seg>
            <seg xml:id="i-02bb4dbc878f5bc0-0">
              I budgetpropositionen presenterar vi ett kraftfullt paket för
              att möta dämpningen. Det är en politik för jobb. Det är en politik
              för framtiden. Det är en politik för tryggad välfärd. Denna politik
              vilar på en solid grund därför att vi redovisar överskott. Vi
              minskar skuldsättningen, och vi minskar våra barns och barnbarns
              åtaganden.
            </seg>
            <seg xml:id="i-f61e90241f8f20da-0">
              Politik handlar alltid om vilket samhälle som vi vill sträva
              efter. I varje budget lägger vi en sten på den väg av samhällsförändringsarbete
              som vi håller på med.
            </seg>
            <seg xml:id="i-5878fbb5835e3586-0">
              Våra värderingar är mycket tydliga. Vi vill bygga ett friare
              Sverige där den enskilde har mer att säga till om, har större
              möjligheter att påverka sitt liv, har mer inflytande över förskola
              och skola och har lättare att starta företag och att forma sitt
              livsprojekt. Vi lägger grunden för ett friare Sverige.
            </seg>
            <seg xml:id="i-246c0e59e521a5f2-0">
              Vi lägger också grunden för ett rättvisare Sverige. Det är rättvisa
              som byggs genom full sysselsättning därför att arbetslöshet alltid
              bygger orättvisor. Det är rättvisa genom att sjukvård och äldreomsorg
              får större resurser eftersom välfärd för alla oavsett inkomst
              ökar rättvisan. Det är rättvisa därför att det är mer resurser
              till vård och omsorg så att den kan fördelas efter vars och ens
              behov. Det är rättvisa genom mer kunskap i skola och förskola
              därför att alla medborgares rätt till en likvärdig start i livet
              bygger på likvärdiga tillgångar till kunskap. Det är rättvisa
              genom sänkta skatter för pensionärer därför att sänkta skatter
              för pensionärer med låg pension ger mer resurser till dem som
              behöver det mest. Det är rättvisa byggd på ansvarstagande därför
              att den är byggd på överskott och arbetslinjen och inte på lånade
              pengar. Vi lägger grunden för ett rättvisare och ett friare Sverige.
            </seg>
            <seg xml:id="i-41f4753fe9dcdd13-0">
              Vi lägger också grunden för ett öppnare Sverige. I globaliseringens
              tidevarv måste man stå stark i förändringen. Vi står för öppenhet
              i förändringen. Vi står för öppenhet mot omvärlden och för öppenhet
              för utvecklingen.
            </seg>
            <seg xml:id="i-1ca48cffb331a16e-0">
              Budgetpropositionen för 2009 är ett steg på vägen att göra Sverige
              till ett bättre, ett friare, ett öppnare och mer rättvist land.
            </seg>
          </u>
          <note type="speaker" xml:id="i-a00e5656602f9404-0">
            Anf. 9 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-feaae8236c5d1cbd-1">
            <seg xml:id="i-48a61a10f65f647d-0">
              Herr talman! Här såg vi en oppositionspolitiker tala, Anders.
              Man skulle kunna tro att det är jag som har lagt fram budgetpropositionen
              i dag. Jag erkänner att jag önskar att det vore jag som hade lagt
              fram en budgetproposition i dag. Men det är ju du som har lagt
              fram en budgetproposition i dag.
            </seg>
            <seg xml:id="i-10de0a9e9fa57df2-0">
              Har du redan gett upp och förpassat dig själv till opposition?
              Om två veckor lägger vi fram våra förslag. I dag diskuterar vi
              din politik.
            </seg>
            <seg xml:id="i-89cd66b4b2ed478e-0">
              Det finns en nonchalans i ditt sätt att driva regeringspolitik
              som oroar mig. Dels har du avspisat all oro inför den ekonomiska
              utvecklingen det var ju någon tiondel som bnp i vintras skulle
              justeras med, men vi har fått en halvering av bnp dels har vi
              det faktum att du inte ser att arbetslösheten ökar.
            </seg>
            <seg xml:id="i-f11609de655d6c29-0">
              När man lyssnar på dig låter det som att du tror att arbetslösheten
              minskar och att vi är på väg mot full sysselsättning. Men dina
              egna prognoser säger att arbetslösheten är högre under ditt sista
              år jämfört med ditt första år som finansminister och att sysselsättningsgraden
              är lägre under ditt sista år jämfört med ditt första år som finansminister.
              Med ditt originalrecept för att räkna är utanförskapet nu större
              än det var för tolv månader sedan.
            </seg>
            <seg xml:id="i-643a5d220a0fb581-0">
              Den här nonchalansen kombineras liksom med en liten experimentlusta.
              Det är ju vad vi har sett när du har slagit sönder arbetslöshetsförsäkringen
              som en halv miljon människor lämnat. Nu erbjuder du en sjättedels
              återställare, 50 kronor. Men till dem som har högsta avgiften
              unga kvinnor och män i Hotell- och Restaurangfacket som tillhör
              dem som betalar den allra högsta avgiften och som lämnat arbetslöshetsförsäkringen
              därför att de inte har råd säger du att de inte får någon sänkning.
            </seg>
            <seg xml:id="i-dd855ce1fa01580c-0">
              Det är en cynisk politik som du står för. Hela tiden letar du
              efter sätt att attackera dem som har den svagaste ställningen
              på arbetsmarknaden. Varför detta?
            </seg>
            <seg xml:id="i-f6fb83fa3291a051-0">
              Och sedan har vi pensionärerna. Vad är det som gör att du inte
              ser den ilska som brett sprider sig i pensionärsgruppen? Jag träffar
              en massa pensionärer som säger: Vi har arbetat hårt under ett
              helt liv och har lagt undan en del av vår lön för att kunna ha
              en pension när vi blir gamla.
            </seg>
            <seg xml:id="i-c76b81e3253c0630-0">
              Nu möter man en finansminister som påstår att den automatiska
              uppräkning som finns i vårt pensionssystem är något slags nådegåva
              från finansministern det är en del av pensionssystemet men som
              i denna budget fortsatt ökar klyftan mellan den skatt som en pensionär
              betalar och den skatt som en löntagare betalar.
            </seg>
            <seg xml:id="i-90ee7442543dff91-0">
              Svaret på ilskan är förslag som gör att en höginkomsttagare får
              tio gånger mer i skattesänkning än en pensionär. Ge upp oppositionsrollen,
              Anders Borg, och fabulera inte om våra skattehöjningar eller skattesänkningar!
              Om två veckor lägger vi fram vår motion. Du är i regeringsställning,
              och du experimenterar med landet. Det går inte bra, enligt dina
              egna prognoser.
            </seg>
          </u>
          <note type="speaker" xml:id="i-92c01ce1de71c981-0">
            Anf. 10 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-2">
            <seg xml:id="i-3057762356554eb8-0">
              Herr talman! Thomas Östros säger att han gärna vill lägga fram
              en budget. Givet de 70 miljarder i skattechock som han står för
              är han, tror jag, rätt ensam om att vilja se den budgeten bli
              förverkligad. Ja, jag är inte riktigt säker på att det är så.
              Det är kanske så att Thomas Östros själv egentligen känner ett
              rätt stort bekymmer med hur det skulle se ut att lägga fram en
              budget byggd på Vänsterpartiets nedmontering av ramverket och
              Miljöpartiets nedmontering av arbetslinjen.
            </seg>
            <seg xml:id="i-ce205004a6dd8d80-0">
              Låt mig vara tydlig med hur jag ser på politik. Ingenting är
              viktigare för mig än full sysselsättning. Det är kärnan i min
              politiska övertygelse. 170 000 fler är i sysselsättning år 2010
              än år 2006, och 190 000 har under de senaste två åren lämnat utanförskapet.
              Det är viktiga saker. Det betyder att fler människor kan försörja
              sig själva och känna en stolthet över det. Det betyder att fler
              har trygghet och utveckling.
            </seg>
            <seg xml:id="i-bf809081ae7e23af-0">
              Låt oss ändå vara tydliga med att vi där har skiljelinjen i svensk
              politik! Jag förstår att Thomas Östros inte vill diskutera sin
              skattechock. Men varför inte ta chansen?
            </seg>
            <seg xml:id="i-9eb9fd5482cb0248-0">
              Hur är det med jobbavdraget? Blir det 32 miljarder i skattehöjning?
            </seg>
            <seg xml:id="i-e3d2bd4fcd3f4026-0">
              Hur blir det med arbetsgivaravgifterna? Ska vi räkna med 25 miljarder
              i höjning? Det är ju vad ni säger när ni säger nej till sänkningen
              beträffande ungdomar och den lättnad vi nu gör.
            </seg>
            <seg xml:id="i-a21061f301db4617-0">
              Hur är det med bolagsskatten? Blir det en höjning med 7 miljarder?
            </seg>
            <seg xml:id="i-42b28c1de00fb927-0">
              Hur är det med förmögenhetsskatten? Är det 7 miljarder som ska
              komma tillbaka?
            </seg>
            <seg xml:id="i-86c0145c73e3bf98-0">
              Handlar det om 70 miljarder? Kanske är det mer, för kanske är
              det någon annan skatt som man också vill höja. När får vi en redovisning?
            </seg>
            <seg xml:id="i-8fb934a5cea26f88-0">
              Och hur ska kompromissen med Vänsterpartiet och Miljöpartiet
              se ut? Ja, det lär inte bli mindre skattehöjningar den vägen.
            </seg>
            <seg xml:id="i-bc9769e022ca28c1-0">
              Låt oss också ta det här med den falska matematiken och pensionärerna.
              Vi föreslår en skattelättnad för de sämst ställda pensionärerna
              på 2 3003 400 kronor, lite grann beroende på hur kommunalskatten
              ser ut i de olika kommunerna.
            </seg>
            <seg xml:id="i-722378f646fbee9c-0">
              Socialdemokraterna föreslår 2 000 kronor; det är väl så förslaget
              ser ut. Det betyder att Socialdemokraterna för de sämst ställda
              pensionärerna levererar en mindre lättnad. Man ondgör sig över
              det vi gör, men för de sämst ställda pensionärerna för dem med
              de lägsta inkomstpensionerna levererar man mindre pengar. Hur
              kan det gå ihop med retoriken?
            </seg>
            <seg xml:id="i-197ff6cab15de7e5-0">
              Sedan har vi den grundläggande frågan: När får vi besked? Miljöpartiet,
              Vänsterpartiet och Socialdemokraterna förhandlar. Blir det en
              skattechock om 70 miljarder? Ska ramverket nedmonteras? Ska vi
              överge arbetslinjen? Hur ska kompromissen se ut, Thomas Östros?
            </seg>
          </u>
          <note type="speaker" xml:id="i-1df56350350d2c0b-0">
            Anf. 11 THOMAS ÖSTROS (s) replik:
          </note>
          <u who="thomas_ostros_b7069a" xml:id="i-feaae8236c5d1cbd-2">
            <seg xml:id="i-4971129fcd23e3f7-0">
              Herr talman! Det du gjort under din regeringstid är att du har
              gjort ett experiment med Sverige. Du sade själv att det skulle
              ta två år innan det blev någon effekt på sysselsättningen. Nu
              har två år gått, och enligt dina egna prognoser står sysselsättningen
              stilla.
            </seg>
            <seg xml:id="i-1db2b42c0de51756-0">
              Du har ökat klyftorna. Du har rivit ned trygghetssystemen. Du
              har drivit ut människor i socialbidrag. Du har försvagat medlemskapet
              i fackföreningsrörelsen. Resultatet är att det råder stagnation
              i ekonomin.
            </seg>
            <seg xml:id="i-5291189856759d6e-0">
              Efter två år då det ju skulle börja hända saker står sysselsättningen
              stilla. Titta på den här högkonjunkturen och jämför med den förra
              högkonjunkturen! Det var då mycket starkare. Vi hade då 80 000
              fler i sysselsättning, utan att skapa ökade klassklyftor och ökade
              orättvisor.
            </seg>
            <seg xml:id="i-d4d2b8e51e234a6d-0">
              Den här okänsligheten och nonchalansen bygger ett samhälle som
              sämre klarar konkurrensen. När du nu försöker återställa delar
              av det du har förstört riktar du udden mot dem som har det allra
              tuffast på arbetsmarknaden.
            </seg>
            <seg xml:id="i-01bc42c0aa9436f9-0">
              Varför ska inte de unga kvinnor och män som finns i våra viktiga
              hotell- och restaurangarbeten och som löper stor risk att bli
              arbetslösa när konjunkturen vänder få del av en a-kassesänkning?
              Det är ständigt en udd mot dem som har det tuffast klassisk moderat
              politik! Jag känner igen Anders Borg från tiden i Uppsala, den
              libertarianska Borg som ibland sticker fram.
            </seg>
            <seg xml:id="i-e431ed8437f051fb-0">
              Vidare gäller det pensionärerna. Återigen: Det låter som att
              du minskar klyftan mellan den skatt som en pensionär betalar och
              den skatt som en löntagare betalar. Men låt mig till alla pensionärer
              som lyssnar eller tittar på debatten säga att du ökar klyftan.
              Det är svaret på den ilska som nu sprider sig över landet.
            </seg>
            <seg xml:id="i-f4b0f5c10b770d3b-0">
              Om två veckor kommer vi att lägga fram vårt budgetförslag. Då
              lägger vi fram ett förslag som är sådant att klyftan minskar mellan
              den skatt som en löntagare betalar och den skatt som en pensionär
              betalar. Ett helt liv har de jobbat hårt och är värda vår uppskattning
              för det.
            </seg>
            <seg xml:id="i-a4187548503db05e-0">
              Fabulera inte om skattechocker! Vi räds förstås inte att ta ut
              skatt för att finansiera en bra välfärd. Det kommer vi att göra.
              Men vi föreslår inte höjda inkomstskatter nästa år, utan vi föreslår
              oförändrade inkomstskatter nästa år. Vi kommer att se till att
              fördelningspolitiken blir träffsäker. Vi tycker att det är oanständigt
              att använda en högkonjunktur till att så gynna de allra förmögnaste
              i vårt samhälle som ju fått 10 000-tals och 100 000-tals kronor
              i skattesänkning per person. Samtidigt har de sämst ställda fått
              mindre marginaler och en otryggare ställning. Det är det som är
              skillnaden i politiken, Anders E Borg!
            </seg>
          </u>
          <note type="speaker" xml:id="i-2bfa68d8613c11c2-0">
            Anf. 12 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-3">
            <seg xml:id="i-20db1074173a9811-0">
              Herr talman! Thomas Östros, din tid är ute i bokstavlig men också
              i bildlig mening.
            </seg>
            <seg xml:id="i-a0038773fe0bde72-0">
              Det är klart att jag inte tror att du räds skattehöjningar. Det
              finns knappast någon i svensk politik som bättre, mer pedagogiskt
              och mer ideologiskt förankrat försvarar höga skatter än Thomas
              Östros. Det finns knappast någon som i sitt politiska liv har
              ägnat en större energi på att försvara höga skatter och vikten
              av ett högskattesamhälle.
            </seg>
            <seg xml:id="i-0b477d42b050aa3e-0">
              Varför inte låta ideologin komma ut och stå för den? Berätta
              om skattechocken, om 32 miljarder i jobbavdrag, 25 miljarder i
              arbetsgivaravgift, 7 miljarder i bolagsskatt och 7 miljarder i
              förmögenhetsskatt! Det är en skattechock av klass.
            </seg>
            <seg xml:id="i-1be67242ca15cd58-0">
              Här har vi skillnaderna. Redovisa för metallarbetarna de 680
              kronorna och för sjuksköterskorna de 740 kronorna! Då får vi se
              hur populär den politiken blir.
            </seg>
            <seg xml:id="i-82e4f0d62600d5e8-0">
              Kontrasterna här är mycket tydliga. Thomas Östros berättar om
              den förra högkonjunkturen. Men låt oss minnas vad som hände åren
              19982000! Det var en riktigt stark tillväxt, 130 000 fler sjukskrivna,
              50 000 fler i förtidspension och en galopperande ökning av utanförskapet.
              Nu med goda år, inte så många i rad men goda, minskar utanförskapet
              på två år med 190 000 personer.
            </seg>
            <seg xml:id="i-61f143d1b052c51a-0">
              Där har vi skillnaderna i hur vi ser på full sysselsättning och
              på hur vi ser ett samhälle som håller ihop. Vi vill ha ett samhälle
              med full sysselsättning och där rättvisa byggs på arbete, inte
              på att sjukpensionera eller förtidspensionera bort från arbetsmarknaden.
            </seg>
            <seg xml:id="i-011fba50a5cc0b8d-0">
              Den här synen på rättvisa går igen i synen på pensionärernas
              skatter. När vi sänker skatterna för pensionärer tar vi de pengar
              vi har och lägger dem först på dem som har minst. Det kan bli
              mellan 2 300 och 3 400. Det kan man naturligtvis tycka är lite
              pengar. Jag hade gärna önskat att vi hade kunnat sänka skatten
              mer. Men det är mer än 2 000 kronor. Ni sänker skatten för alla.
              Vi sänker skatten för dem som behöver det mest. Det är skillnaden
              i vår syn på pensionärerna.
            </seg>
            <seg xml:id="i-dbc6cb75f59b7dbc-0">
              Och hur ser alternativet ut i svensk politik? Vad innebär kompromissen?
              Är det skattechock? Är det nedmontering av ramverket? Är det att
              överge arbetslinjen? Här har vi de tre vänsterpartiernas alternativ.
              Kompromissen mellan olika schatteringar av ansvarslöshet kan inte
              bli grunden för en ansvarsfull ekonomisk politik. Ni måste gå
              hem och göra läxan, Thomas Östros. Det är den läxa ni har till
              nästa budget.
            </seg>
          </u>
          <note type="speaker" xml:id="i-720fe14d7fda2450-0">
            Anf. 13 ULLA ANDERSSON (v) replik:
          </note>
          <u who="ulla_andersson_97add8" xml:id="i-1d99b942a0cc8f63-1">
            <seg xml:id="i-8f9a5956631a4a3a-0">
              Herr talman! Jag blev lite orolig för finansministern ett tag
              när blodtrycket ökade så kraftigt. Men jag kan lugna finansministern
              med att vi har städat efter er förr, och vi kommer att göra det
              igen. Vi kommer att försöka utjämna de ekonomiska orättvisor ni
              nu har skapat. Det bidde en bulle till kaffet för pensionärerna
              och drygt 11 000 kronor för den som tjänar 400 000 i månaden i
              det här skattepaketet.
            </seg>
            <seg xml:id="i-dad9cbb56caea14b-0">
              Vi kommer att försöka reparera de revor i välfärden som ni nu
              har skapat och bygga upp socialförsäkringssystemen igen. Det kommer
              vi verkligen att ta ansvar för att fixa, så var lugn!
            </seg>
            <seg xml:id="i-09fa097a86da47b7-0">
              Ni i regeringen räknar nu med att socialbidragskostnaderna återigen
              kommer att öka. Ni tror att de kommer att göra det därför att
              ni har försämrat i sjukförsäkringen där sjuka människor nu sorteras
              ut, sorteras bort och har fått kraftigt sänkta ersättningsnivåer.
              Ni tror att socialbidragskostnaderna kommer att öka därför att
              det har blivit fler fattiga barn. Ni tror att de kommer att öka
              därför att de deltidsstämplande kvinnorna inte längre omfattas
              av a-kassans trygghet. Ni tror att de kommer att öka eftersom
              arbetslösheten återigen ökar och ni har sänkt ersättningsnivåerna.
            </seg>
            <seg xml:id="i-e7777595cbefb3d3-0">
              Allt det här kommer att drabba kommunerna och kommunernas ekonomi.
              Samtidigt har ni sänkt skatterna för 100 miljarder. Oansvariga
              skattesänkningar motsvarar hela statens kostnad för hälso- och
              sjukvård, social omsorg, handikappomsorg, hela rättsväsendet och
              lite mer därtill. Bara det senaste paketet motsvarar lönerna för
              30 000 välfärdsarbetare.
            </seg>
            <seg xml:id="i-e3061313445eba36-0">
              Ni lägger en sjundedel av det här reformpaketet på det ni kallar
              för välfärdssatsningar. Det psykiatripaket som ni har lagt fram
              motsvarar hälften av vad Psykiatriutredningen lade fram som förslag.
              Och ni säger att kommuner och landsting sedan ska ta över.
            </seg>
            <seg xml:id="i-2ba9c2b41cb838f9-0">
              Då kan det vara värt att påminna finansministern om att Sveriges
              Kommuner och Landsting har gått ut och talat om, redan innan de
              tvingades skriva ned skatteprognoserna, att hälften av landstingen
              kommer att varsla personal redan nästa år och att landstingen
              kommer att gå med underskott. Ni själva räknar i budgetprognosen
              också med att kommuner och landsting kommer att behöva effektivisera,
              det vill säga spara.
            </seg>
            <seg xml:id="i-5f8cc394b43367d2-0">
              Det ser vi varje dag. Det är varsel i skolan. Det är besparingar
              inom äldreomsorgen. Det är inköpsstopp, och jag vet inte tusan
              allt vad det är. Men ni blundar och försöker få det att framstå
              som om ni gör något för kommunsektorn. Men det är dåligt med det.
              Jag tycker att ni förvärrar lågkonjunkturen genom att inte använda
              kommunsektorn till investeringar i välfärd, i utbildning och i
              människor. Ni kommer att bidra till att den här lågkonjunkturen
              förvärras.
            </seg>
          </u>
          <note type="speaker" xml:id="i-3942f821060152b6-0">
            Anf. 14 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-4">
            <seg xml:id="i-d467e3561ed95b17-0">
              Herr talman! Jag vill tacka Ulla Andersson för att hon till skillnad
              från Socialdemokraterna och Miljöpartiet så öppet redovisar den
              politik som är kärnan i vänsterblocket. Vi får veta att det ska
              vara högre skatter på dem som arbetar. Vi får reda på att utgiftstak
              ska nedmonteras, överskottsmål tas bort och inflationsmål avskaffas.
              Det är så att säga kärnan i den vänsterpolitik vi ser utvecklas
              framför våra ögon här. Då är det väl bättre och hederligare att
              man redovisar det för väljarna så att vi inte behöver gissa om
              det blir en skattechock och om vi ska sätta välfärden i farozonen
              genom att undergräva arbetslinjen.
            </seg>
            <seg xml:id="i-30a93674be4a08d0-0">
              Låt oss titta på hur det var med rättvisan. Jag var faktiskt
              tvungen att ta fram tabeller med rättvisenyckeltal här inför diskussionen
              med Ulla Andersson. Mellan 1998 och 2006 ökade lönespridningen.
              Mellan 1998 och 2006 ökade inkomstspridningen. Mellan 1998 och
              2006 ökade förmögenhetskoncentrationen. Mellan 1998 och 2006 ökade
              andelen med svag ekonomi. Det går praktiskt taget inte att hitta
              ett rättvisemått som förbättrades under vänsterpartiernas samlade
              regeringsinnehav.
            </seg>
            <seg xml:id="i-70b5bcb222faefe5-0">
              Det beror på kärnan i felet med vänsterpartiernas ekonomiska
              politik: Man har tappat bort arbetslinjen. Man har tappat bort
              att full sysselsättning är nyckeln för ansvarstagande. Man har
              tappat bort att utanförskapet kostar pengar vilket undergräver
              välfärd, undergräver rättvisa och undergräver förutsättningarna
              att bygga vidare på en bra svensk modell.
            </seg>
            <seg xml:id="i-530c05ed4512ef66-0">
              Det här är skiljelinjen i svensk politik. Vi har ett politiskt
              alternativ som utgår från full sysselsättning och bygger på ekonomiskt
              ansvarstagande, och vi har tre partier som samlat försöker nå
              en kompromiss mellan skattechock, avveckling av ramverket och
              att överge arbetslinjen. Det kan aldrig bli rättvis politik när
              man bygger på så lösan sand.
            </seg>
            <seg xml:id="i-783b7a78548bb15d-0">
              Därför kan det inte bli en ökad rättvisa med vänsterpartierna.
              För ökad rättvisa krävs att alliansen får fortsätta arbeta och
              bygga vidare på full sysselsättning, för det lägger också grunden
              för välfärden.
            </seg>
          </u>
          <note type="speaker" xml:id="i-97ba7891e547aa94-0">
            Anf. 15 ULLA ANDERSSON (v) replik:
          </note>
          <u who="ulla_andersson_97add8" xml:id="i-1d99b942a0cc8f63-2">
            <seg xml:id="i-0b4fd061cf798c0a-0">
              Herr talman! Regeringen fortsätter att förstärka de ökade ekonomiska
              orättvisorna. Det var inte bra förra mandatperioden, men ni har
              ta mig tusan gjort det ännu värre.
            </seg>
            <seg xml:id="i-ca0bf3fbb5889ecc-0">
              SCB och SOM visar att de ekonomiska klyftorna aldrig har varit
              större i svensk politik. Vi kan se att inkomstskillnaderna mellan
              kvinnor och män har ökat med 1 000 kronor per månad under er regim.
            </seg>
            <seg xml:id="i-a8cad43c06fc1114-0">
              Vi försöker skapa ett alternativ där de ekonomiska skillnaderna
              ska utjämnas till skillnad från vad ni gör, ni som verkligen satsar
              på att de systematiskt ska öka. Vi försöker satsa på välfärd,
              och vi försöker återuppbygga socialförsäkringssystemen. Det är
              att ta ansvar, Anders Borg, oavsett vad du säger.
            </seg>
            <seg xml:id="i-815b90da9c03d0a9-0">
              När det gäller arbetslinjen sänker ni skatterna med 15 miljarder.
              Det motsvarar 30 000 välfärdsanställningar. Vem var det som höll
              en arbetslinje?
            </seg>
            <seg xml:id="i-1dd815135667fcb1-0">
              Ni sprider ut bidrag till företagen utan att kräva någon motprestation.
              Det ger inga nya anställningar. Vi ökar efterfrågan i samhället
              och satsar på infrastrukturinvesteringar och välfärd.
            </seg>
            <seg xml:id="i-92afad1cffe78f0e-0">
              Clas Olsson är mycket orolig för er politik. Han är ekonom på
              Sveriges Kommuner och Landsting. Han uttalar sig i tidningen Flamman.
              Flamman frågar om regeringens satsning täcker den problematik
              man kan se, och Clas Olsson svarar då: Det går inte jämnt upp,
              men ger en viss kompensation för att kunna säkerställa välfärden.
            </seg>
            <seg xml:id="i-d5f18e41c6f01b7e-0">
              Är det här då en satsning? Då svarar Clas Olsson: Det beror på
              vad man lägger i ordet. Håller man någon hårt i koppel och sedan
              lättar lite på det kan man väl kalla det för en satsning om man
              så vill.
            </seg>
            <seg xml:id="i-27358294c25808c0-0">
              Det är en bra beskrivning av regeringens politik. Först river
              ni välfärdssystemen, och sedan lägger ni tillbaka någon liten
              skärva för att få det att framstå som om ni gör satsningar. Reklam,
              det är er politik.
            </seg>
          </u>
          <note type="speaker" xml:id="i-a25f4c4a59d753d2-0">
            Anf. 16 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-5">
            <seg xml:id="i-ab2c409d8c45b726-0">
              Herr talman! Ja, hur blir det nu med kompromissen? Hur mycket
              skattechock blir det? Hur mycket ska vi överge arbetslinjen, och
              hur mycket av ramverket ska tas bort? Det är de tre vänsterpartiernas
              kärnfrågor, och det är i det här politiska rummet en ny ekonomisk
              politik ska utformas. Där får vi inte några tydliga svar, för
              man har inte gjort sin hemläxa. Man har inte förhandlat, och man
              har inte kompromissat. Vi vill se den kompromissen. Men jag måste
              säga att vi bävar för den, för det går inte att bygga ansvarsfull
              ekonomisk politik på att kompromissa mellan olika former av ansvarslöshet.
            </seg>
            <seg xml:id="i-512bca6d049e7bc7-0">
              Låt oss ta det här med rättvisa. Om det nu är så att man har
              vänsterregering från 1994 till 2006 och orättvisorna ökar, ska
              vi då inte dra några slutsatser av det?
            </seg>
            <seg xml:id="i-cccda37e00970f89-0">
              Vad gör den här regeringen för att öka rättvisan? Hur ser vår
              syn på rättvisa ut?
            </seg>
            <seg xml:id="i-61776a8132dc8b10-0">
              Låt oss börja med det som Göran Hägglund gör på det sociala området.
              Det bygger rättvisa. Det blir mer pengar till sjukvård och äldreomsorg.
              Att alla människor oavsett inkomst får bra omvårdnad, det är rättvisa.
              Att vi kan fördela vård och omsorg efter behov, det är rättvisa.
            </seg>
            <seg xml:id="i-ca829d0d6ed96962-0">
              Det Jan Björklund gör på Utbildningsdepartementet är ett aktivt
              rättvisearbete. Att lägga en kunskapsgrund för alla barn genom
              en skola där man lär sig saker, det är rättvisearbete i praktiken.
              Det är rättviseaktivism som Jan Björklund ägnar sig åt på Utbildningsdepartementet.
            </seg>
            <seg xml:id="i-df3eb6fdb427871b-0">
              Vad är rättvisa? Jo, kärnan i rättvisa är full sysselsättning
              och kampen mot arbetslöshet. Stoltheten över egen försörjning
              är rättvisa. Stoltheten över att klara sina uppgifter är rättvisa.
              Det är den rättvisan vi kan bygga för vi har en politik för arbetslinjen
              som lägger en offentligfinansiell grund för att satsa resurser
              på välfärden.
            </seg>
            <seg xml:id="i-093c08c61a24f667-0">
              Här står två alternativ: ett ansvarstagande, för arbete, och
              ett som kompromissar mellan olika grader av ansvarslöshet. Jag
              tror att Sverige behöver en ansvarsfull ekonomisk politik, inte
              ett vänstersamarbete.
            </seg>
          </u>
          <note type="speaker" xml:id="i-33543d0299ee81b6-0">
            Anf. 17 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-b6dfffc68b711ce1-1">
            <seg xml:id="i-778677a856013635-0">
              Herr talman! Jag har länge haft bilden av finansministern som
              en seriös man, men han håller effektivt på att nedmontera den
              bilden i dag. Jag tror att det blir en mer seriös och bättre debatt
              om vi fokuserar på den politik som faktiskt förs av olika partier.
              För vår del handlar det om att vi efterfrågar och vill ha mer
              satsningar på utbildning och arbetstillfällen. Det är just det
              som vår kritik mot regeringen gäller, alltså att de inte gör mer.
              När vi från Miljöpartiet formulerar förslag som gör att småbarnsföräldrar
              kan förena arbete med familjeliv och pussla ihop vardagen lanserar
              ni vårdnadsbidrag som gör att man ska stanna hemma och helt vara
              borta från arbetet. Därigenom försämras kvinnors möjligheter.
            </seg>
            <seg xml:id="i-f4db2e5baf29119d-0">
              Jag tror att det är dags för en något modernare syn på vad omställning
              till ett hållbart samhälle innebär. Det är inte ett hot utan en
              möjlighet. Det är ökad välfärd att satsa på biologisk mångfald
              och minskad klimatpåverkan, Anders Borg. När regeringen satsar
              mer pengar på vägar och därmed ökade utsläpp, i stället för att
              satsa på att minska utsläppen, är det bakvända världen.
            </seg>
            <seg xml:id="i-4c0a68878d149ce8-0">
              De planerade motorvägsbyggena, bland annat Förbifart Helsingfors,
              är ett tydligt exempel på att dagens utveckling är ohållbar. Förbifarten
              i Helsingfors kommer att leda till ökade transportvolymer och
              ökade koldioxidutsläpp. Flera myndigheter, däribland Naturvårdsverket
              och Statens institut för kommunikationsanalys, Sika, har också
              invänt mot förslaget med just dessa argument. I Naturvårdsverkets
              yttrande över vägutvecklingen i Helsingforssområdet visas att
              redan nollalternativet innebär kraftigare utsläpp än i dag. Att
              bygga motorvägarna innebär ännu större ökningar. Och detta sker
              i en tid när vi i stället behöver minska utsläppen!
            </seg>
            <seg xml:id="i-71d4d2916bd7c21f-0">
              Utsläppen från vägtrafiken ökar kraftigt med regeringens politik.
              Med byggandet av motorvägarna kommer koldioxidutsläppen att skena.
              Det krävs helt andra åtgärder för att klara av att minska utsläppen
              och skapa en hållbar välfärd. Hur, Anders Borg, tänker ni nå klimatmålen
              med en politik som ökar utsläppen?
            </seg>
          </u>
          <note type="speaker" xml:id="i-5c988a858ede0710-0">
            Anf. 18 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-6">
            <seg xml:id="i-660e0fff23f9d111-0">
              Herr talman! Jag beklagar att Mikaela Valtersson missförstått
              vår arbetslinje. Den har inte som kärna att föräldrar ska arbeta
              mer under småbarnsåren. Den handlar om att integrationen ska fungera
              bättre så att invandrarna kommer in på arbetsmarknaden. Den handlar
              om att ungdomar kanske kan börja jobba i 20-årsåldern snarare
              än i 30-årsåldern. Den handlar om att äldre ska kunna stanna kvar.
              Den handlar om att kvinnor ska vara jämställda med män och ha
              möjlighet att vara på arbetsmarknaden.
            </seg>
            <seg xml:id="i-7681a17ac037488f-0">
              Varför inte stå för det som är Miljöpartiets kärnidé? Varför
              inte berätta att ni vill minska arbetstiden, att ni vill öka ledigheten?
              Ni ska ju befria människor från tvånget att arbeta. Ni är i opposition
              mot arbetslinjen. Det är kärnan i Miljöpartiets ekonomiska politik,
              och inte bara i den ekonomiska politiken utan i Miljöpartiets
              ideologi; den tråkiga arbetslinjen tas bort. Varför inte sluta
              låtsas att ni vill ta ansvar för offentliga finanser? Det går
              inte att kombinera med er ideologi. Stå upp för politiken! Ni
              vill nedmontera arbetslinjen. Säg det, berätta för väljarna! Lägre
              sysselsättning, lägre reallöner, sämre välfärd är kärnan, så säg
              det! Det är ju det som är er politik.
            </seg>
          </u>
          <note type="speaker" xml:id="i-e58a95d750ed4106-0">
            Anf. 19 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-b6dfffc68b711ce1-2">
            <seg xml:id="i-6d0216aa32618977-0">
              Herr talman! Det måste kännas bra att vara hela Sveriges chefsideolog.
              Vi tackar för hjälpen, men jag tror att det är bättre att fokusera
              på den politik som vi lägger fram och driver i stället för att
              sitta på kammaren och försöka gissa vad andra partier har för
              kärnideologi.
            </seg>
            <seg xml:id="i-2c92b4379e2cb405-0">
              Mig veterligen har vi inga förslag Anders Borg kan väl i så fall
              visa på dem som handlar om att människor ska vara mer lediga.
              Vi har förslag som handlar om att få fler arbetstillfällen och
              kunna förena arbete med att få ihop vardagen, att kunna hämta
              barn på dagis, att hinna med alla åtaganden hemma, att hjälpa
              barnen med läxor samtidigt som man har kvar en fot i arbetslivet.
              De förslagen har vi.
            </seg>
            <seg xml:id="i-7c03ade05c7a8d12-0">
              Dessvärre tog Anders Borg inte tillfället i akt och sade någonting
              om hur man tänker klara de i och för sig ännu inte antagna klimatmålen,
              hur man ska klara av de åtaganden som i dag krävs när man har
              en politik som ökar utsläppen i stället för minskar dem. Förhoppningsvis
              kan vi återkomma till det en annan gång, men det vore på sin plats
              att presentera hur ni tänker uppnå minskade utsläpp. Det vore
              också på sin plats att inse att det är en möjlighet. Det kan vara
              en möjlighet för att ställa om Sverige. Det gäller både svenska
              företag och arbetstillfällen i Sverige. Samtidigt skapar man en
              ekologiskt hållbar utveckling där vi klarar klimatmålen och kanske
              även når övriga miljömål som i dag helt barkar hän med regeringens
              politik.
            </seg>
          </u>
          <note type="speaker" xml:id="i-71b0ad9db5fa68f7-0">
            Anf. 20 Finansminister ANDERS BORG (m) replik:
          </note>
          <u who="unknown" xml:id="i-068ea326b68d41cf-7">
            <seg xml:id="i-c51cfd2d1c67f31e-0">
              Herr talman! Skattechock för löntagarna är vad Miljöpartiet föreslår.
              Man föreslår en höjning av marginalskatterna till 60 procent,
              höjd bolagsskatt, sämre villkor för produktionen, 25 miljarder
              i högre arbetsgivaravgifter eftersom man säger nej till våra förslag,
              höjd a-kassa, förbättrad sjukförsäkring. Om inte den grundläggande
              tanken är att man ska arbeta mindre, hur har ni då kokat ihop
              den politiken? Det är alldeles uppenbart att effekterna av den
              politiken blir att vi ska arbeta mindre. Varför då inte stå för
              den ideologiska utgångspunkten?
            </seg>
            <seg xml:id="i-eb01a90f7b3d7844-0">
              Ni vill inte ha en arbetslinje. Ni vill ändra fundamenten för
              den svenska modellen i så måtto att vi inte ska bygga välstånd
              och välfärd på att de flesta i arbetsför ålder arbetar. Där finns
              skiljelinjen. Jag tycker att det vore bättre om Miljöpartiet fullt
              ut också stod för det som är partiprogrammets grundbult.
            </seg>
          </u>
          <note type="speaker" xml:id="i-3143dc5cb89be1db-0">
            Anf. 21 ROGER TIEFENSEE (c):
          </note>
          <u who="roger_tiefensee_509485" xml:id="i-d86dcc52673aafff-1">
            <seg xml:id="i-4be794e475415d6b-0">
              Herr talman! Jag ska kort försöka bemöta några påståenden som
              kommit fram i debatten och på så sätt bringa lite klarhet för
              dem som lyssnar på debatten.
            </seg>
            <seg xml:id="i-cf2d7dd150394494-0">
              Mikaela Valtersson talade om ungas ekonomiska utveckling. Jag
              antar att hon syftade på Ungdomsstyrelsens rapport som kom för
              omkring en månad sedan. Den pekar på att unga halkat efter. Tidsperioden
              gällde 20002006. Rapporten visar att unga inte fått chansen på
              arbetsmarknaden. Sanningen är att Socialdemokraterna och stödpartierna
              misslyckades med jobbpolitiken för unga. År 2005 var ungdomsarbetslösheten
              20 procent, bland de högsta i Europa.
            </seg>
            <seg xml:id="i-cd439948ffbf2214-0">
              Den andra delen handlar om studenter och studenters ekonomiska
              situation. Som tur är finns det utomstående analytiker. Swedbank
              har gjort en analys av olika yrkesgrupper. För gruppen studenter
              gäller att deras ekonomiska situation sedan valet förbättrats
              med 170 kronor per månad. När Socialdemokraterna lämnade regeringsmakten
              gick studenterna back med 70 kronor per månad, och nu har de ett
              överskott på 90 kronor per månad. Det handlar om att ungdomar
              jobbar; studenterna får alltså del av jobbskatteavdraget.
            </seg>
            <seg xml:id="i-318105d626ef8256-0">
              Jag leder den studiesociala utredningen och uppskattar mycket
              både Miljöpartiets och andra partiers bidrag där. Utredningen
              är tänkt att ge besked om dessa frågor när betänkandet kommer,
              vilket blir den 31 mars nästa år. Då återkommer vi med övriga
              delar som gäller studenter.
            </seg>
          </u>
          <note type="speaker" xml:id="i-63073cfa17158b16-0">
            Anf. 22 JOHAN PEHRSON (fp):
          </note>
          <u who="johan_pehrson_19e9c3" xml:id="i-db93ac019a49236d-1">
            <seg xml:id="i-87b46bf4f8566a14-0">
              Herr talman! Så har det gått ännu en förmiddag i Sveriges riksdag.
              Vi har debatterat och diskuterat de förutsättningar som gäller
              för att skapa välfärd, trygghet och framtidstro i vårt land. Det
              är ofta regeringspartiers ansvar att peka på några nödvändiga
              fundament. Ett sådant fundament är att arbete i dag ger välfärd
              också i morgon.
            </seg>
            <seg xml:id="i-2b7b58acb1479d22-0">
              När jag hör beskrivningarna från oppositionen om hur allt har
              blivit sämre drar jag mig till minnes att jag förra helgen läste
              en krönika i Aftonbladet jag läser tidningar rätt mycket där krönikören
              undrade: Om det är så illa nu, hur var det då under de tolv år
              när Socialdemokraterna, Miljöpartiet och Vänsterpartiet i varierande
              skala bar upp Sverige?
            </seg>
            <seg xml:id="i-3e798785829e2e8f-0">
              Krönikören använde ordet folkmord. Jag tycker att det är groteskt.
              Men det är ändå en bild av att man inte kan stå och skälla och
              gnälla så mycket när man har en sådan historia.
            </seg>
            <seg xml:id="i-a88558aa6ef30df5-0">
              Man har tryckt upp statsskulden. Man har ökat människors utanförskap.
              Människor har gått passiva i långa och långa och längre sjukskrivningar.
              Arbetslösheten har slagit rot. Med en sådan historia måste man
              vara lite mer ödmjuk i talarstolen.
            </seg>
            <seg xml:id="i-f60c9c14990f319a-0">
              Det vore väl utmärkt om Mikaela Valtersson ville använda lite
              av sin dyrbara skällandetid till att förklara hur mycket hon ska
              gräva ur plånboken hos svenska sjuksköterskor. Hur mycket av pengarna
              ska hon ta tillbaka? Jag undrar om hon ska säga: De här ska jag
              stoppa i mina fickor och ha till någonting som jag tycker är angeläget.
              Hur mycket tänker hon höja statsskulden för våra barn i framtiden?
              Statsskulden har vi betat av. Den är nere på den lägsta nivån
              på 15 år. Det borde väl också ett grönt parti tycka är tacknämligt.
            </seg>
            <seg xml:id="i-8a69c021c16dc961-0">
              Angående familjebilden: Jag är väldigt glad att det nu erbjuds
              photo options , kanske här utanför kammaren, där man kan få fotografera
              de ekonomiska talesmännen för oppositionen på syskonkort. Men
              det låter mer som en ekonomisk-politisk bild av en svensk version
              av familjen Addams i det hänseendet. Annars var det ingen recension
              av det yttre hos dessa trevliga företrädare i övrigt.
            </seg>
          </u>
          <note type="speaker" xml:id="i-685b56fed13baa9e-0">
            Anf. 23 STEFAN ATTEFALL (kd):
          </note>
          <u who="stefan_attefall_5bf196" xml:id="i-ffc678a04353431c-1">
            <seg xml:id="i-371e209e2eb5ddb8-0">
              Herr talman! I debatten verkar det vara två olika världar som
              målas fram för oss. Vi i majoritetsställning pekar på att Sverige
              står väl rustat för att möta lågkonjunkturen. Från oppositionens
              sida låter det som om Sverige stod på randen av katastrof med
              massarbetslöshet och försämringar för svenska folket.
            </seg>
            <seg xml:id="i-3e065ad7064cb21d-0">
              Kom ihåg att arbetsmarknadsläget är ganska gott. Vi har den lägsta
              arbetslösheten på många år, och vi har en lägre arbetslöshet i
              dag än 2006.
            </seg>
            <seg xml:id="i-eda243f07a9e94f1-0">
              Det finns olika sätt att mäta utanförskap och det att vara utanför
              arbetsmarknaden. Men indikatorerna pekar, om man väger ihop dem,
              på att vi har minskat gruppen människor som är utanför arbetsmarknaden
              och som lever på bidrag. Fler människor är i arbete. De här indikatorerna
              gick åt fel håll. Före valet hade vi 140 nya förtidspensionärer
              varje dag. Den utvecklingen har brutits. Vi ska vara glada över
              det.
            </seg>
            <seg xml:id="i-1ba2bc52da705ed3-0">
              Vi står, som sagt, inför en konjunkturavmattning. Ulla Andersson
              från Vänsterpartiet klagade på att jag hade sagt i en radiointervju
              att vi i det här läget måste satsa på de välståndsskapande krafterna,
              Sveriges löntagare och företagare. Är det inte där vi måste satsa
              på att bygga produktion och konkurrenskraft för att klara oss
              i en globaliserad värld? Är det inte de krafter som jobbar med
              att producera varor och tjänster som skapar underlaget för vårt
              välstånd? Åtminstone så mycket har jag lärt mig av ekonomi.
            </seg>
            <seg xml:id="i-86433b28087354c4-0">
              Alla skattesänkningar är fel, får vi höra, och jobbskatteavdraget
              är särskilt fel. Men det innebär att vi sänker skatten mer för
              dem med låga inkomster. Den som tjänar 10 000 kronor i månaden
              får 7,7 procent i skattesänkning. Den som tjänar 20 000 kronor
              i månaden får 5,7 procent. Den som tjänar 40 000 kronor i månaden
              får 3,6 procent i skattesänkning. Omvänt: När Vänsterpartiet,
              Miljöpartiet och Socialdemokraterna återställer detta höjer man
              procentuellt mer för låginkomsttagare än för dem som tjänar mycket.
            </seg>
            <seg xml:id="i-986c4fe3c7f3187e-0">
              Jag tycker att det är bra att man har ambitionen att sänka skatten
              för pensionärerna mer än vad regeringen än så länge har föreslagit.
              Men varför gjorde man då inte det i regeringsställning? Eller
              är det så att det bakom talet om lika skatteskala för pensionärer
              och löntagare ryms en skattehöjning för löntagarna? Så kan man
              också skapa lika skatteskalor. Men har vi då fått ett bättre Sverige
              med fler människor i arbete och därmed bättre möjlighet att skapa
              goda pensioner och bättre välfärd i framtiden? Svaret är på den
              frågan är nej.
            </seg>
          </u>
          <note type="speaker" xml:id="i-70fc30e1b07f0ef3-0">
            Anf. 24 MIKAELA VALTERSSON (mp) replik:
          </note>
          <u who="mikaela_valtersson_072e3b" xml:id="i-b6dfffc68b711ce1-3">
            <seg xml:id="i-c2c2cc2b66354c82-0">
              Herr talman! Kristdemokraterna brukar säga sig värna miljön.
              I dag är det väldigt tydligt för många bedömare att miljömålen
              kraftigt riskerar att inte nås. Man skulle behöva skjuta till
              pengar i dag för att öka farten på miljöarbetet och klara de mål
              som vi gemensamt i Sveriges riksdag har satt upp.
            </seg>
            <seg xml:id="i-21659854fd4cfe18-0">
              I det läget skär regeringen i stället ned på anslagen till naturvård
              och säger att vi kommer att nå målet om skydd av skog utan pengar.
              Regeringen monterar ned arbetet med att skydda och bevara den
              biologiska mångfalden i Sverige.
            </seg>
            <seg xml:id="i-f720936c90d1027d-0">
              Enligt den ordning om miljömålsstruktur som det har tagits beslut
              om i Sveriges riksdag för ungefär tio år sedan och som Sverige
              har fått beröm för internationellt presenterar Miljömålsrådet
              vart fjärde år en fördjupad utvärdering av miljömålen och vilka
              åtgärder som krävs för att nå dem. Den fördjupade utvärderingen
              utgör det viktigaste underlaget för kommande miljömålsproposition,
              får man hoppas. I den senaste var budskapet tydligt. Vi måste
              intensifiera ansträngningarna för att nå miljömålen. Det krävs
              kraftfulla satsningar för att nå de miljömål vi har antagit, inte
              nya utredningar, uppskjutna beslut, nedskurna anslag och ifrågasättande
              av hela miljömålsarbetet.
            </seg>
            <seg xml:id="i-de2b732a9b60aa6f-0">
              Hur ska ni lyckas nå miljömålen när ni skär ned kraftigt på anslagen?
              Lyssnar ni över huvud taget på de utvärderingar som visar att
              takten måste öka snarare än minska?
            </seg>
          </u>
          <note type="speaker" xml:id="i-a911226859d0785e-0">
            Anf. 25 STEFAN ATTEFALL (kd) replik:
          </note>
          <u who="stefan_attefall_5bf196" xml:id="i-ffc678a04353431c-2">
            <seg xml:id="i-d4793288e31632a7-0">
              Herr talman! Den här regeringen gör omfattande satsningar för
              en bättre miljöpolitik, inte minst när det gäller klimatfrågorna.
              Vi har gjort saker och ting miljöbilspremien är ett exempel för
              att minska utsläppen och stödja ny teknik, utveckling av nya alternativa
              miljövänliga energikällor och andra satsningar. Vi kommer med
              en klimatproposition med ytterligare förslag. Vi har också delvis
              andra metoder än Miljöpartiet hade för att komma framåt. Det har
              också redovisats av miljöministern på Dagens Nyheters debattsida
              nyligen hur vi ska uppnå målen utan att för den skull behöva använda
              den mer trubbiga metoden att köpa in all skog. Det kostar ganska
              stora pengar och är en ganska långsam process.
            </seg>
            <seg xml:id="i-a2ac6c533986a42b-0">
              Det finns höga ambitioner hos den här regeringen, och jag är
              övertygad om att vi när vi summerar miljöpolitiken under valrörelsen
              2010 kommer att ha tagit stora kliv i rätt riktning.
            </seg>
            <seg xml:id="i-2bcf3045bbe1796f-0">
              Men vi ska också komma ihåg att det handlar mycket om internationellt
              samarbete. Sverige är även här en del av ett större sammanhang.
              Det måste vara en växelverkan med det arbete vi gör inom Europa,
              i Europeiska gemenskapen. Frågan är om Miljöpartiet vill fortsätta
              att kämpa för miljön i EU eller vara utanför.
            </seg>
          </u>
          <note type="speaker" xml:id="i-17af2aad4c68fc7a-0">
            Anf. 26 MIKAELA VALTERSSON (mp) replik:
          </note>
          <u who="mikaela_valtersson_072e3b" next="cont" xml:id="i-ad30e59116a4e71e-0">
            <seg xml:id="i-c21580be4f0c4f82-0">
              Herr talman! Oj, det handlade om EU och allt möjligt här!
            </seg>
            <seg xml:id="i-62ab362709024096-0">
              Jag förstår att du hellre vill tala lite om det lilla ni gör
              av klimatåtgärder. Det är det ni har lärt er: Klimat, det är någonting
              med miljö.
            </seg>
            <seg xml:id="i-bdd75e70e94d66b9-0">
              Men jag pratade om den biologiska mångfalden. Den blir inte så
              mycket bättre av att ni satsar på en miljöbilspremie, kan jag
              tala om. Det är en bluff att ni når målen vad gäller biologisk
              mångfald. Med den takt som ni har når man inte de mål vi har satt
              upp, trots att man säger att Sveaskog ska avsätta 70 000 hektar.
              Det visas väldigt tydligt. Ni flyttar runt bland de åtgärder som
              behöver göras, och man klarar inte att nå det långsiktiga målet.
              Budgeten i dag skulle behöva öka på området, inte kraftigt minska.
              Det var det som jag frågade om. Jag hör väldigt tydligt att ni
              inte har något svar på det och inga ambitioner att klara de miljömål
              som vi har satt upp.
            </seg>
          </u>
          <note xml:id="i-9e2244184798edee-0">
            Överläggningen var härmed avslutad.
          </note>
          <note xml:id="i-c13fbccec609e239-0">
            Budgetpropositionen bordlades.
          </note>
          <note xml:id="i-8340e74a6093a608-0">
            2 § Justering av protokoll
          </note>
          <note xml:id="i-86fa69cfc6d387f7-0">
            Justerades protokollen för den 11 och 16 september.
          </note>
          <note xml:id="i-940a4985225ae786-0">
            3 § Meddelande om ändring i kammarens sammanträdesplan
          </note>
          <note xml:id="i-2fbcf2c27564f21f-0">
            Förste vice talmannen meddelade att ev. interpellationssvar tisdagen
            den 23 september kl. 13.30 skulle utgå.
          </note>
          <note xml:id="i-705d3c90fba2dc22-0">
            Meddelandet hade delats ut till riksdagens ledamöter.
          </note>
          <note xml:id="i-936496f6f69e2d2f-0">
            4 § Meddelande om frågestund
          </note>
          <note xml:id="i-75b6c9888281c74a-0">
            Förste vice talmannen meddelade att vid frågestunden torsdagen
            den 25 september kl. 14.00 skulle frågor besvaras av statsminister
            Fredrik Reinfeldt (m).
          </note>
          <note xml:id="i-a23473dc3eee5dbd-0">
            5 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-216508d080dfbaf6-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="mikaela_valtersson_072e3b" prev="cont" xml:id="i-98e6350ff0974a49-0">
            <seg xml:id="i-0814faa810a138d7-0">
              KOM(2007)844
            </seg>
            <seg xml:id="i-f518de8b31d51b92-0">
              Luciano Astudillo
            </seg>
          </u>
          <note xml:id="i-94ecb0577a81d2d1-0">
            6 § Hänvisning av ärenden till utskott
          </note>
          <note xml:id="i-014849cd701bd621-0">
            Föredrogs och hänvisades
          </note>
          <note xml:id="i-3fb17e0b2a69301f-0">
            7 § Bordläggning och beslut om motionsrätt
          </note>
          <note xml:id="i-420474ecf10b4bdf-0">
            Anmäldes och bordlades
          </note>
          <note xml:id="i-66caf0fee5def4da-0">
            Kammaren biföll talmannens förslag att motioner fick väckas på
            denna skrivelse.
          </note>
          <note xml:id="i-2d203c4c5b1eef93-0">
            8 § Anmälan om interpellationer
          </note>
          <note xml:id="i-98f35b1a87a8b97d-0">
            Anmäldes att följande interpellationer framställts
          </note>
          <note xml:id="i-4aa19448ac1b4fef-0">
            den 18 september
          </note>
          <note xml:id="i-ec3471ac4994fe16-0">
            Lars Johansson
          </note>
          <note xml:id="i-d1e4cf09c5bec109-0">
            Amineh Kakabaveh
          </note>
          <note xml:id="i-b0903fa0fdae608c-0">
            Raimo Pärssinen
          </note>
          <note xml:id="i-3ac490c36a5c930d-0">
            Peter Hultqvist
          </note>
          <note xml:id="i-490774928ff0924f-0">
            Maryam Yazdanfar
          </note>
          <note xml:id="i-490774928ff0924f-1">
            Maryam Yazdanfar
          </note>
          <note xml:id="i-4346748b7698fea3-0">
            den 19 september
          </note>
          <note xml:id="i-9f9d4a1144fbfa62-0">
            Peter Eriksson
          </note>
          <note xml:id="i-f3d610453c583f35-0">
            Peter Rådberg
          </note>
          <note xml:id="i-add8f167e391fb46-0">
            Interpellationerna redovisas i bilaga som fogats till riksdagens
            snabbprotokoll tisdagen den 30 september.
          </note>
          <note xml:id="i-18e193827ddd5105-0">
            9 § Anmälan om frågor för skriftliga svar
          </note>
          <note xml:id="i-8e939a8f3db873cd-0">
            Anmäldes att följande frågor för skriftliga svar framställts
          </note>
          <note xml:id="i-83fe33c75beda832-0">
            den 17 september
          </note>
          <note xml:id="i-c3d4cb11dc94b90b-0">
            Krister Örnfjäder
          </note>
          <note xml:id="i-c3d4cb11dc94b90b-1">
            Krister Örnfjäder
          </note>
          <note xml:id="i-c3d4cb11dc94b90b-2">
            Krister Örnfjäder
          </note>
          <note xml:id="i-c3d4cb11dc94b90b-3">
            Krister Örnfjäder
          </note>
          <note xml:id="i-da879b1031f14043-0">
            Lars Wegendal
          </note>
          <note xml:id="i-0d7f15fb775c4dee-0">
            Fredrik Lundh
          </note>
          <note xml:id="i-c3d4cb11dc94b90b-4">
            Krister Örnfjäder
          </note>
          <note xml:id="i-4aa19448ac1b4fef-1">
            den 18 september
          </note>
          <note xml:id="i-44d8fcd006c67555-0">
            Hans Hoff
          </note>
          <note xml:id="i-f795c5c2d99831df-0">
            Annelie Enochson
          </note>
          <note xml:id="i-7bae8ffe729de69e-0">
            Monica Green
          </note>
          <note xml:id="i-40557838d65f48df-0">
            Cecilia Widegren
          </note>
          <note xml:id="i-4346748b7698fea3-1">
            den 19 september
          </note>
          <note xml:id="i-65a8a181210d1dcd-0">
            Rosita Runegrund
          </note>
          <note xml:id="i-0071794a8243a89f-0">
            Jan R Andersson
          </note>
          <note xml:id="i-4dd22bbf6ee879f0-0">
            Maria Plass
          </note>
          <note xml:id="i-df9d25452c480803-0">
            Frågorna redovisas i bilaga som fogats till riksdagens snabbprotokoll
            tisdagen den 30 september.
          </note>
          <note xml:id="i-e72e4e8143d4e20f-0">
            10 § Anmälan om skriftliga svar på frågor
          </note>
          <note xml:id="i-17df8a3ac9b5ff10-0">
            Anmäldes att skriftliga svar på följande frågor inkommit
          </note>
          <note xml:id="i-83fe33c75beda832-1">
            den 17 september
          </note>
          <note xml:id="i-40557838d65f48df-1">
            Cecilia Widegren
          </note>
          <note xml:id="i-8efe56225cef5180-0">
            Birgitta Ohlsson
          </note>
          <note xml:id="i-c27553ea4a44ca38-0">
            Gunilla Carlsson
          </note>
          <note xml:id="i-f3cdf8a0951831d9-0">
            Gunnar Andrén
          </note>
          <note xml:id="i-33900537fb18958a-0">
            Göran Lindblad
          </note>
          <note xml:id="i-a87ffa3ce1dcd45f-0">
            Roland Bäckman
          </note>
          <note xml:id="i-915535ae662a97bf-0">
            Marie Granlund
          </note>
          <note xml:id="i-97aef0d25c179a6f-0">
            Yilmaz Kerimo
          </note>
          <note xml:id="i-2a2fec07e5344674-0">
            Carina Hägg
          </note>
          <note xml:id="i-8efe56225cef5180-1">
            Birgitta Ohlsson
          </note>
          <note xml:id="i-88d7e5ae7bcf8b58-0">
            Elisebeht Markström
          </note>
          <note xml:id="i-08de9a732757051d-0">
            Anne Ludvigsson
          </note>
          <note xml:id="i-4aa19448ac1b4fef-2">
            den 18 september
          </note>
          <note xml:id="i-2a2fec07e5344674-1">
            Carina Hägg
          </note>
          <note xml:id="i-7bae8ffe729de69e-1">
            Monica Green
          </note>
          <note xml:id="i-cdcc317ba743fdda-0">
            Matilda Ernkrans
          </note>
          <note xml:id="i-30acde38d9826f64-0">
            Anita Brodén
          </note>
          <note xml:id="i-4bbb5015853d8cc3-0">
            Gunvor G Ericson
          </note>
          <note xml:id="i-8efe56225cef5180-2">
            Birgitta Ohlsson
          </note>
          <note xml:id="i-3a7dc3e4538a782a-0">
            Göran Persson
          </note>
          <note xml:id="i-da879b1031f14043-1">
            Lars Wegendal
          </note>
          <note xml:id="i-4346748b7698fea3-2">
            den 19 september
          </note>
          <note xml:id="i-e4d9b63f22ceba36-0">
            Agneta Gille
          </note>
          <note xml:id="i-01569bb6eacb2d14-0">
            Irene Oskarsson
          </note>
          <note xml:id="i-d5ca65f1127805e9-0">
            Caroline Helmersson-Olsson
          </note>
          <note xml:id="i-da879b1031f14043-2">
            Lars Wegendal
          </note>
          <note xml:id="i-da879b1031f14043-3">
            Lars Wegendal
          </note>
          <note xml:id="i-c3d4cb11dc94b90b-5">
            Krister Örnfjäder
          </note>
          <note xml:id="i-da879b1031f14043-4">
            Lars Wegendal
          </note>
          <note xml:id="i-005f09a31dffde77-0">
            Svaren redovisas i bilaga som fogats till riksdagens snabbprotokoll
            tisdagen den 30 september.
          </note>
          <note xml:id="i-664c79b6604f8185-0">
            11 § Kammaren åtskildes kl. 12.40.
          </note>
          <note xml:id="i-b7611227becde242-0">
            Förhandlingarna leddes
          </note>
          <note xml:id="i-67cb93f8a2b2345e-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
