<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2008</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2008</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200809--49</head>
          <docDate when="2008-12-15">2008-12-15</docDate>
        </div>
      </front>
      <body>
        <div>
          <note xml:id="i-03d275f5d8b5c6ff-0">
            ﻿
          </note>
          <note xml:id="i-2c5005deba88b072-0">
            Riksdagens protokoll
          </note>
          <note xml:id="i-fe24d1e6657784c9-0">
            2008/09:49
          </note>
          <note xml:id="i-7f47b85e06d265dc-0" type="date">
            Måndagen den 15 december
          </note>
          <note xml:id="i-76e2258bac7e1a77-0">
            Kl. 11:00 - 21:28
          </note>
          <note xml:id="i-7fab9e88460501c5-0">
            1 § Justering av protokoll
          </note>
          <note xml:id="i-8aeb1c6c5c143dd1-0">
            Justerades protokollen för den 8 och 9 december.
          </note>
          <note xml:id="i-d81195dc1643b30b-0">
            2 § Anmälan om kompletteringsval till riksbanksfullmäktige
          </note>
          <note xml:id="i-7b36e36c4c34be45-0">
            Talmannen meddelade att Kristdemokraternas riksdagsgrupp på grund
            av uppkommen vakans anmält vice verkställande direktör Ulf Perbo
            som suppleant i riksbanksfullmäktige.
          </note>
          <note xml:id="i-9c1df0fe8e095ea1-0">
            Talmannen förklarade vald till
          </note>
          <note xml:id="i-1c7ba038934354fb-0">
            suppleant i riksbanksfullmäktige
          </note>
          <note xml:id="i-73be4619e12dfb3f-0">
            3 § Meddelande om aktuell debatt
          </note>
          <note xml:id="i-e975e6f11f64a61c-0">
            Talmannen meddelade att på begäran av Socialdemokraterna respektive
            Vänsterpartiet skulle en aktuell debatt om det ökade antalet varsel
            och konkurser samt läget i fordonsindustrin anordnas torsdagen
            den 18 december kl. 12.00 .
          </note>
          <note xml:id="i-a7bf434bc0605120-0">
            Från regeringen skulle näringsminister Maud Olofsson (c) delta.
          </note>
          <note xml:id="i-6149facdeb3d65b8-0">
            De inkomna skrivelserna hade följande lydelse:
          </note>
          <note xml:id="i-91bd33cb4e5a0a8d-0">
            Socialdemokraterna begär aktuell debatt om det ökande antalet
            konkurser
          </note>
          <note xml:id="i-8c7c6cd603dce526-0">
            Situationen i svensk ekonomi blir allt allvarligare. Färsk statistik
            visar bland annat att företagskonkurserna ökar i en allt högre
            takt och i november med hela 38 procent. Det är även en markant
            stegring jämfört med oktober då motsvarande ökning var 19 procent.
          </note>
          <note xml:id="i-99ed3eea52ee7eee-0">
            Unga småföretag är de som drabbas hårdast. Med en fortsatt svag
            konjunkturutveckling kommer dock också allt fler etablerade och
            större företag att riskera hamna i ekonomiska svårigheter. En
            konkursspiral hotar att uppstå om inte insatser vidtas. En fortsatt
            snabb ökning av antalet konkurser bland småföretagen hotar samtidigt
            allvarligt förmågan att skapa nya jobb i svensk ekonomi.
          </note>
          <note xml:id="i-feae644f992d02b1-0">
            De små företagen har nämligen kommit att spela en allt större
            roll för jobben. Under åren 2000 till 2006 tillkom enligt Företagarna
            över 100 000 nya jobb i företag med färre än 50 anställda. Under
            samma tid tillkom endast drygt 70 000 nya jobb i företag med fler
            än 50 anställda.
          </note>
          <note xml:id="i-eb0b473025e8a51b-0">
            Vi socialdemokrater har redan presenterat en rad åtgärder för
            att möta de många varslen och det ökande antalet konkurser med
            särskilda åtgärder för småföretagen. Med anledning av det nu kraftigt
            försämrade läget bör nu regeringen redovisa sin syn på läget samt
            vilka åtgärder som planeras för att stärka småföretagen.
          </note>
          <note xml:id="i-15151160a3277d0d-0">
            Mot denna bakgrund begär Socialdemokraterna en aktuell debatt
            om det ökande antalet konkurser i svensk ekonomi.
          </note>
          <note xml:id="i-0d75db56349c5278-0">
            Sven-Erik Österberg
          </note>
          <note xml:id="i-281e740f35f75f31-0">
            Begäran om aktuell debatt om fordonsindustrins framtid
          </note>
          <note xml:id="i-aace790d7be883ec-0">
            En nedläggning av personvagnstillverkningen i Sverige skulle
            betyda stora förluster för enskilda och för näringslivsutvecklingen,
            särskilt i Västsverige. Enligt Nutek jobbar 43 000 personer i
            fordonsmedelstillverkningen, varav 37 000 på Volvo och Saab. Runt
            fordonsverksamheten finns underleverantörer m fl. i snart sagt
            varje kommun inte minst i Västsverige. Många är helt beroende
            av fordonstillverkningen. En nedläggning skulle bli förödande
            för många orter runt om i Sverige.
          </note>
          <note xml:id="i-eb1312131562df9b-0">
            Sverige som nation skulle också lida stor skada. Exportvärdet
            är ca 168 miljarder kronor vilket gör fordonsindustrin till Sveriges
            största exportnäring.
          </note>
          <note xml:id="i-d456dcb40872cf17-0">
            Till det kommer att staten genom åren har plöjt ner stora summor
            i fordonsforskningsprogram.
          </note>
          <note xml:id="i-0fa85630d95b733f-0">
            Frågorna kring utvecklingen inom fordonsindustrin och regeringens
            agerande är många. Riksdagen måste få en möjlighet att klargöra
            de olika vägar och ståndpunkter som är för handen. Därför föreslår
            Vänsterpartiet en aktuell debatt i frågan.
          </note>
          <note xml:id="i-7e8e8256707ea64c-0">
            Alice Åström
          </note>
          <note xml:id="i-9d4e0227b4502658-0">
            4 § Anmälan om fördröjda svar på interpellationer
          </note>
          <note xml:id="i-aa38142d172f3ae3-0">
            Till riksdagen hade inkommit följande skrivelser:
          </note>
          <note xml:id="i-015404f8675431a8-0">
            Interpellation 2008/09:173
          </note>
          <note xml:id="i-94e0ba8163998af2-0">
            Interpellation 2008/09:173 Nominering av svensk EU-kommissionär
          </note>
          <note xml:id="i-53f9af604860703f-0">
            Interpellationen kommer att besvaras tisdagen den 16 december
            2008.
          </note>
          <note xml:id="i-6ced886345d5f541-0">
            Skälet till dröjsmålet är överlämnande av interpellationen från
            statsministern till EU-ministern den 8 december 2008. Svar hann
            ej förberedas till nästa interpellationstillfälle som var den
            9 december 2008, därav försenat svar till den 16 december 2008.
          </note>
          <note xml:id="i-8da191b0eefccd64-0">
            Maria Åsenius
          </note>
          <note xml:id="i-3ef61f7278711456-0">
            Interpellation 2008/09:189
          </note>
          <note xml:id="i-30bc1746e8f3eb8b-0">
            Interpellation 2008/09:189 Skärpt tillsyn av förskoleföretagen
          </note>
          <note xml:id="i-db29d6a8c82f8c19-0">
            Interpellationen kommer att besvaras tisdagen den 13 januari
            2009.
          </note>
          <note xml:id="i-13a1b86fec30445e-0">
            Skälet till dröjsmålet är att jag har ett sedan tidigare inbokat
            engagemang vid det enda möjliga svarstillfället före jul.
          </note>
          <note xml:id="i-c356093e93cad28e-0">
            Jan Björklund
          </note>
          <note xml:id="i-c86616a6f4d4598b-0">
            Interpellation 2008/09:196
          </note>
          <note xml:id="i-33218741921e3b5b-0">
            Interpellation 2008/09:196 Återvunnen energi
          </note>
          <note xml:id="i-02fac81e5e5a36d5-0">
            Interpellationen kommer att besvaras torsdagen den 15 januari
            2009.
          </note>
          <note xml:id="i-58ce7c5fbe91bb31-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-a4166b01315da27a-0">
            Dag Ekman
          </note>
          <note xml:id="i-6eca36a51fd52270-0">
            5 § Åtgärder för förstärkt exportfinansiering
          </note>
          <note xml:id="i-db9c68d0c064e085-0">
            Föredrogs
          </note>
          <note xml:id="i-798a80a4ebe3ec6f-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker" xml:id="i-2cd9eae59d72f37d-0">
            Anf. 1 KARIN PILSÄTER (fp):
          </note>
          <u who="karin_pilsater_e191db" xml:id="i-c4f231bcec20492f-0">
            <seg xml:id="i-c08a8a36b8930876-0">
              Herr talman! I den globala finanskrisens spår har konjunkturen
              fallit både hastigare och brantare än vad någon hade kunnat förvänta
              sig. Effekterna kan vi inte riktigt överblicka från den ena dagen
              till den andra. Situationen är extraordinär inte bara i Sverige
              utan runt om på hela vår jord, och det kräver extraordinära åtgärder.
              Det har verkligen vidtagits extraordinära åtgärder av Riksbanken,
              Riksgälden, regering och riksdag, bland annat genom införandet
              av stabilitetsplaner, bankgarantier, mycket stora lånefaciliteter
              och så vidare. Vi har med snabb takt här i riksdagen behandlat
              frågor om kapitaltillskott till Almi och Svensk Exportkredit för
              att kunna öka kreditgivningen och stärka företagens möjligheter
              att få krediter.
            </seg>
            <seg xml:id="i-9942d7430581a6e0-0">
              Detta har vi sett inte räcker, utan för att Svensk Exportkredit
              och Exportkreditnämnden ska kunna stödja svenska företag som fortfarande
              har fått order så att de också ska kunna leverera dem har vi i
              mycket snabb takt i näringsutskottet behandlat frågan om ytterligare
              garantier och låneramar för Svensk Exportkredit och Exportkreditnämnden.
            </seg>
            <seg xml:id="i-0e811f23b0330135-0">
              Utskottet föreslår att Svensk Exportkredit får en statlig kreditgaranti
              på 450 miljarder kronor för 2008 och 2009 och att man också ges
              en låneram på 100 miljarder kronor i Riksgälden. Vi föreslår att
              Exportkreditnämndens möjlighet att utfärda garantier utökas med
              150 miljarder kronor till 350 miljarder kronor under samma period
              inklusive redan gjorda åtaganden.
            </seg>
            <seg xml:id="i-c701e307d6e50528-0">
              Det här beror på att den vanliga kreditmarknaden och finansmarknaden
              fortfarande inte alls fungerar.
            </seg>
            <seg xml:id="i-b18e02e19032c0d3-0">
              Det har varit möjligt att komma fram med det här förslaget till
              kammaren tack vare så att säga ett handslag över parti- och blockgränser.
              Vi har alla samlats kring det stora behovet av snabba besked och
              beslut för att få krediterna att kunna fungera, och det innan
              vi alla inklusive finansmarknadens aktörer går på julledighet.
              Vi har kunnat göra det för Sveriges skull, för att de som har
              order ska kunna leverera och tacka ja, för jobben och för människors
              möjlighet att gå en något mindre otrygg tillvaro till mötes.
            </seg>
            <seg xml:id="i-6566f28d4a4fa26f-0">
              Herr talman! Jag vill tacka kamraterna i utskott och riksdag
              för att det har varit möjligt att komma fram med det här beslutet
              så här snabbt och yrkar bifall till förslaget i näringsutskottets
              betänkande nr 12.
            </seg>
          </u>
          <note type="speaker" xml:id="i-ff936250d96e4702-0">
            Anf. 2 CARINA ADOLFSSON ELGESTAM (s):
          </note>
          <u who="carina_adolfsson_elgestam_cdec82" xml:id="i-a1f8efe50afe1854-0">
            <seg xml:id="i-977573c750383e48-0">
              Herr talman! Sverige är ett litet, exportberoende land som rönt
              stora framgångar på världsmarknaden, vilket har bidragit till
              att vi har kunnat utveckla vår välfärd och öka medborgarnas levnadsstandard.
              Tillsammans med andra nordiska länder har vi byggt upp samhällen
              som kombinerar ambitiösa välfärdsåtgärder med öppna, kunskapsintensiva
              och konkurrenskraftiga ekonomier.
            </seg>
            <seg xml:id="i-338cb4854108a927-0">
              Den svenska välfärden bygger på att både män och kvinnor arbetar.
              Genom att samhället reducerar de ekonomiska riskerna vid sjukdom
              och arbetslöshet ökar förtroendet och tilliten i samhället. När
              riskerna minskar för de anställda minskar också risktagandet för
              företagen.
            </seg>
            <seg xml:id="i-2445116123234586-0">
              I Sverige finns en öppenhet för frihandel på grund av att svenska
              företag och medborgare har varit förändringsbenägna och flexibla.
              Förutsättningarna för denna öppenhet har varit den trygghet som
              svenska arbetstagare känner i en omställning genom en bra arbetslöshetsförsäkring
              med höga ersättningsnivåer och en aktiv arbetsmarknadspolitik.
              Men med nuvarande regerings åtgärder riskeras nu själva fundamentet
              till den svenska konkurrenskraften genom en konsekvent orättvis,
              omodern, ojämställd och oansvarig politik.
            </seg>
            <seg xml:id="i-d8e8890aad397993-0">
              Med detta som bakgrund för socialdemokratisk politik och samhällsbygge
              kan vi från oppositionen konstatera att regeringen nu, i elfte
              timmen, har lagt fram en proposition till riksdagen om åtgärder
              för förstärkt exportfinansiering. Det är bra att den kommer. Mot
              bakgrund av finanskrisen och de signaler som kommit under året
              borde regeringen ha reagerat tidigare. Problem för svensk exportindustri
              har varit kända under en längre tid, vilket också framkom vid
              Svensk Exportkredits information till näringsutskottet. Jag kan
              bara konstatera att regeringen har felbedömt läget för svensk
              export. På något annat sätt kan man inte förklara den här senfärdigheten
              och att regeringen inte har insett hur verkligheten ser ut.
            </seg>
            <seg xml:id="i-2d0667f027d0a587-0">
              Herr talman! Från oppositionens sida är vi, trots den mycket
              snabba och undermåliga beredningen av den nu aktuella propositionen
              och det sparsamma underlag som har presenterats riksdagen, positiva
              till regeringens förslag vad gäller åtgärder för exportfinansiering.
              Det är viktigt för att den svenska arbetsmarknaden inte ska drabbas
              av ytterligare varsel och uppsägningar.
            </seg>
            <seg xml:id="i-a310c1780b52a20b-0">
              Exportkreditnämnden garanterar företag och banker betalning vid
              export. Nu när stora banker i krisens spår inte är intresserade
              längre blir Exportkreditnämnden och Svensk Exportkredits utlåning
              desto viktigare. En garanti kan vara en förutsättning för att
              kunna erbjuda köparen kredit och kan också möjliggöra bättre finansiering.
              Med garantin som säkerhet du vet att du får betalt blir fler exportaffärer
              möjliga.
            </seg>
            <seg xml:id="i-c3b24a052450aef1-0">
              Sverige är ett litet land, och vi behöver vår exportindustri.
              Den svenska ekonomin är beroende av exportföretagen och att de
              kan genomföra sina affärer. Det handlar om att skogs- och virkesnäringen
              får en möjlighet att komma ut på export. Det kan handla om delar
              till ett fartyg. Det kan handla om värmesystem. Det kan handla
              om fordon. Ofta när vi pratar om fordonsindustrin tänker vi kanske
              på bilar, men det är minst lika viktigt vad gäller truckar och
              dumprar att den här möjligheten finns. Det handlar om att Sverige
              även i framtiden ligger i framkant vad gäller utvecklingen. Det
              handlar också om Sveriges möjligheter till tillväxt och utveckling
              i en alltmer global värld där konkurrensen ökar varje dag.
            </seg>
          </u>
          <note xml:id="i-9c7a2152d0532d69-0">
            Överläggningen var härmed avslutad.
          </note>
          <note xml:id="i-108ce85f281ec330-0">
            6 § Kommunikationer
          </note>
          <note xml:id="i-db9c68d0c064e085-1">
            Föredrogs
          </note>
          <note type="speaker" xml:id="i-a4023182cfe36e3c-0">
            Anf. 3 ANNELIE ENOCHSON (kd):
          </note>
          <u who="annelie_enochson_e80816" xml:id="i-0cc4345af5c847ab-0">
            <seg xml:id="i-d5905e4720ffbef1-0">
              Herr talman! I dag ska vi debattera och besluta om utgiftsområde
              22 som rör ett viktigt område i vårt samhälle, nämligen våra kommunikationer.
              Till området hör förutom de fyra trafikslagen, väg, sjöfart, järnväg
              och flyg, även elektronisk kommunikation, informationsteknik och
              post.
            </seg>
            <seg xml:id="i-63ee717055f5708a-0">
              Detta är den tredje budget som alliansregeringen lägger fram,
              och kommunikationsområdets budget ligger på 40,2 miljarder kronor.
              Det är en ökning med 8,9 miljarder från den budget som lades fram
              2006 från den förra regeringen. Vi kommer senare i veckan att
              debattera infrastrukturpropositionen och den tilläggsbudget som
              alliansregeringen lämnade den 5 december.
            </seg>
            <seg xml:id="i-eabd5605167d1ebb-0">
              En fungerande infrastruktur är en grundförutsättning för ett
              konkurrenskraftigt näringsliv och för att åstadkomma en långtsiktigt
              hållbar tillväxt i alla delar av landet. Regioners möjligheter
              att behålla och locka till sig företag är beroende av att man
              har fungerande transporter och kommunikationer.
            </seg>
            <seg xml:id="i-e1fb0cc9f22d1e9b-0">
              Regeringen har identifierat ett antal förbättringsområden inom
              infrastrukturområdet som man bedömer som viktiga att först ta
              itu med. Därför har man i denna budget föreslagit en närtidssatsning
              för åren 2009 och 2010 på 7,6 miljarder som mina kolleger i alliansen
              närmare kommer att redogöra för.
            </seg>
            <seg xml:id="i-88bd2ee9ddcf261d-0">
              Herr talman! Alliansregeringen har markerat att det behövs tydligare
              gränsdragningar mellan förvaltning, politik och marknad. För statens
              del är en koncentration på kärnuppgifterna därför angelägen.
            </seg>
            <seg xml:id="i-c6bf3ebe6c9549f0-0">
              Konkurrensutsatt verksamhet bör i normalfallet inte bedrivas
              i myndighetsform. I syfte att renodla verksamhetsformerna inom
              statsförvaltningen slog regering och riksdag redan under riksmötet
              1992/93 fast vissa generella kriterier för när en verksamhet inom
              en myndighet kan bedömas vara aktuell för ombildning till aktiebolagsform.
            </seg>
            <seg xml:id="i-a8e5df5a0f69e52e-0">
              Steg i den riktningen tog vi när vi häromdagen i riksdagen antog
              förslaget i betänkandet TU4 om ändrade verksamhetsformer för delar
              av Vägverket och Banverket.
            </seg>
            <seg xml:id="i-6a609f89b0f44aba-0">
              Regeringen har ett antal utredningar på gång och även ett antal
              färdiga utredningar som är ute på remiss. Nämnas kan följande
              färdiga utredningar som för närvarande bereds på Regeringskansliet:
              Flygplatsutredningen vad gäller Luftfartsverkets verksamhetsform,
              Sikas översyn av de transportpolitiska målen, Vägverkets förslag
              till nytt etappmål för trafiksäkerhetsutvecklingen samt utredningen
              Konkurrens på spåret .
            </seg>
            <seg xml:id="i-45c54fddfcc816ad-0">
              När det gäller de utredningar som är på gång kan man nämna utredningen
              om åtgärder för ökad konkurrens på marknaden för drift och underhåll
              samt investeringar inom järnvägsområdet, som kommer att vara klar
              i januari, utredningen om att kartlägga och analysera viss verksamhet
              hos myndigheter inom transportsektorn, som kommer att redovisas
              den 1 april, samt utredningen om en ny kollektivtrafiklag, som
              kommer att lämnas i september 2009.
            </seg>
            <seg xml:id="i-8f417a8c6c29e003-0">
              I detta betänkande finns också ett förslag, herr talman, till
              ett nytt mål för politiken inom informationssamhället som innebär
              säkra och robusta och lättillgängliga kommunikationer som i första
              hand tillhandahålls genom effektivt fungerande marknader.
            </seg>
            <seg xml:id="i-7e4778e00233cae1-0">
              Med denna inledning överlämnar jag betänkandet till kammaren
              och mina kolleger för vidare debatt.
            </seg>
          </u>
          <note type="speaker" xml:id="i-3e1dae009a830155-0">
            Anf. 4 CHRISTINA AXELSSON (s):
          </note>
          <u who="christina_axelsson_dbffdb" next="cont" xml:id="i-119a3edddc659651-0"/>
          <note xml:id="i-e882bea419e06fd3-0">
            Herr talman! I onsdags mottog Paul Krugman Sveriges riksbanks
            pris i ekonomisk vetenskap till Alfred Nobels minne.
          </note>
          <u who="christina_axelsson_dbffdb" prev="cont" xml:id="i-e70bb2cb8bb772ff-0">
            <seg xml:id="i-09a770a8c6e4f36c-0">
              Det arbete som Krugman belönades för har gett oss nya insikter
              om vad som bestämmer ett lands konkurrenskraft. Det är insikter
              som tyvärr helt saknas i den moderatledda regeringens budget för
              nästa år.
            </seg>
            <seg xml:id="i-895842b593a08b13-0">
              Budskapet från Krugman och de forskare som följt i hans spår
              är tydligt: Moderna, kunskapsintensiva ekonomier är mer regionala
              än nationella. Det är storleken på den funktionella regionen som
              på lång sikt bestämmer konkurrenskraften.
            </seg>
            <seg xml:id="i-367cc93f1a148825-0">
              Alltså: Ju större region, desto bättre matchning på arbetsmarknaden.
              Ju större region, desto större innovationskapacitet. Ju större
              region, desto större mångfald i näringslivet.
            </seg>
            <seg xml:id="i-be47182bbfb0560d-0">
              Kort sagt: Ju större region, desto större möjlighet för ekonomisk
              tillväxt och fler jobb.
            </seg>
            <seg xml:id="i-9b11c0590d22faab-0">
              Det är i ljuset av det här som vi bör se på vårt land. Sverige
              är ett stort och avlångt land som är glest befolkat med många
              små lokala arbetsmarknader.
            </seg>
            <seg xml:id="i-9cb12b7bdb3277c0-0">
              Ska vi klara den globala konkurrensen måste våra lokala arbetsmarknader
              bli större. Vi måste investera för att bygga ihop landets arbetsmarknader.
              Vi måste också göra det på ett sätt så att det inte hotar vårt
              klimat. I krisens spår vet vi att det är bråttom.
            </seg>
            <seg xml:id="i-3a96168d1670bc9d-0">
              Vi socialdemokrater är övertygade om att lösningen på den här
              utmaningen framför allt ligger i att bygga ut mer på järnväg.
              Vi vill därför påskynda bygget av Ostlänken.
            </seg>
            <seg xml:id="i-3bbaf084cb05b135-0">
              Det vill till och med Moderaterna i Östergötland. De har insett
              att Ostlänken skulle föra samman Norrköping och Linköping till
              en gemensam arbetsmarknadsregion med knappt en timme till Helsingfors.
              Det talas redan om den fjärde storstadsregionen.
            </seg>
            <seg xml:id="i-0144608304c050e2-0">
              Men de som vill investera i järnväg har inte mycket för sina
              insikter, ty Moderaterna, med den kamerale Borg i spetsen, säger
              nej till det. I stället för att bygga tillsätter regeringen en
              utredning.
            </seg>
            <seg xml:id="i-8d167ee3b9672383-0">
              Är det här månne ett försök att begrava frågan om höghastighetståg?
            </seg>
            <seg xml:id="i-46cd51f8d605bc4c-0">
              Jag vill uppmana er borgerliga politiker att i stället vända
              på begreppen. Fundera lite över Paul Krugmans prisbelönta budskap,
              och ställ er frågan: Har vi råd att inte bygga ihop landet med
              klimatsmarta metoder?
            </seg>
            <seg xml:id="i-bcdbdc20d4cd505d-0">
              Herr talman! Vi ska ju inte diskutera ekonomiska pristagare i
              dag. Vi ska diskutera budgeten inom kommunikationssektorn för
              nästa år. Jag kan börja med att konstatera att det behövs mer.
            </seg>
            <seg xml:id="i-baea546eb84efb1f-0">
              Satsningen på en mer utbyggd, en mer grön och en mer modern infrastruktur
              är en viktig åtgärd för att investera för framtiden, skapa fler
              jobb i närtid och fortsätta förstoringen av arbetsmarknadsregioner.
            </seg>
            <seg xml:id="i-37e841e9d80a2129-0">
              Herr talman! Jag har förstått att Moderaternas talesman i dag
              är Lisbeth Grönfeldt Bergman vi får väl sända en hälsning till
              Jan-Evert Rådhström som dessvärre är hemma. Hon kommer säkert,
              med instämmande av vår kommunikationsminister Åsa Torstensson,
              strax att bemöta det här och säga: Aldrig någonsin har det satsats
              så mycket på infrastruktur som i den budget vi nu diskuterar.
            </seg>
            <seg xml:id="i-6b0ea36e5100bef9-0">
              Mitt svar blir: Jo, det har det. Har ni inte läst vårt alternativ?
            </seg>
            <seg xml:id="i-1bde9615dd0fad30-0">
              Vi socialdemokrater vill utöka budgetutrymmet inom det här utgiftsområdet
              med ytterligare 2 miljarder. Vi vill bygga fler järnvägar, bland
              annat dubbelspår mellan Skutskär och Furuvik, vilket nog kommer
              att glädja er som bor i Skutskär och som lyssnar på det här just
              nu. Men vi vill också satsa mer på vägar genom att 2010 öka budgeten
              med 820 miljoner för fortsatt utbyggnad av E 22 i Skåne.
            </seg>
            <seg xml:id="i-a58d47eedebd6457-0">
              Herr talman! Vi saknar inte bara initiativ för att snabbare bygga
              ihop landet, från den moderatledda regeringen. Vi saknar dessutom
              gröna fingrar i nästa års budget.
            </seg>
            <seg xml:id="i-0d33578366aa6683-0">
              Man kan ju undra om det finns gröna fingrar i en budget om transporter.
              Ja, det hävdar vi socialdemokrater. Men då måste vi höja blicken
              och se bortanför investeringar i asfalt och stålskenor.
            </seg>
            <seg xml:id="i-b66ff2e249e81c9f-0">
              Vi måste se trafikslagen som delar i en helhet som ska kroka
              i varandra och som erbjuder alternativ i transportkedjan som ger
              så låga växthusgasutsläpp som möjligt och som inte binder fast
              framtida resmönster och investeringar i enbart vägtrafik. Vi vill
              därför satsa mer än vad regeringen gör för att öka transporter
              på järnhjul och till sjöss samt investera för att fler ska resa
              med kollektivtrafiken.
            </seg>
            <seg xml:id="i-d6b5ab92a6ec102d-0">
              Det vi inte gör, herr talman, är att öda skattepengar på bolagiseringar
              och omstruktureringar av myndigheter.
            </seg>
            <seg xml:id="i-583c5d93d33552a7-0">
              Herr talman! Framtidens transporter ska kännetecknas av hållbarhet
              med säkerhet, snabbhet och minimal miljöpåverkan som ledord.
            </seg>
            <seg xml:id="i-2f5607886e8ce570-0">
              Var finns investeringarna i kollektivtrafiken? Inte i den moderata
              regeringens budget i alla fall.
            </seg>
            <seg xml:id="i-61525cba5da44c92-0">
              Ökade investeringar i kollektivtrafiken är en av de viktigaste
              nycklarna för att nå målet om hållbara transporter. Med den allvarliga
              klimat- och miljösituation som råder globalt är det ytterst märkligt
              att regeringen inte satsar något alls på kollektivtrafik i sin
              budget. De säger bara att det mesta ska gå till vägar för att
              mycket av kollektivtrafiken sker på vägar.
            </seg>
            <seg xml:id="i-0126f383fa3f5f75-0">
              Visst ska det satsas på vägar, men kollektivtrafik är så mycket
              mer än att bara kliva på bussen. Det gäller förslag för att öka
              tillgängligheten. Det gäller att prioritera att bussen kommer
              fram först, att förmå personer att ändra resmönster och att redan
              vid kommuners planläggningsarbete se till att nya områden blir
              kollektivtrafikförsörjda. Det handlar om nya spårvagnssatsningar
              och andra innovationer. Sådana förslag saknas helt i 2009 års
              budget.
            </seg>
            <seg xml:id="i-8eda001d16fe7061-0">
              Tvärtemot regeringen vill vi socialdemokrater bygga ut kollektivtrafiken.
              Vi vill höja statsbidragen till investeringar i kollektivtrafik
              med 649 miljoner 2009. Pengarna ska ge bidrag till de regioner
              som vill investera i ökad kapacitet i kollektivtrafiken för exempelvis
              nya spår, perronger och resecentrum.
            </seg>
            <seg xml:id="i-9ec94dc59cc771a8-0">
              Som socialdemokrat och nollåtta måste jag också protestera mot
              att intäkterna av trängselskatten i Helsingfors öronmärks till
              enbart väginvesteringar. Enligt den folkomröstning som skedde
              i Helsingfors var resultatet att det skulle gå till både vägar
              och kollektivtrafik. Det finns mycket att göra i mitt hemlän vad
              gäller kollektivtrafiken, inte minst den spårbundna. Här skulle
              medel från vår jobbstimulansmotion med tidigareläggning av infrastrukturunderhåll
              med 275 miljoner redan nästa år komma väl till pass ett tips.
            </seg>
            <seg xml:id="i-e61469d9b9d91157-0">
              Herr talman! Det talas mycket om snabbtåg och hur viktigt det
              skulle vara för vårt avlånga lands uthålliga transporter. Ostlänken,
              som jag nämnde inledningsvis, är en järnvägssträcka mellan Järna
              och Linköping. Den utgör en viktig del i den långsiktiga visionen
              om höghastighetståg mellan Helsingfors och Göteborg och Helsingfors
              och Malmö. Men Ostlänken kommer också att åstadkomma påtagliga
              förbättringar för den regionala trafiken, både för person- och
              godstransporter.
            </seg>
            <seg xml:id="i-1ec1d2b29f42d968-0">
              Vi vill se till att Ostlänken blir verklighet genom att man tillför
              medel för planering och projektering. Men vad gör regeringen?
              Den lägger frågan om höghastighetståg i en utredning.
            </seg>
            <seg xml:id="i-b4c249b44615f281-0">
              För att man ska kunna göra järnvägen konkurrenskraftig måste
              tågen gå i rätt tid. Jag brukar få medhåll från alla när jag säger
              att tågen ska gå rätt och tätt och att det ska vara snyggt och
              tryggt både i tågen och när man står och väntar på dem.
            </seg>
            <seg xml:id="i-cf745dd9af9e6df7-0">
              Banverkets generaldirektör informerade oss i utskottet om att
              förseningarna i Mälardalen ligger på 4,2 miljoner timmar. Det
              pågår ett arbete för att halvera denna tid genom det vi nu kallar
              Kraftsamling Mälardalen som påbörjades under den socialdemokratiska
              regeringen. Men även om man lyckas är 2,1 miljoner timmar alldeles
              för lång tid för förseningar.
            </seg>
            <seg xml:id="i-7376a2a6020bed21-0">
              Vi talar om 87 500 dygn eller 12 500 hela veckor i för sen ankomst.
              Skulle man sätta betyg på det borde det bli C eller IG, vilken
              betygskala som nu gäller. Sämst skulle det vara i alla fall. Målsättningen
              och därmed tempot för detta arbete måste ses över.
            </seg>
            <seg xml:id="i-a9744b80e528f66d-0">
              En av anledningarna till förseningarna är att det är många tåg
              på spåren nu. Så det är väl för väl att Citybanan nu ska kunna
              byggas, men den har blivit fördröjd av den moderatledda regeringens
              initiativ att utreda banan en gång till. Den utredningen kostade
              både tid och pengar, och det bättrade inte på förseningsstatistiken.
            </seg>
            <seg xml:id="i-a27ef0beb4405b31-0">
              Herr talman! Sverige har 2 700 kilometer kust, lärde jag mig
              i förra årets budgetdebatt. Vi kan politiskt göra mycket mer för
              att öka sjöfartens betydelse för vårt land.
            </seg>
            <seg xml:id="i-60de9b92664c8e1a-0">
              Vid förra årets budgetdebatt anförde Kristdemokraterna att regeringen
              avsåg att se över möjligheterna att införa ett system med tonnagebeskattning
              av fartyg liknande det system som finns i majoriteten av sjöfartsnationerna
              inom EU. Det är något som vi socialdemokrater är livliga påhejare
              av. Vad blev det av översynen?
            </seg>
            <seg xml:id="i-fb9aacd94dba53fe-0">
              Ska jag tolka Annelie Enochsons inhopp som hallåa i dag att regeringen
              inte kommer med något förslag i denna fråga under mandatperioden?
              Jag hoppas att infrastrukturminister Åsa Torstensson kommer att
              lämna svar på det.
            </seg>
            <seg xml:id="i-40a1fbfb5083965b-0">
              I vårt budgetalternativ ligger förslag om bättre transporter
              till och från hamnar och kombiterminaler, men vi har också lagt
              fram förslag om att förbättra tillgången på el i hamnar som en
              viktig miljöåtgärd. Hur ser ni andra på det? Ni bör ge besked
              om hur ni tänker kring den frågan i dag.
            </seg>
            <seg xml:id="i-7936f55f45c95304-0">
              Herr talman! Tillgången av och tillgängligheten till större arbetsmarknadsregioner
              gynnar tillväxten. Vill vi att det ska vara möjligt för människor
              att bo och leva i hela vårt land måste infrastrukturen fungera.
            </seg>
            <seg xml:id="i-3e64cb763bd296a7-0">
              Bland annat handlar det om att kunna göra sig av med dagskassan
              för mindre företagare i glesbygd. Jag förväntar mig att trafikutskottets
              borgerliga majoritet har förslag om hur vi ska lösa de problem
              vi redan har sett vid nedläggningen av Svensk Kassaservice i förra
              månaden. Jag hoppas att ni kan lova att de kommer att åtgärdas
              med det snaraste.
            </seg>
            <seg xml:id="i-22117daadca1c369-0">
              Herr talman! Sverige har länge legat i framkant vad gäller IT-användning.
              Men vi börjar tappa fart. Fortfarande 2008 är alltför många hushåll
              och företag utan möjligheter att koppla upp sig till Internet
              via bredband med hög hastighet.
            </seg>
            <seg xml:id="i-ce0e0f9b54cd345e-0">
              Regeringen konstaterar bara i propositionen att de satsar på
              att lägga ned kablar när det ändå grävs för annan infrastruktur,
              så kallad kanalisation, och att de förutsätter att marknaden ska
              sköta resten. Det konstaterandet duger inte. Marknaden har hittills
              inte lyckats etablera bredbandsnät till alla hushåll och kommer
              inte att göra det i framtiden heller, eftersom bredbandsutbyggnad
              inte är lönsamt överallt.
            </seg>
            <seg xml:id="i-b9637e0cd5678743-0">
              Vi socialdemokrater motsätter oss regeringens förslag till ny
              målformulering för politiken för informationssamhället. Vi menar
              i stället att en effektiv IT-infrastruktur med hög överföringskapacitet
              ska finnas tillgänglig i hela landet. För alla, kan jag lägga
              till. För att underlätta utbyggnaden av bredband avsätter vi socialdemokrater
              45 miljoner kronor i vårt budgetalternativ.
            </seg>
            <seg xml:id="i-2e88e7f041dff73b-0">
              Hur tänker den moderatledda regeringen här egentligen? Vi får
              säkert höra det senare.
            </seg>
            <seg xml:id="i-101b8e871405a853-0">
              Herr talman! Vid förra årets budgetdebatt debatterade vi intensivt
              de neddragningar som NTF utsätts för. Marie Nordén kommer senare
              att fortsätta den debatten och ta upp frågor kring bristen på
              förslag kring trafiksäkerhet.
            </seg>
            <seg xml:id="i-a2b360a7fc5edc06-0">
              Herr talman! Redan i november föll vårt alternativ till budget,
              så jag kan inte yrka bifall till vårt budgetförslag. Jag får nöja
              mig med att informera kammaren om hur vi socialdemokrater vill
              öka investeringarna på infrastruktur för att bygga ihop vårt land.
            </seg>
            <seg xml:id="i-5e0cce88a1b30e1a-0">
              Jag får nöja mig med att yrka bifall till våra reservationer
              om mål för IT-politiken och investeringar i närtid.
            </seg>
            <seg xml:id="i-5f71b0cd24c89b0f-0">
              Vi socialdemokrater vill investera mer för framtiden. Infrastrukturinvesteringar
              är bra i lågkonjunktur. De ger fler jobb på kort sikt, också på
              lång sikt genom utökade arbetsmarknadsregioner. Detta ligger också
              i linje med ekonomivetenskapens senaste rön, enligt Paul Krugman.
            </seg>
          </u>
          <note type="speaker" xml:id="i-4699ac24af6c8e19-0">
            Anf. 5 PETER PEDERSEN (v):
          </note>
          <u who="peter_pedersen_0f4dae" xml:id="i-adea2d0f5e1b2cae-0">
            <seg xml:id="i-0bf276ae771c25c0-0">
              Herr talman! Eftersom riksdagen redan har bestämt och fastställt
              ramarna för budgetåret 2009 kan inte heller Vänstern yrka bifall
              till sina egna förslag vad gäller budgeten, utan vi kommer att
              redovisa dem i form av det särskilda yttrande som Vänstern har
              lämnat.
            </seg>
            <seg xml:id="i-0d79091d94d8267a-0">
              Vi presenterar i vår motion från Vänsterns sida en helt annan
              inriktning på politiken än den som den borgerliga majoriteten
              står för. Vi konstaterade ganska tidigt både när budgetförslaget
              kom och senare, någon vecka efteråt i höstas, när infrastrukturpropositionen
              lades fram att vi tyckte att det var för lite pengar till infrastruktursatsningar.
              Dessutom var det tyvärr fel inriktning.
            </seg>
            <seg xml:id="i-4834d767c6482f32-0">
              Vänsterpartiet gör en helt annan bedömning än regeringen av vilka
              de långsiktiga behoven för svensk politik och svensk ekonomi är.
              Vi ser att det krävs kraftfulla åtgärder för att stimulera ekonomin
              och stärka Sveriges långsiktiga växtkraft. Då krävs inte minst
              infrastruktursatsningar. Det är viktigt för klimatets skull, det
              är viktigt för jobbens skull och det är viktigt för att hålla
              ihop Sverige som helhet att alla oavsett var man bor ska kunna
              ha en fungerande tillvaro vad gäller jobb, utbildning och så vidare.
            </seg>
            <seg xml:id="i-e36e57d6f37d2092-0">
              Vi från Vänstern vill hävda att vårt budgetalternativ är ansvarsfullt
              och att det använder de gemensamma resurserna på ett bättre och
              mer rättvist sätt än den borgerliga regeringen gör. Dessutom är
              vår politik mer framtidsinriktad.
            </seg>
            <seg xml:id="i-cf1ef1d6c3c1e2f1-0">
              Jag kan också konstatera att Vänsterpartiets budgetmotion på
              ett mycket bättre sätt redan som inledning kunde matcha och svara
              upp till de behov som verkligheten kom att ställa på oss politiker
              i samband med finanskrisen, som började i höstas och som fortfarande
              pågår. Vi tycker att regeringen inte i tillräcklig mån vare sig
              i budgetproposition eller i det arbete som sedan har kommit har
              varit tillräckligt kraftfull, konsekvent och framåtriktad när
              det gäller att vidta nödvändiga åtgärder för att komma till rätta
              med de problem som nu drabbar inte minst jobben i Sverige.
            </seg>
            <seg xml:id="i-4f34cb099c93b0e3-0">
              Vi har tidigare framfört att vi tycker att det krävs kraftfulla
              åtgärder för att komma till rätta med problematiken på infrastruktursidan.
              Då kan man inte bara diskutera att man vill ha bättre fungerande
              marknader, fler operatörer på spåret och så vidare. Vi har aldrig
              förstått på vilket sätt det skulle lösa problematiken med ständigt
              försenade tåg om några ytterligare operatörer skulle gå in och
              köra något annat tåg. Jag har svårt att förstå hur det skulle
              öka framkomligheten när man bara har ett visst antal spår.
            </seg>
            <seg xml:id="i-d49c2c3fc5f67dd1-0">
              Därför har vi, inte minst för klimatets skull, föreslagit att
              man ökar lånefinansieringen för att klara av nödvändiga klimatinvesteringar
              i järnväg. Jag konstaterar att regeringen i stället svarar med
              att i princip säga: Nej, vi ska nog dra ned på lånefinansieringen
              och annars låta kommuner och landsting betala för nationellt viktiga
              järnvägssatsningar.
            </seg>
            <seg xml:id="i-f76208e42ef2dd6e-0">
              Vi tycker att det är totalt fel väg att gå. Dessutom är det totalt
              verklighetsfrånvänt, inte minst med tanke på den verklighet som
              har vältrat sig över alla svenska politiker oavsett om vi sitter
              i riksdagen, ute i regionerna eller ute i kommunerna. De behöver
              sina pengar för att kunna klara av de viktiga kärnuppgifter som
              åligger landstingspolitiken och kommunpolitiken.
            </seg>
            <seg xml:id="i-de823626c4288a32-0">
              Jag konstaterar att den borgerliga sidan fortfarande är mig och
              Vänsterpartiet svaret skyldig. Varför är det bättre att man tvingar
              kommuner och landsting att låna upp pengar till viktiga infrastruktursatsningar?
              Eller tror ni att de har något slags sparbössa som de bara öser
              upp pengar ur när man ska finansiera till exempel Citybanan?
            </seg>
            <seg xml:id="i-4a8060a0102cddc0-0">
              Vi har räknat på det här i vad vi kallar för en investeringsbudget.
              Man för gärna kalla det för någonting annat, men det vi gör är
              i princip det man gör i alla andra ekonomier när man gör stora
              långsiktiga satsningar som kommer att användas under ett stort
              antal år av flera generationer. Då säger vi att det är fullt rimligt
              att man ökar graden av lånefinansiering. Man skriver av under
              den tid man kan använda en investering, till exempel 2540 år beroende
              på vilken typ av investering det är. Sedan belastar man budgeten
              med räntor och amorteringar under den perioden.
            </seg>
            <seg xml:id="i-62e3dc8834e41db4-0">
              Det här gör att vi i vårt förslag, som man kan se på s. 47 i
              budgetbetänkandet under vårt särskilda yttrande, drar ned på anslaget
              med nästan 14 miljarder. Man kan tro att det inte blir någonting
              kvar då, men det gör det eftersom vi finansierar våra satsningar
              på ett traditionellt sätt. Vi gör det på det vanliga sättet, nämligen
              genom att skilja på drift och investeringar.
            </seg>
            <seg xml:id="i-20ac8f0ec351bab0-0">
              Detta gör att vi drar ned på väghållning och statsbidrag med
              drygt 10 miljarder. Vi skulle ha kunnat dra ned ännu mer, men
              vi lägger tillbaka vissa saker som vi ändå tycker är viktiga att
              satsa på. Det gäller till exempel bärighetsåtgärder, vilket gör
              att vi återför en del pengar. Vi har sparat pengar genom att säga
              att vi inte behöver bygga så många nya motorvägar. Man klarar
              till exempel trafiksäkerhetsfrågorna på ett i stort sett lika
              bra sätt och till en betydligt lägre kostnad genom att välja två-plus-ett-vägar.
            </seg>
            <seg xml:id="i-5b0efbaff75a0698-0">
              När det gäller järnvägsinvesteringar har vi också gjort neddragningar
              av samma skäl; vi lånefinansierar. Där sparar vi 6,5 miljarder
              kronor. För att inte göra hela den besparingen har vi där lagt
              tillbaka viktiga åtgärder. I stället för att bara prata vidtar
              vi åtgärder och lägger tillbaka 250 miljoner kronor för att klara
              av de nedläggningshotade järnvägarna och de sträckor som finns.
              Vi tycker att det är totalt vansinne att man riskerar att riva
              upp spår när vi i framtiden kommer att behöva mer spår och mer
              järnvägstrafik. Vi har ju gjort den investeringen i framtiden
              en gång, så det är viktigt att säkerställa att de spåren finns
              kvar.
            </seg>
            <seg xml:id="i-2b412d9dc3a7cb1d-0">
              Vi lägger 100 miljoner kronor per år för att säkerställa att
              kapillärspår och industrispår finns kvar och fungerar. Industrierna
              måste kunna transportera sitt gods på järnväg i stället för på
              lastbil, och då är det viktigt att också dessa spår finns kvar.
            </seg>
            <seg xml:id="i-912bac26214659e8-0">
              Dessutom har vi satsat 1 miljard kronor per år eftersom vi ser
              att det krävs radikala åtgärder för att minska de tågförseningar
              som alla vi som reser drabbas av.
            </seg>
            <seg xml:id="i-7e8ff12cc27a2ee2-0">
              I en tidigare debatt har vi, herr talman, avvisat bolagiseringen
              av olika delar av vägverk och banverk. Det gör att vi hämtar in
              besparingar på Banverkets sida.
            </seg>
            <seg xml:id="i-35a8693c82f1ab2f-0">
              På sjöfartssidan lägger vi tillbaka 130 miljoner kronor. Där
              ligger till exempel 70 miljoner kronor till Södertälje sluss.
              Både av trafikskäl, för att klara av en tyngre trafik via Södertälje
              sluss, och av klimat- och miljöskäl behöver vi göra den satsningen.
              Man har diskuterat detta under lång tid nu, och det vore bra om
              det någon gång hände något i verkligheten. Det är inga jättesummor
              det handlar om för att säkerställa en bättre sjötrafik över Södertälje
              sluss.
            </seg>
            <seg xml:id="i-44b9c90320be349b-0">
              När det gäller trafikavtal kan man se i vår tabell att vi lägger
              tillbaka ungefär 2 ½ miljard kronor jämfört med regeringens förslag.
              Vi gör framför allt en kraftfull satsning på kollektivtrafik.
              Vi fördelar pengarna på de olika trafikhuvudmännen för att kunna
              säkerställa en bättre fungerande kollektivtrafik i hela landet
              med fler resande så att vi faktiskt kan ta ett steg och få en
              ökad andel kollektivresande av det totala antalet resande. Det
              är en oerhört viktig åtgärd inte minst ur klimat- och miljösynpunkt
              men också ur trafiksäkerhetssynpunkt. Ju fler vi kan få att resa
              kollektivt, desto färre kommer att bli allvarligt skadade i trafiken.
            </seg>
            <seg xml:id="i-31e8cb1a90d9dab1-0">
              Återigen för vi fram vårt förslag om en försöksverksamhet med
              klimattaxa, det vill säga avgiftsfri kollektivtrafik, i ett eller
              två större län för att se vad det skulle kunna få för konsekvenser
              för miljön, för resandemönster, för jobb och så vidare.
            </seg>
            <seg xml:id="i-3dfb11b61c1c61ec-0">
              Vi har samma kritik som Miljöpartiet och Socialdemokraterna mot
              användningen av trängselavgifter i Helsingfors. Vi tycker att
              det är självklart att man ska följa folkomröstningsresultatet
              och använda pengarna inte minst till kollektivtrafik i stället
              för som nu enbart styra över dem på väginvesteringar.
            </seg>
            <seg xml:id="i-4eecebd2577f5ee8-0">
              När det gäller ett antal målformuleringar inom utgiftsområdet
              som regeringen har framfört i budgetbetänkandet vill jag bara
              kort säga att Vänstern står kvar vid tidigare ställningstaganden.
              Vi har ifrågasatt nedläggning av Svensk Kassaservice. Vi tycker
              att man har ganska lättsinniga skrivningar i budgeten där man
              tror att man kommer att klara detta på ett bra sätt genom den
              nya ordningen. Det återstår att se. Man hör ganska mycket kritik
              redan nu ute i landet där många ser att det här kommer att skapa
              stora problem för vissa grupper i samhället som inte har gått
              över till betalning via Internet och så vidare.
            </seg>
            <seg xml:id="i-d3e3dfd5d01b1f3a-0">
              Vi har poängterat att det nog är bra att prata om rimliga priser
              för betaltjänster, postservice och så vidare men att vi gärna
              vill lägga till rimliga villkor . Det är nog bra med rimliga priser,
              men det ska också vara rimliga villkor för dem som vill betala
              räkningar eller använda post. Man ska inte behöva åka långa sträckor
              för att uträtta ärenden till exempel, vilket kan vara svårt om
              man är funktionshindrad, äldre och så vidare.
            </seg>
            <seg xml:id="i-0a99ed53ad5e6a97-0">
              Herr talman! Jag ska kort avsluta med att säga något om Gotlandstrafiken.
              Eftersom man nu har förlängt avtalet har vi inte kunnat anslå
              några pengar i budgeten som vi har gjort tidigare i det som vi
              kallar för Vägpris.nu. Men vi vill fortfarande hävda detta. Vår
              principiella hållning kvarstår: Vi tycker att det är fullt rimligt
              att de som bor på Gotland ska ha samma förutsättningar att resa
              till ungefär samma priser som resten av befolkningen. Därför har
              vi tidigare anslagit pengar i budget för det här.
            </seg>
            <seg xml:id="i-7ca8c02d99ddacf0-0">
              Vi får se nu vart avtalet leder när det slutligen slutförs. Men
              vår grundläggande inställning kvarstår. Vi borde ha en prissättning
              på trafiken som motsvarar vad det kostar för oss övriga att resa
              från till exempel våra residens eller mindre orter in till Helsingfors.
              Det finns ingen anledning att de som bor på Gotland ska straffas
              för att de är hänvisade till i princip ett trafikslag om de inte
              vill flyga och det vill vi ju inte att de ska, utan hellre ta
              sig fram på ett mer miljövänligt sätt.
            </seg>
            <seg xml:id="i-13733688e772f03c-0">
              Jag avslutar här, herr talman, och konstaterar att vi inte har
              någon reservation. Jag hänvisar för vidare läsning till vårt särskilda
              yttrande i sin helhet.
            </seg>
          </u>
          <note type="speaker" xml:id="i-fcdfbea7bb9d9008-0">
            Anf. 6 KARIN SVENSSON SMITH (mp):
          </note>
          <u who="karin_svensson_smith_1f3fb3" next="cont" xml:id="i-daa4a1dc741c5158-0"/>
          <note xml:id="i-55332d6c7f0cf7ef-0">
            Herr talman! Från Miljöpartiets sida yrkar vi bifall till reservation
            nr 3.
          </note>
          <u who="karin_svensson_smith_1f3fb3" prev="cont" xml:id="i-75e2f90e80ef5f47-0">
            <seg xml:id="i-114764fbbcfb3291-0">
              Poznanmötet har uppmärksammats mycket, och det med rätta. Det
              handlar om en ödesstund för mänskligheten, och det handlar om
              hur vi ska få ihop klimatåtgärderna så att vi når de mål som är
              tillräckliga för att rädda framtiden för kommande generationer.
            </seg>
            <seg xml:id="i-d57ffd42b94001fa-0">
              Människor i allmänhet oroar sig med rätta för klimatet. Det leder
              också till förändringar i hur man förflyttar sig. Biltrafiken
              har ökat varje år i 50 år, fram tills i fjol. Då blev det ett
              trendbrott. För första gången gick volymen biltrafik ned. Samtidigt
              ökade kollektivtrafiken. Jag tror att det återspeglar inte bara
              det faktum att en del har fått sämre ekonomi utan också att många
              i Sverige och i andra länder försöker byta ut en och annan bil-
              eller för all del flygresa mot ett mer klimatvänligt sätt att
              transportera sig.
            </seg>
            <seg xml:id="i-ae6cf4d9b6ca58de-0">
              Vi som är här är representanter för svenska folket. Vi är deras
              valda företrädare. Det är då rimligt att man hörsammar hur människor
              vill resa och att de vill kunna förflytta sig med mer klimathänsyn
              än tidigare.
            </seg>
            <seg xml:id="i-cbddfd4a595daf3a-0">
              Vi upplever trängsel. Vi får många meddelanden till trafikutskottet
              om förseningar. Folk kommer inte fram i tid. Det blir fler tåg.
              Operatörerna försöker att få fler tåglägen. Människor får inte
              plats, och det blir trångt. Perrongerna får förlängas. I Lund
              kör man med tredubbla tåg i trängseltid. Men spåren räcker inte
              till, och man måste bygga ut.
            </seg>
            <seg xml:id="i-01eeecd6cba06d58-0">
              Då blir det märkligt att regeringen i sin närtidssatsning lägger
              75 procent av anslaget på vägar och bara en fjärdedel på att stimulera
              den kollektivtrafik som människor i allmänhet väljer mer av.
            </seg>
            <seg xml:id="i-2472cc3110ddea8e-0">
              Vi hade en annorlunda fördelning i den rödgröna majoriteten.
              För varje krona som vi satsade på väg satsade vi två på spårburen
              trafik. Det gjorde vi inte bara av klimatskäl och för att hörsamma
              hur människor vill förflytta sig utan också för att vi hade något
              slags idé om framtiden med ett klimatanpassat transportsystem
              och en idé om Sverige som ett land som är modernt och går före.
            </seg>
            <seg xml:id="i-ce08f2b6c2b479ab-0">
              I dag känns det som om Sverige släpar efter andra länder. När
              vi var i Frankrike och i Spanien och diskuterade och tittade på
              deras satsningar på spårvagnstrafik i många städer och deras satsningar
              på höghastighetståg upplevde vi att de definitivt låg längre fram.
              Det stämmer inte med den självbild de flesta av oss svenskar har
              om att Sverige är det moderna landet.
            </seg>
            <seg xml:id="i-0319a8970f74694c-0">
              Vi frågade i Spanien hur de räknade, om de använde något av de
              räknesätt som till exempel Finansdepartementet använder när det
              gäller att värdera infrastruktur. Man skriver att en noggrannare
              samhällsekonomisk analys ska ge större utrymme för väginvesteringar.
              Det påståendet fick vi inte någon bekräftelse på. I Spanien sade
              de snarare att de har räknat ut att de inte har råd att låta bli.
              Olja kommer att bli så dyrt och klimatmässigt oacceptabelt att
              de måste ha höghastighetsspår så att människor i landet kan komma
              fram.
            </seg>
            <seg xml:id="i-905e53839a667ff2-0">
              I Paris sade de att 80 procent av deras investeringar i Parisregionen
              ska gå till kollektivtrafik och resterande 20 till cykelvägar
              och trafiksäkerhet som inte vidgar vägarna.
            </seg>
            <seg xml:id="i-d3a67e9917e9e24b-0">
              Låt oss göra en jämförelse med Danmark. Vi fick i förra veckan
              reda på att där har de bestämt att de ska satsa på vad de kallar
              snabba tåg och införa kilometerskatt. Den borgerliga regeringen
              har hörsammat ett krav som den rödgröna oppositionen har drivit
              ett bra tag, nämligen att införa en kilometerskatt. De gör det
              för all trafik. Det ska vara differentierat så att det blir mer
              för lastbilar och mer i områden med tät trafik.
            </seg>
            <seg xml:id="i-8c71384e22415161-0">
              Eftersom vi nu har statsrådet Torstensson här skulle det vara
              bra om vi i kammaren kunde få reda på vad som hände med den saken
              på transportministermötet i förra veckan. Vi hade fått reda på
              att regeringen, om jag förstod det rätt, hade tänkt att blockera
              mot en uppgörelse om kilometerskatt i fall man inte kunde se till
              att inte tunga lastbilar blev förfördelade när det gällde komponenten
              för trängsel. Jag skulle vilja ha utrett vad som egentligen hände
              och vad Sverige drev i det sammanhanget. Det är i så fall inte
              i överensstämmelse med det som Reinfeldt flera gånger har försökt
              hävda, nämligen att Sverige är pådrivande när det gäller klimat
              i europeiska och i andra internationella sammanhang.
            </seg>
            <seg xml:id="i-75aa4db6be06cc59-0">
              Från Miljöpartiets sida har vi en större satsning på Banverket.
              Vi förstår inte heller alls varför man inte kan hörsamma de planer
              som Banverket har förberedda för att vidga kapaciteten för resenärer
              och gods på spåren. Det innebär att med de ca 2 ½ miljard extra
              som finns i vår budgetmotion kan man bygga ut dubbelspår från
              Södertälje hamn till Södertälje central. Man kan se till att det
              blir pågatåg till Trelleborg. Det finns förberedda planer. Det
              saknas bara pengar i Banverkets budget. Man kan snabba på utbyggnaden
              av ERTMS, ett signalsystem som gör att det går att ha betydligt
              fler tåg på samma spårutrymme. Det är mycket kostnadseffektivt.
              Man kan satsa mer på bulleråtgärder i samband med tågtrafiken.
              Man kan bygga ut ett antal bangårdar, Alvesta med flera. Man kan
              se till att snabba på hastigheten mellan Helsingborg och Hässleholm.
              Man kan se till att kombiterminaler byggs ut, så att det i större
              utsträckning går att kombinera väg och järnväg i både Helsingfors
              och Malmö.
            </seg>
            <seg xml:id="i-1bca2eb1404833ef-0">
              Jag förstår inte i dessa tider när varslen står som spön i backen
              varför man inte vill använda offentliga medel för att bygga ut
              klimatvänliga transporter.
            </seg>
            <seg xml:id="i-8845d564e6020dc0-0">
              Trafiksäkerhet är ett annat mål som vi har satt högt i Sverige
              och fortfarande skulle behöva sätta högt. Det är för många människor
              som kommer till skada och mister sina liv i trafiken. En ökad
              satsning på kollektivtrafik är ett klokt sätt att se till att
              risken för att komma till skada i trafiken minskar.
            </seg>
            <seg xml:id="i-afe141a9d52ab00f-0">
              Nu är det julhelger, och människor vill åka i väg och träffa
              släktingar och vänner eller åka skidor. Risken är då stor att
              det kommer att hända något när folk färdas med bil, det är trångt,
              kanske lite halt och människor har bråttom. Då skulle det vara
              bra om det finns mer kapacitet att åka tåg i stället, kanske ta
              bilen den korta sträckan till stationen och sedan kunna färdas
              på ett sätt som inte bara är klimatvänligt utan också säkert.
            </seg>
            <seg xml:id="i-dfbeac0d0d49db10-0">
              Den diskussion som finns nu här i kammaren och ute i samhället
              handlar om svensk fordonsindustri. Regeringen har lagt fram ett
              paket på 28 miljarder kronor som bland annat handlar om lånegarantier.
              Då blir vi lite konfunderade. Apropå lån skriver regeringen i
              budgeten att när det gäller de pengar som anslås extra har tidigare
              ingångna lån fasats ut men att det tas inga nya lån. Varför kan
              man inte ta lån för att bygga ut kollektivtrafiken när man kan
              ta lån för att försöka rädda industrin? Jag förstår inte logiken
              i det hela.
            </seg>
            <seg xml:id="i-513d00cf573a135b-0">
              Sedan finns resenärsperspektivet. Det rimliga är inte att utgå
              från själva spåret det är vackert att titta på men vad är bra
              för resenären och inte bra för resenären? Den vanligaste frågan
              vi får när vi är ute är hur det kan komma sig att det ibland är
              dyrare att åka tåg än att flyga. Hur kan det komma sig att det
              ibland är dyrare att åka tåg än att åka tillsammans i en bil?
            </seg>
            <seg xml:id="i-a6a41154d71bbd42-0">
              I Miljöpartiets Sverige skulle det klimatvänliga alltid vara
              det billigaste. Frågan är hur det är i regeringens värld. Det
              finns investeringar som inte görs som är eftertraktade i regioner
              där även moderata regionråd talar inte bara om höghastighetsspår
              utan också om andra satsningar som de anser viktiga för den regionala
              utvecklingen. De vill att regeringen ska satsa pengar på det.
              Men det kommer man inte att kunna göra nu utan kommuner och regioner
              får medfinansiera det hela. Banavgifterna kommer kanske att höjas.
              Det har aviserats bland annat för att finansiera den nya transportmyndigheten.
              Det har också pratats om att höja banavgifterna av andra skäl.
            </seg>
            <seg xml:id="i-0ddfb2d6ae0430a1-0">
              Vad kommer detta att leda till för resenärerna, om man ska utgå
              från ett resenärsperspektiv? Jag kan inte se annat än att det
              leder till högre biljettpriser, vilket gör det ännu konstigare,
              sett till att vi från statsmakterna borde signalera med priser
              att människor ska åka på det klimatvänligaste sättet.
            </seg>
            <seg xml:id="i-dec2cd763d65644e-0">
              Hur ska man förhålla sig i näringslivet när man ska transportera
              sina varor? Fler och fler försöker minska sin miljöbelastning
              genom att hitta klimatvänliga godstransporter. Det var till exempel
              väldigt glädjande i fredags att höra att KF har slutit ett avtal
              med Green Cargo om att man ska använda Green Cargo på alla långväga
              transporter och därmed minska lastbilstransporterna radikalt.
              Vad blir beskedet till dem om vi höjer banavgifter och gör det
              dyrare att transportera varor på spår?
            </seg>
            <seg xml:id="i-f53c2a9ae1936a51-0">
              Nej, man borde göra tvärtom. Man borde satsa på framtiden, och
              det är det vi är överens om i det rödgröna gänget att satsa på
              spårburen trafik snarare än att försöka satsa på det alla vet
              måste minska, det vill säga de transporter som ökar klimatpåverkan.
            </seg>
          </u>
          <note type="speaker" xml:id="i-050d4e30480e1aa8-0">
            Anf. 7 LISBETH GRÖNFELDT BERGMAN (m):
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-0">
            <seg xml:id="i-2fb2deb086da4824-0">
              Herr talman! Det är med stolthet och glädje jag går in i den
              här debatten. Det är en stark budget som alliansregeringen har
              presenterat på utgiftsområde 22, som det ju heter och som rör
              landets kommunikationer. Det är en bra budget med rejäla anslag
              för en förbättrad infrastruktur för alla områden och för alla
              delar av landet.
            </seg>
            <seg xml:id="i-7523ff5ba9f248d6-0">
              I 2008 års budget satsades nästan 36 miljarder kronor inom områdena
              transportpolitik, elektroniska kommunikationer, IT och postsektorn.
              Innevarande år, 2008, har alltså lite mer än 31 miljarder kronor
              gått till byggande och underhåll av vägar och järnvägar. Redan
              det var en stor satsning, och betydligt större än den tidigare
              regeringens satsning på infrastrukturen närmare 1,2 miljarder
              mer.
            </seg>
            <seg xml:id="i-88823f837a168cb0-0">
              För 2009 omfattar satsningarna på bättre kommunikationer i landet
              hela 40 233 miljoner kronor merparten, 39 915 miljoner, inom det
              transportpolitiska området, alltså vägar, järnvägar, sjöfart,
              luftfart och kollektivtrafik. IT eller kanske rättare sagt det
              lite vidare begreppet informationssamhället får 308 miljoner.
            </seg>
            <seg xml:id="i-f96beae4da75751e-0">
              För många människor i det här landet är nog särskilt regeringens
              satsningar med 7,6 miljarder på igångsättning och fullföljande
              av projekt i närtid, det vill säga åren 2009 och 2010, extra välkomna.
              Dessa anslag innebär ju att arbetet med att minska genomfartstrafiken
              i bland annat Umeå, Sundsvall och Motala påbörjas och skyndas
              på genom att förbifarter anläggs. Det innebär vidare att E 18-infarten
              till Helsingfors byggs ut, att stora investeringar tidigareläggs
              på E 22 i både Blekinge och Skåne och, inte minst, att Göteborgs
              hamn och även Trelleborgs hamn får bättre vägförbindelser något
              som är oerhört betydelsefullt för vår export och import, för hela
              landets invånare och våra företag.
            </seg>
            <seg xml:id="i-b51a707360026449-0">
              Att Göteborgs hamn under senare år och även fortsättningsvis
              satsat och satsar hårt på och ökar antalet järnvägspendlar innebär
              inte att vägarna varken håller eller räcker till kapacitetsmässigt.
              Det är därför viktigt att se till att väginfrastrukturen håller
              måttet även på längre sikt att lastbilar inte behöver ta vägen
              genom de mest tätbefolkade delarna och har möjlighet att ta sig
              till och från hamnen på smidigaste sätt så att inte nya konvulsioner
              skapas.
            </seg>
            <seg xml:id="i-521f1c510bd4db69-0">
              Arbetet med att bygga en ytterligare älvförbindelse i Göteborg
              säkerställs genom att erforderliga förberedelsearbeten påbörjas
              genast. Detta är absolut nödvändigt då de älvförbindelser som
              finns dels är otillräckliga, dels är i behov av reparation alternativt
              till och med rivning. Ja, det är ju så med Götaälvbron att den
              nog inte håller mer än cirka tio år till.
            </seg>
            <seg xml:id="i-d764fe607ea9e394-0">
              Dessutom kommer det att bli möjligt att öka tillgängligheten
              på det enskilda vägnätet. Som så många vet är detta viktigt för
              att stärka landsbygdens utvecklingskraft att förbättra det finmaskiga
              vägnätet. Alla bor ju inte, som man ibland kanske måste påminna
              om, i våra tre storstadsområden, eller fyra, hur man nu räknar.
            </seg>
            <seg xml:id="i-b263c3b45e539fd2-0">
              Detta om vägtrafiksatsningar.
            </seg>
            <seg xml:id="i-aa73f249bc87ec78-0">
              Jag går nu över till järnvägssidan.
            </seg>
            <seg xml:id="i-dbcab865d747b242-0">
              Ja, vi vet väl alla att den senare tidens kraftigt ökande reslust
              på tåg framför allt i och mellan storstadsområdena har lett till
              en hel del påfrestningar på såväl järnvägssystemet som människors
              tålamod. Fler och fler störningar, elkapacitetsbrist, förseningar
              och inställda avgångar har tyvärr blivit alltför vanliga på senare
              tid och leder i längden till ett försämrat förtroende för tågtrafiken
              från människors sida och risk för minskad vilja att byta andra
              transportslag till tåg.
            </seg>
            <seg xml:id="i-29fe12696ea6ac14-0">
              Här tillförs nu medel bland annat till Skåne och Göteborgsregionen
              för att förbättra förutsättningarna för goda transporter, för
              bättre underhåll och för bättre drift. Inom parentes kan nämnas
              att redan tidigare har både Helsingfors och Mälardalen fått tillskott,
              och resultaten av dessa satsningar bör nog snart komma. Här bör
              alla inklusive operatörerna ta sitt ansvar.
            </seg>
            <seg xml:id="i-f501defdc6acde01-0">
              Vidare kan nu viktiga kapacitetshöjande åtgärder i Bergslagen,
              i norra Sverige och längs södra Norrlandskusten också komma till
              stånd.
            </seg>
            <seg xml:id="i-918797c8b50f118b-0">
              Ytterligare någonting som jag tycker är viktigt är att det kommer
              att finnas förutsättningar för snabbare takt i arbetet med handikappanpassningen
              av våra järnvägsstationer något som länge funnits i den nationella
              banhållningsplanen.
            </seg>
            <seg xml:id="i-28c43dc97cfb5802-0">
              Allt detta och mer därtill samt det faktum att den tidigare regeringen
              efterlämnat stora hål i finansieringen av nödvändiga infrastrukturprojekt
              ligger till grund för att regeringen nu föreslagit att tillföra
              Vägverket 4 840 miljoner kronor och Banverket 2 760 miljoner kronor
              för satsningar åren 2009 och 2010. Trafikutskottet välkomnar detta
              och det tror jag att svenska folket och de svenska företagen gör
              också.
            </seg>
            <seg xml:id="i-73e33feb8693e2f9-0">
              Det är intressant närmast fascinerande att titta på förslagen
              från den rödgröna nyinrättade så kallade samverkansoppositionen,
              eller vad ni nu vill kalla er. När det gäller närtidssatsningen
              vill Socialdemokraterna ha 3,3 miljarder större väg- och järnvägsnärtidssatsning
              än regeringen, och Miljöpartiet önskar sig 2,4 miljarder mer Miljöpartiet
              endast på järnvägssidan och Socialdemokraterna lite på både väg
              och järnväg men mest på järnvägssidan.
            </seg>
            <seg xml:id="i-68d6abed84796f52-0">
              Jag har fått höra här av Christina Axelsson att det också finns
              en motion med en satsning på ca 600 miljoner på kollektivtrafiksidan.
              Det var inte helt glasklart i motionen, så därför tog jag inte
              med det förrän jag fick denna upplysning från Christina.
            </seg>
            <seg xml:id="i-72aff6277f6fb80c-0">
              När det gäller hela budgetramen för området Kommunikationer vill
              Socialdemokraterna ha 2 miljarder mer, Vänsterpartiet nästan 14
              miljarder mindre och Miljöpartiet 28 miljoner mindre än regeringens
              förslag. Med en stark dominans av Socialdemokraterna i en rödgrön
              samverkan kan vi konstatera att det innebär högre skatter, färre
              arbetstillfällen, lägre intäkter till statskassan, högre skatter
              igen och så är den onda cirkeln i gång igen. Med ett starkt vänsterinflytande,
              med 10 miljarder mindre till vägsektorn, innebär det mindre pengar
              till säkerhetsåtgärder på våra vägar, mycket sämre tillgänglighet
              för landsbygdens invånare och företag, betydande försämringar
              för de för landet så viktiga godstransporterna till och från våra
              hamnar och betydande osäkerhet för storstadsområdenas befolkningar
              när det gäller att ta sig till och från jobbet. Eller också betyder
              det en ny lånekarusell, med försämrade statsfinanser som omedelbar
              följd.
            </seg>
            <seg xml:id="i-0869ce51ead88624-0">
              Jag kan bara konstatera att dragkampen inom oppositionen fortgår
              medan enigheten i alliansregeringen är stor. Vi vill rusta upp
              förfallen infrastruktur, ta itu med och komma ifatt av tidigare
              regeringar uppbyggda underhållsberg, satsa på smarta lösningar
              för framtiden, bygga bort flaskhalsar, göra insatser där de gör
              bäst nytta, satsa för framtiden och bygga för att tillvarata alla
              transportslags effektivitet så att vi på bästa sätt utnyttjar
              dem alla och låter dem samverka och samarbeta och på så sätt tillvaratar
              möjligheterna till såväl konkurrenskraftig som hållbar utveckling
              i vårt land.
            </seg>
            <seg xml:id="i-e96cc08052f91d07-0">
              Mina allianskolleger kommer att ta upp ytterligare aspekter av
              och delområden i detta betänkande. Vi har dessutom förmånen att
              ha infrastrukturminister Åsa Torstensson som deltagare i denna
              debatt.
            </seg>
            <seg xml:id="i-e30f59c8dc9e91ca-0">
              Därför, herr talman, nöjer jag mig med detta och vill avsluta
              med att yrka bifall till förslaget i betänkandet och avslag på
              samtliga reservationer.
            </seg>
          </u>
          <note type="speaker" xml:id="i-759e810b14d7aa69-0">
            Anf. 8 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-0">
            <seg xml:id="i-4cde2056ad0a72f7-0">
              Herr talman! Jag kan förstå Lisbeth Grönfeldt Bergmans dilemma
              med att snabbt hoppa in i debatten, detta med tanke på att hon
              sade att hon inte hade sett att vi vill satsa på kollektivtrafik.
              Jag kan tänka mig att det är det snabba inhoppet som har gjort
              att hon inte har läst vår motion 509. I den står det mycket tydligt
              att vi vill satsa 649 miljoner på just kollektivtrafiken. Det
              är någonting som man saknar i den moderatledda regeringens budget.
            </seg>
            <seg xml:id="i-3ad03a0825eee5b4-0">
              Jag undrar om Lisbeth Grönfeldt Bergman är så stolt som hon står
              här och säger att hon är. Det sägs att man gör en satsning i närtid.
              Man lyfter ut vissa pengar för att man ska kraftsamla eller vad
              man kallar det. Det tyder väl bara på att det finns en brist på
              långsiktighet över tid när det gäller hur mycket man vill göra?
            </seg>
            <seg xml:id="i-23c4cca66f1515bd-0">
              Jag skulle därför vilja fråga Lisbeth Grönfeldt Bergman om det
              inte hade varit bra om man också hade satsat rejält på kollektivtrafik.
              Jag tror att vi kan vara överens om att det är smartare att åka
              tillsammans än att var och en åker för sig.
            </seg>
          </u>
          <note type="speaker" xml:id="i-08a1ba96178094e5-0">
            Anf. 9 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-1">
            <seg xml:id="i-3f904a839cc6a4eb-0">
              Herr talman! Jag tror inte att det saknas långsiktighet i alliansregeringens
              transportpolitik. Vi ska på torsdag diskutera propositionen Framtidens
              resor och transporter infrastruktur för hållbar tillväxt . Där
              är det långsiktighet som gäller, och där är det ökade anslag hela
              vägen.
            </seg>
            <seg xml:id="i-c64ada3ad6aa415d-0">
              Däremot kan man säga att långsiktigheten inte har varit särskilt
              påfallande för tidigare regeringar. Det har inte satsats så här
              mycket utan mycket mindre, och underhållsberget har bara vuxit
              under hela denna tid.
            </seg>
            <seg xml:id="i-c16cd79f37f9e9fa-0">
              Att vi nu under dessa två år gör kraftsamlingar för att rädda
              de projekt som annars inte hade kunnat komma i gång tycker jag
              är vällovligt. Långsiktigheten har vi dessutom i den proposition
              som är framlagd.
            </seg>
            <seg xml:id="i-ef9145c57dfab198-0">
              Självfallet är det bra att man får så många människor som möjligt
              att åka kollektivt. Men man ska veta att för att man ska få människor
              att åka kollektivt kan man inte bara satsa på en liten bit, utan
              det handlar om att bygga en infrastruktur som håller ihop. Det
              behövs vägar även för kollektivtrafik.
            </seg>
          </u>
          <note type="speaker" xml:id="i-bc985a0f1d6effdf-0">
            Anf. 10 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-1">
            <seg xml:id="i-2b111dd008d90523-0">
              Herr talman! Jag har inte sagt att man ska satsa på bara en liten
              bit. Jag sade i mitt anförande att man skulle satsa på helheten.
              Det är därför som det är så viktigt att man också lyfter fram
              kollektivtrafiken.
            </seg>
            <seg xml:id="i-26ef891c65387231-0">
              Men jag tänker ta upp en annan sak med Lisbeth Grönfeldt Bergman,
              och det handlar om utgiftsutvecklingen när det gäller informationssamhället.
              Det låter mycket när ni säger att ni satsar 308 miljoner på detta
              område. Men om man tittar på vad dessa pengar står för är det
              37 miljoner som går till Post- och telestyrelsen, 149 miljoner
              som är ersättning för särskilda tjänster till funktionshindrade,
              alltså ungefär hälften, 27 miljoner som är grundläggande betaltjänst
              där man handlar upp, 75 miljoner som gäller samförläggning och
              kanalisation och 20 miljoner som är telekommunikation med mera.
            </seg>
            <seg xml:id="i-38c0fd043acee33f-0">
              Det som vi saknar är satsningen på bredband, särskilt nu när
              man lägger ned Svensk Kassaservice. Då behövs det bredband till
              fler. Om fler ska betala räkningar över nätet behöver man bygga
              ut bredbanden.
            </seg>
            <seg xml:id="i-c52c964797a85238-0">
              Tror verkligen Lisbeth Grönfeldt Bergman att marknaden kommer
              att klara av det? Det har visat sig att den inte har gjort det.
              Jag har läst den utredning som har kommit där man säger att det
              behövs insatser från det offentliga. Jag har läst vad PTS skriver.
              Man skriver samma sak, nämligen att det behövs vissa insatser
              just för glesbygden.
            </seg>
            <seg xml:id="i-703562f7dd27ab30-0">
              Det går an att stå här och vara stursk och säga: Vi satsar så
              här mycket pengar.
            </seg>
            <seg xml:id="i-53cb6ce3274133d7-0">
              Samtidigt ska vi veta att ni har satsat ungefär 600 miljarder
              på skattesänkningar för dem som är rika. Några av dessa miljarder
              skulle ni ha kunnat satsa på detta.
            </seg>
          </u>
          <note type="speaker" xml:id="i-3d44e055dcfe23b1-0">
            Anf. 11 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-2">
            <seg xml:id="i-1bb233a9f92faaab-0">
              Herr talman! Jag är fortfarande oerhört stolt. Vår regering hade
              som målsättning att minska utanförskapet, att minska arbetslösheten,
              att satsa på arbetslinjen och att göra ett jobbskatteavdrag. Vi
              har fått in jättemånga i arbete.
            </seg>
            <seg xml:id="i-18a4099382e69280-0">
              Nu går vi in i en lågkonjunktur med sunda statsfinanser och har
              möjligheter till en beredskap under kommande svåra tider. Det
              är jag oerhört stolt över.
            </seg>
            <seg xml:id="i-8e0ef7bfda78f82d-0">
              När det gäller satsningen på informationssamhället kommer min
              kollega Eliza Roszkowska Öberg senare att tala om hela detta område.
              Jag går därför inte in på det.
            </seg>
            <seg xml:id="i-8fe2303ac6080aac-0">
              Jag vill slutligen bara säga att den här regeringen med finansministern
              har skapat sunda statsfinanser. Vi har beredskap för sämre tider.
              Vi sätter dessutom i gång många infrastrukturprojekt nu som behövs
              för Sverige.
            </seg>
            <seg xml:id="i-514019730a1802a6-0">
              Sedan är det lättare att satsa i opposition. Jag undrar bara
              varför inte Socialdemokraterna gjorde det förut.
            </seg>
          </u>
          <note type="speaker" xml:id="i-bbc49bb1a2c13930-0">
            Anf. 12 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-0">
            <seg xml:id="i-600dfc473226b254-0">
              Herr talman! Lisbeth Grönfeldt Bergman talade om arbetslinjen.
              Men det är faktiskt fler som är arbetslösa och fler som skulle
              behöva meningsfull sysselsättning nu. Vi har lyckligtvis en industri
              som har tagit massor med produkter som vi skulle kunna utveckla
              och göra mer av. ERMTS, signalsystemen som skulle snabba på kollektivtrafiken,
              skulle kunna ge jobb här om de utvecklades. Gröna Tåget utvecklades
              på Bombardier i Västerås, och man skulle kunna bygga om de tåg
              som finns och göra dem snabbare. Det är många sådana saker som
              man skulle kunna sätta i gång med. Men tyvärr kan man vara rädd
              för att dessa verksamheter flyttar till andra länder där efterfrågan
              på kollektivtrafik är större och där man har en politiskt ansvarig
              regering som vågar satsa på densamma.
            </seg>
            <seg xml:id="i-875dd0227d7975fe-0">
              Detsamma gäller Volvo Bussar. Det går jättebra för dem i Latinamerika
              och Asien. Tillverkningen finns inte längre i Sverige. Den ligger
              huvudsakligen i Polen. Vi skulle kunna ha mer av detta om man
              gav en politisk signal om att det nu är klimatanpassade transporter
              som gäller.
            </seg>
            <seg xml:id="i-e9f861bb4adc0dac-0">
              Jag har en fråga till Lisbeth Grönfeldt Bergman som handlar om
              Göteborg. Det är hennes hemstad. När alliansregeringen utlyste
              sin presskonferens vid hamnen hade väl de flesta tänkt sig att
              det skulle handla om Hamnbanan. Göteborgs Hamn har en föredömlig
              målsättning om att högst hälften av nytillkommande trafik ska
              gå på väg. Man vill ha den på spår. Varför finns inte Hamnbanan
              med i er satsning? Jag förstår inte det. Ni vill ju gynna arbetslivet
              och näringslivet. Varför satsar ni då inte på klimatvänliga transporter
              som kan minska lastbilstrafiken i Göteborg?
            </seg>
          </u>
          <note type="speaker" xml:id="i-8e04b0099170eac4-0">
            Anf. 13 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-3">
            <seg xml:id="i-526cacf3be6e9527-0">
              Herr talman! Jag vill börja med att säga följande: Ja, vi har
              satsat på arbetslinjen. Under en tvåårsperiod har 120 000 personer
              gått från utanförskap till arbete.
            </seg>
            <seg xml:id="i-b059a934c723f2bc-0">
              I den statsbudget som vi har lagt fram i år satsas det kommande
              år 32 miljarder på forskning, utveckling, infrastruktur och utbildning.
              Statsbudgeten innehåller också sänkt arbetsgivaravgift, sänkt
              bolagsskatt och sänkta inkomstskatter för både löntagare och pensionärer.
              Detta är för att stimulera så att fler människor ska få arbete.
              Vi ska också ha en buffert för sämre tider. Det ska finnas möjligheter
              för människor att utbilda sig i sämre tider. Vi ska försöka få
              alla duktiga och kunniga människor att stanna kvar i Sverige genom
              att ge dem ytterligare kompetens. Det finns mycket mer att säga
              om detta.
            </seg>
            <seg xml:id="i-1663ea11368de48b-0">
              Jag har alldeles bestämt för mig att Hamnbanan i Göteborg finns
              med i detta sammanhang. Men den ligger inte som ett av de översta
              projekten.
            </seg>
          </u>
          <note type="speaker" xml:id="i-0ef0b49811777630-0">
            Anf. 14 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-1">
            <seg xml:id="i-c2c31db6f4562ac7-0">
              Herr talman! Det som presenterades på presskonferensen i Göteborg
              handlade om vägförbindelser och inte om spårförbindelser, vilket
              Göteborgs Hamn uttryckligen hade sagt och Banverket hade prioriterat.
              Det hade dessutom tagits fram en snålvariant för att spaden verkligen
              skulle kunna sättas i jorden för projektet. Det gjordes inte.
              Regeringen gav inte heller en krona till detta när den presenterade
              sitt konjunkturpaket på 8 miljarder. Allt handlar om underhåll.
              Det är inte en krona till nya järnvägsinvesteringar.
            </seg>
            <seg xml:id="i-743deddfed5c8494-0">
              Då har jag en fråga: Har ni någon diskussion alls med de moderata
              regionråden i Västra Götaland och i Skåne? De är väldigt tydliga
              inför sin hemmapublik om att de behöver dessa satsningar för regional
              utveckling, för näringslivet och för dem som bor i deras regioner.
              Där finns det en stor enighet om satsningar som underlättar för
              Västtrafik och för Skånetrafiken. Det är av vital betydelse för
              klimat, sysselsättning och regional utveckling. Varför satsar
              regeringen inte på det? I stället vill man lägga 25 miljarder
              på att bygga en motorväg i Helsingfors.
            </seg>
          </u>
          <note type="speaker" xml:id="i-b4198fcd93a9d18c-0">
            Anf. 15 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-4">
            <seg xml:id="i-6de5ef1f14874ac5-0">
              Herr talman! Hamnbanan finns visst med, men den ligger inte allra
              överst på listan, som jag sade. Det är många projekt som finns
              på önskelistor, både era och våra, som inte är möjliga att starta
              under 2009 eller att genomföra i den takt som man skulle ha kunnat
              önska sig. För igångsättande av vissa projekt krävs det nödvändiga
              banarbetstider, entreprenadresurser och att material kan erhållas.
              Det betyder också att man har ett slags ansvar när man tilldelar
              medel så att alla arbeten kan utföras rationellt. Så det där finns
              visst med.
            </seg>
            <seg xml:id="i-d0ab1aca3c6a8f23-0">
              Vi har mycket diskussioner det kan jag lova Karin Svensson Smith
              med borgerliga och även andra kommunalråd i hela Västsverige och
              hela södra regionen. Vi har mycket samtal. De här satsningarna
              kommer, men allting kan inte göras på en gång och lika fort.
            </seg>
          </u>
          <note type="speaker" xml:id="i-454e13b31e621f42-0">
            Anf. 16 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-1">
            <seg xml:id="i-03d9dc02a12ec86b-0">
              Herr talman! Lisbeth Grönfeldt Bergman försökte i sitt inledningsanförande
              ge sken av att regeringen satsar så oerhört mycket pengar jämfört
              med oppositionen.
            </seg>
            <seg xml:id="i-9963f07cf5aef6ac-0">
              När det gäller att investera i närtid, som vi valt att inte skriva
              speciellt om, konstaterar vi att vårt förslag innebär betydligt
              kraftfullare satsningar under planperioden, från år 2010 och fram
              till år 2021, än vad regeringen föreslår. Det gäller oavsett om
              vi pratar om drift och underhåll eller om vi pratar om bärighetssatsningar
              på väg eller investeringar i järnväg och väg. Alla de detaljerna
              får vi väl diskutera på torsdag. Jag konstaterar att vi har betydligt
              kraftfullare satsningar.
            </seg>
            <seg xml:id="i-a6b3ec610e005789-0">
              Regeringens närtidssatsning innebär i princip att man flyttar
              runt, att man tidigarelägger redan beslutade satsningar. De läggs
              något tidigare. Men de 7,6 miljarder, om jag minns rätt, som man
              säger att man ska satsa är inte nya pengar. Man tidigarelägger
              alltså satsningar, och det är i och för sig bra. Men redan där
              visar man på de felaktiga prioriteringar man gör. 64 procent av
              pengarna satsas på vägar och 36 procent på järnvägar en totalt
              felaktig prioritering, skulle jag vilja säga. Det vore önskvärt
              om ni vände på kuttingen här och för den långsiktiga perioden
              fram till år 2021, om ni nu menar allvar med ert snack om att
              klimatåtgärder måste vidtas även på transportsidan.
            </seg>
            <seg xml:id="i-afebc5d8a01b42af-0">
              Lisbeth Grönfeldt Bergman försökte attackera oppositionens budgetalternativ.
              Jag konstaterar att vi i oppositionen är tre självständiga partier
              som har tre olika förslag, vilket ni för övrigt också hade när
              ni var i opposition.
            </seg>
            <seg xml:id="i-82132d8d2b9a7d5c-0">
              Jag skulle vilja ha ett svar på frågan om hur ni på den borgerliga
              sidan tänkt finansiera till exempel höghastighetsbanan mellan
              Helsingfors och Göteborg inom rimlig tid och genom traditionell
              anslagsfinansiering. Är det tänkt att Borås, Göteborg och Helsingfors
              ska finansiera den? Och vem ska finansiera Västlänken och Hamnbanan
              i Göteborg?
            </seg>
            <seg xml:id="i-3521c0c8d99a1500-0">
              Det är lätt att prata och säga att man vill göra saker och att
              vi inte har råd med allting nu. Men har vi råd att av rent kamerala
              skäl vänta och säga att vi ska anslagsfinansiera? Eller kan ni
              tänka er en viss lånefinansiering i den delen?
            </seg>
          </u>
          <note type="speaker" xml:id="i-7689dfafb2269af7-0">
            Anf. 17 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-5">
            <seg xml:id="i-b3bc1a6b25c0867d-0">
              Herr talman! Om jag som ett rinnande vatten kunde svara på frågan
              om hur vi ska finansiera höghastighetståg stod jag kanske inte
              här. Då var jag kanske minister eller någonting annat. Jag har
              självklart inte ett hundraprocentigt svar på frågan, och det tror
              jag inte att någon annan här har. Det finns utredningar på departementet
              när det gäller höghastighetståg.
            </seg>
            <seg xml:id="i-de6b18805466d041-0">
              Felet är att vi har vaknat väldigt sent i det här landet. Under
              den tidigare tolvårsperioden hände ingenting när det gäller planeringen
              för höghastighetståg. När Spanien och Frankrike med mycket EU-stöd
              byggde ut för sina höghastighetståg var den socialdemokratiska
              regeringen, med stöd av Vänsterpartiet och Miljöpartiet, inte
              med på banan och planerade och skaffade hem pengar till en sådan
              satsning.
            </seg>
            <seg xml:id="i-6ff1577bcf441f61-0">
              Nu försöker vi se hur vi ska kunna lösa detta för att på sikt
              kunna få höghastighetståg också i det här landet.
            </seg>
          </u>
          <note type="speaker" xml:id="i-8a4b8fc3dc41992a-0">
            Anf. 18 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-2">
            <seg xml:id="i-22c22197b251f319-0">
              Herr talman! Liksom Karin Svensson Smith från Miljöpartiet konstaterar
              också jag att under den tid som den nuvarande oppositionen med
              Socialdemokraterna i spetsen hade möjlighet att påverka och styra
              svensk politik var fördelningen att för varje krona som satsades
              på väg satsades 2 kronor på järnväg.
            </seg>
            <seg xml:id="i-35355d50b872adf1-0">
              Vi konstaterar nu att det av en rad olika dokument och av olika
              samtal och diskussioner tydligt framgår att regeringen har den
              bestämda uppfattningen att man av olika skäl, inte minst från
              kostnadssynpunkt, i sin samhällsekonomiska analys kommit fram
              att det ska satsas mer på väg än på järnväg. Men inom delar på
              er sida, inte minst från Centerns sida, låtsas man att vi ska
              satsa mycket också på kollektivtrafiken. Av en rad olika dokument
              vi måste ändå lita på det som står i era budgetpropositioner framgår
              det klart och tydligt att ni har en ökad satsning på vägar som
              största och första alternativ.
            </seg>
            <seg xml:id="i-7e21e3a825db2cda-0">
              Jag kommer mycket väl ihåg från vårt besök i Spanien och Frankrike
              att jag frågade hur man finansierar de här satsningarna, om de
              finansieras på samma sätt som i Sverige det vill säga via anslagsfinansiering.
              Man tittade på mig ungefär som att man inte begrep vad jag sade.
              Det berodde inte på att jag talade svenska, för det gjorde jag
              inte. Svaret var ganska tydligt: att man finansierade en viss
              del ganska snabbt via anslag. Den största delen av finansieringen
              skedde som en investering, via avskrivning och betalning under
              en längre period. Det var en framkomlig väg i Spanien och Frankrike.
              Vi menar att det kan vara en viktig och framkomlig väg också här
              i Sverige.
            </seg>
            <seg xml:id="i-2051ea772a8313b2-0">
              Det var tur att Lisbeth Grönfeldt Bergman gjorde en korrigering
              beträffande det hon sade om att vi på, tror jag, vägsidan drar
              ned med 10 miljarder. På slutet kom hon in på vad som kallades
              för en lånekarusell. Nej, det är samma sak där. Vi menar att vi
              kan vidta viktiga åtgärder både på vägsidan till exempel när det
              gäller bärighet och på järnvägssidan just genom att finansiera
              det på ett helt annat sätt. Vi drar inte ned så att allting blir
              sämre, utan vi finansierar på ett annat sätt på det vanliga sättet
              i den vanliga ekonomin.
            </seg>
          </u>
          <note type="speaker" xml:id="i-d44dc6a746167b93-0">
            Anf. 19 LISBETH GRÖNFELDT BERGMAN (m) replik:
          </note>
          <u who="lisbeth_gronfeldt_bergman_9174b1" xml:id="i-2fc9f1277cabbf9e-6">
            <seg xml:id="i-a53ffec230f54cda-0">
              Herr talman! Det sistnämnda var kanske inte så mycket till fråga
              utan mer en förklaring till den egna positionen. Jag ville ändå
              ha en liten slutreplik.
            </seg>
            <seg xml:id="i-ee27fa512104f38d-0">
              Vem är det som egentligen har låtsats? Den tidigare regeringen
              lämnade efter sig ett underhållsberg och luckor i finansieringen
              av projekt på över 100 miljarder. Det är det vi nu försöker rätta
              till. Därför talar jag om en låtsasbudget. Det vi har är riktiga
              pengar, rejäla anslag, till projekt som kommer att bli genomförda.
            </seg>
          </u>
          <note type="speaker" xml:id="i-75551bd6b3da6fa5-0">
            Anf. 20 SVEN BERGSTRÖM (c):
          </note>
          <u who="sven_bergstrom_93e816" xml:id="i-6918f6ae22631b18-0">
            <seg xml:id="i-f93dcced779171c3-0">
              Herr talman! Låt mig till att börja med erinra om att vi nu debatterar
              regeringens förslag till budgetsatsning på transportområdet för
              år 2009. Det blir lätt en blandning här i debatten. Debatten om
              den långsiktiga planeringen ska vi ha på torsdag här i kammaren.
            </seg>
            <seg xml:id="i-6fdca541f044a58c-0">
              Debatten så här långt visar på väldiga ambitioner från olika
              partier att göra kraftfulla satsningar för att förbättra infrastrukturen.
              De ökade satsningar som regeringar nu föreslår är verkligen välkomna
              med tanke på de betydande brister som finns i det här landet när
              det gäller både vägar och järnvägar. Det är välbekant för alla,
              utgår jag från, att Vägverket när det gäller det eftersatta underhållet
              uppskattar kostnaden för att ta igen där till det gigantiska beloppet
              20 miljarder kronor.
            </seg>
            <seg xml:id="i-3d13b0aaeeb53e19-0">
              På järnvägsområdet, som många nu vill satsa på, har Europeiska
              järnvägsunionen, inte allianspartierna, konstaterat att Sverige
              är ett av de länder i Europa som har investerat allra minst i
              järnvägsunderhåll under många, många år detta trots allt tal om
              stora satsningar just på järnvägsområdet från er i oppositionen
              som ju för bara två år sedan regerade Sverige.
            </seg>
            <seg xml:id="i-073cbee68fc2abd5-0">
              Järnvägssystemet har i dag problem med kapacitetsbrist och med
              kvaliteten. Dessa problem måste åtgärdas för att en långsiktigt
              positiv utveckling ska kunna ske. Konkret innebär det att fler
              tåg måste kunna köras på banorna och att sådana faktorer som pålitlighet,
              regularitet, komfort och så vidare måste bli bättre. Man måste
              hålla vad man lovar i tidtabellerna. Det är väldigt viktigt att
              tågen både går och kommer fram i tid och att en god service i
              övrigt kan erbjudas. Vi i trafikutskottet som är flitiga tågresenärer
              vet hur illa ställt det just nu är på det området.
            </seg>
            <seg xml:id="i-e3228123395e96c7-0">
              I förra årets budgetdebatt framhöll jag att den rejäla satsningen
              på upprustning av vägar och järnvägar runt om i Sveriges land
              plus de 1,2 miljarderna då var ett första steg i en långsiktig
              satsning för att stärka infrastrukturen så att den kan klara ökade
              trafikmängder inte minst inom kollektivtrafiken, något som vi
              kan se ett behov av för framtiden. Nu kommer nästa steg i denna
              satsning.
            </seg>
            <seg xml:id="i-f355afa95f3c9857-0">
              Regeringen aviserar att 7,6 miljarder kronor under åren 2009
              och 2010 avsätts till en särskild närtidssatsning på vägar och
              järnvägar. Tillsammans med de tidigare drygt 2 miljarder som i
              ordinarie budget plussats på till infrastrukturen uppgår närtidssatsningen
              till sammanlagt 10 miljarder kronor. Förstärkningen genom närtidssatsningen
              innebär en 27-procentig ökning av investeringsanslagen för år
              2009 och en 14-procentig ökning av de totala anslagen. Det är
              den enskilt största satsning på infrastruktur som någonsin har
              gjorts i en budgetproposition.
            </seg>
            <seg xml:id="i-cca29fc7f7fc89be-0">
              När oppositionen här Christina Axelsson, Peter Pedersen och Karin
              Svensson Smith klagar på att det satsas för lite på järnväg kan
              man titta på siffrorna. Hur mycket satsade ni under er tid vid
              makten?
            </seg>
            <seg xml:id="i-41a736af6e0cfb17-0">
              Jag ska nämna bara några årtal för tidigare budgetar. År 2006,
              som var det sista år då den tidigare regeringen bestämde, satsades
              det 5,2 miljarder kronor på investeringar inom järnvägsområdet.
              För nästa år, det kan vi läsa i regeringens förslag, satsas 11,3
              miljarder kronor på investeringar inom järnvägsområdet mer än
              en fördubbling på tre års tid. Det är fakta när det gäller hur
              vi satsar på järnvägsområdet. Då hjälper inte all retorik i världen
              för att försöka negligera att den här regeringen satsar ordentligt
              just på järnvägssidan.
            </seg>
            <seg xml:id="i-a63eb9de806dc710-0">
              Det är lite lustigt också i reservationerna från Socialdemokraterna
              och Miljöpartiet. På s. 38 och 39 i betänkandet kan man se hur
              Socialdemokraterna sitter väldigt fast i retoriken och säger att
              det är märkligt att regeringen inte satsar på kollektivtrafik
              i budgeten. Inte satsar på kollektivtrafik i budgeten så skriver
              man. Miljöpartiet i sin reservation är i alla fall lite mer ärliga.
              De säger att satsningarna på att upprusta och bygga järnvägar
              är Miljöpartiet positiva till. De har hittat några satsningar
              som Socialdemokraterna uppenbarligen inte har hittat. Miljöpartiet
              har mer rätt i det här fallet, det är alldeles klart.
            </seg>
            <seg xml:id="i-a8118c1f010c8b15-0">
              Denna kraftfulla satsning som regeringen nu gör innebär att utgångsläget
              för förstärkningarna inom transportområdet förbättras radikalt
              genom att tempot i genomförandet av nuvarande planer ökar. Med
              närtidssatsningen säkerställs att angelägna projekt kan genomföras
              i ett snabbare och mer rationellt tempo och att prioriterade projekt
              med god samhällsekonomisk lönsamhet kan tidigareläggas i hela
              landet.
            </seg>
            <seg xml:id="i-013743d637a4a15d-0">
              Utöver allt detta aviserade regeringen för bara tio dagar sedan,
              som ett led i satsningen för att motverka den ekonomiska krisen
              och lågkonjunkturen, en satsning på ytterligare 1 miljard under
              tre år i form av satsningar på drift och underhåll av vägar och
              järnvägar över hela landet. Det är insatser som kan ge jobb redan
              på kort sikt. Det är också viktiga tillskott för ökad tillgänglighet
              i transportsystemet. Konkret kan satsningen innebära mer av exempelvis
              vägbeläggning, brounderhåll, strömförsörjning och trädsäkring
              i alla delar av landet. Farbara vägar året runt i alla delar av
              vårt land har varit en käpphäst för Centerpartiet i många år.
              Jag är glad att den här regeringen nu går många steg i den riktningen.
            </seg>
            <seg xml:id="i-496818b392f89f4a-0">
              Den satsning som alliansregeringen nu sammantaget föreslår är
              en väldig kontrast till de investeringsplaner för vägar och järnvägar
              som den socialdemokratiska regeringen under sin tid initierade.
              De tidigare planerna hade som främsta kännetecken att de alltid
              blev kraftigt försenade, inte minst därför att planerna redan
              från början var underfinansierade av regeringen.
            </seg>
            <seg xml:id="i-b25f498a9dda73f5-0">
              Nu är det annorlunda. I mitt hemlän Gävleborg pågår just det
              enskilt största vägbygge som påbörjats under 2008, en ny tre mil
              lång sträcka på E 4, sträckan HudiksvallEnånger. Det var ett av
              de många projekt som låg i långbänk och aldrig kom till under
              Rosengrens och Messings tid som ansvariga ministrar.
            </seg>
            <seg xml:id="i-4ede1a7738407eb1-0">
              På järnvägsområdet påbörjas nu dubbelspårsatsningen på Ostkustbanan
              GävleSundsvall med ökad kapacitet, fler mötesplatser och bättre
              framkomlighet för resenärer och gods. Det är mycket efterlängtat
              i en tid av nya rekord i tågförseningar, som vi dessvärre har
              fått uppleva de senaste månaderna.
            </seg>
            <seg xml:id="i-d3c20876cb1054f1-0">
              Herr talman! Det mest omfattande vägnätet i vårt land är det
              enskilda vägnätet med bland annat väldigt många skogsbilvägar.
              Sveriges vägnät består av nästan 10 000 mil statliga vägar, 4
              000 mil kommunala gator och vägar och 28 000 mil så kallade enskilda
              vägar. Jag säger så kallade därför att detta vägnät huvudsakligen
              är tillgängligt för alla medborgare i landet.
            </seg>
            <seg xml:id="i-736354e3576b41e2-0">
              På detta enskilda vägnät finns det ett stort behov av både ökade
              drifts- och underhållsåtgärder och också investeringar. I närtidssatsningen
              finns därför en särskild satsning på investeringar på enskilda
              vägar. Tillsammans med det årliga anslaget innebär det att en
              regering för första gången satsar mer än 1 miljard kronor till
              enskilda vägar, år 2009. Det är en nivå som ligger väl i linje
              med önskemålet från Riksförbundet Enskilda Vägar. Satsningen på
              enskilda vägar är en satsning på hela landet och är mycket välkommen
              efter åratal av underfinansiering också på detta område.
            </seg>
            <seg xml:id="i-660cdca47dcd9dcd-0">
              Herr talman! Så har nu har den rödgröna alliansen, som styrde
              Sverige mellan 1998 och 2006, repat nytt mod, pratat ihop sig
              och haft presskonferens för bara några dagar sedan. Just nu är
              vi överens om att regera ihop. Så sade Mona Sahlin. Hon uttryckte
              sig så vid presskonferensen. När man tar del av oppositionens
              förslag på infrastrukturområdet kan man förstå den lilla reservationen
              just nu. Det är verkligen inte lätt att förstå hur ett miljöparti
              som inte vill satsa en enda krona på väginvesteringar det säger
              Karin Svensson Smith även om man har gjort ett undantag för Motala,
              såg jag i deras motion ska kunna regera ihop med Socialdemokraterna,
              som kritiserar regeringen för att satsa för lite på vägarna. När
              regeringen presenterat sin budget, som Miljöpartiet hävdade var
              alldeles för ensidigt inriktad på vägsatsning, då går Socialdemokraternas
              talesman i trafikfrågor, vår ordförande i utskottet, Ibrahim Baylan,
              samtidigt ut och vill satsa mycket mer i Karin Svensson Smiths
              hemvalkrets, dessvärre på att bygga ut E 22 genom Skåne. Socialdemokraterna
              investerar i sitt kommande budgetalternativ hela 820 miljoner
              kronor på att få motorvägsstandard på E 22 genom Skåne. Det är
              mer än fyra gånger så mycket som de 200 miljoner kronor som regeringen
              lade på detta vägprojekt. Om och när vi får väljarnas förtroende
              igen, finns detta med som en prioriterad satsning, säger Ibrahim
              Baylan.
            </seg>
            <seg xml:id="i-6e1570402823891f-0">
              Herr talman! Bara detta lilla exempel illustrerar väl hur oerhört
              olika man ser på behovet av infrastruktursatsningar inom oppositionspartierna.
              Bland allianspartierna är vi faktiskt ense om att det behövs kraftfulla
              satsningar på både väg och järnväg för att forma ett långsiktigt
              hållbart transportsystem.
            </seg>
            <seg xml:id="i-ec97df079722630d-0">
              Infrastruktur är viktig. Det får vi i trafikutskottet ofta höra
              när vi är ute och pratar med folk ute i landet. Det ger förutsättningar
              för att människor ska kunna mötas, det ger förutsättningar till
              bosättning var man vill i vårt avlånga land och det ger förutsättningar
              för att nå större arbetsmarknadsregioner. Effektiva och miljöriktiga
              transporter är avgörande för att Sveriges företag och svenska
              jobb fortsatt ska kunna hävda sig på en global marknad. Effektiva
              och miljöriktiga transporter som levererar både gods och människor
              i tid skapar på det sättet bra förutsättningar för företagande,
              regional utveckling och välfärd.
            </seg>
            <seg xml:id="i-34113ba15e67818e-0">
              I takt med att miljöhotet uppenbarat sig har också medvetenheten
              om hur vi reser ökat. Allt fler människor vill åka kollektivt
              med tåg och buss. Var tredje bil som säljs i Sverige i dag är
              en miljöbil. Detta är mycket glädjande och ger stöd för en politik
              som tar sikte på att också transportsektorn ska ställas om till
              långsiktig hållbarhet.
            </seg>
            <seg xml:id="i-b120e0ec5db5e695-0">
              Infrastrukturbudgeten för 2009 är på 31,3 miljarder kronor. Infrastrukturbudgeten
              för perioden 20102021 är i genomsnitt på 34,8 miljarder.
            </seg>
            <seg xml:id="i-6d7bb8c63901e3e1-0">
              Sveriges riksdag och regering har en väldigt viktig uppgift att
              kraftfullt och målmedvetet ta sig an uppgiften att skapa ett transportsystem
              som är långsiktigt hållbart. Vi måste styra utvecklingen mot energi-
              och transportsystem som förbättrar luftkvaliteten, minskar koldioxidutsläppen
              och därigenom motverkar klimatförändringen. Vi ska också göra
              detta som en aktiv part i EU-samarbetet. Då är det nödvändigt
              med bindande och skärpta avgaskrav på fordon, ökad användning
              av förnybara drivmedel och framtagande av ambitiösa och ändamålsenliga
              hållbarhetskriterier för produktion av biobränslen.
            </seg>
            <seg xml:id="i-0ca6aca6c1321006-0">
              Bara så, herr talman, kan vi ställa om väg- och järnvägstrafiken
              till de krav på snabba och rationella transporter och också miljö-
              och energieffektivitet som framtiden kräver.
            </seg>
            <seg xml:id="i-42ba537ec77aa8b2-0">
              Herr talman! Jag vill avsluta med att rikta ett tack till vårt
              eminenta kansli och önska samtliga tjänstemän och ledamöter en
              god jul.
            </seg>
          </u>
          <note type="speaker" xml:id="i-28f89dcf09f0d8c6-0">
            Anf. 21 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-2">
            <seg xml:id="i-32fa4b2d48cf563b-0">
              Herr talman! Sven Bergström talar om alla de satsningar som regeringen
              har gjort. Det han glömmer att berätta här är att en hel del av
              de här satsningarna används för att amortera gamla lån, och man
              säger att man inte vill uppta några nya.
            </seg>
            <seg xml:id="i-3ffa4e436af7d087-0">
              Mot bakgrund av detta undrar jag om Sven Bergström kan ge besked
              om man någonsin har tänkt sig att några höghastighetsbanor ska
              byggas i Sverige och att täcka kostnaderna genom att ta ut avgifter
              från resenärerna. Jag ser det som att man egentligen inte vill
              att det ska byggas några, och det finns heller inte någon sådan
              vilja i avsiktsförklaringen i den infrastrukturproposition som
              regeringen har lämnat till riksdagen. Man utreder, men det finns
              inget uttalande om att man är intresserad av att de ska byggas.
            </seg>
            <seg xml:id="i-3c46c13f16dd4995-0">
              Jag har en kommentar till och sedan ytterligare en fråga. Sven
              Bergström refererar till att Internationella järnvägsunionen påpekar
              att Sverige satsar ganska lite i underhåll per kilometer. Men
              hur mycket man satsar är ju inte bara ett kvalitetsomdöme utan
              också ett kvantitativt omdöme. Om vi skulle använda den jämförelsen
              skulle Sverige ha en väldigt dålig sjukvård och USA en väldigt
              bra sjukvård, för det är relationen mellan kostnaden per patient
              och kostnaden per befolkning som finns. Nu vet vi att pengarna
              används relativt väl i Sverige, och därför får vi ut mycket av
              desamma. Det ligger bakom en del av påståendet när det gäller
              underhåll.
            </seg>
            <seg xml:id="i-da0bbff956cd5b34-0">
              Jag upprepar min fråga om höghastighetståg: Tog Sven Bergström
              några intryck av, och tycker han att det är någon poäng, att Sverige
              följer efter den moderna utveckling som Europas länder i övrigt
              satsar på när det gäller snabba förbindelser med tåg?
            </seg>
          </u>
          <note type="speaker" xml:id="i-ff9c81346549983a-0">
            Anf. 22 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-1">
            <seg xml:id="i-09de00ab883b84f6-0">
              Herr talman! Karin Svensson Smith och jag är ofta överens i principiella
              frågor om inte minst satsningar på järnväg. Och jag är väldigt
              glad över att den här regeringen, till skillnad från den tidigare
              regeringen, nu har aktualiserat frågan om höghastighetsjärnväg
              i Sverige. Det är ju vi som har fört in den i debatten. Tidigare,
              år 2006, var frågan över huvud taget inte aktuell och inte omnämnd
              i någon budgetproposition.
            </seg>
            <seg xml:id="i-7a876eb9dab7f7d9-0">
              Jag har nog också varit fundersam om det är så klokt. Men när
              vi har sett hur det ser ut i andra länder och tagit intryck av
              det, inte minst på vår studieresa i Spanien och Frankrike, är
              det ingen tvekan om att det är en alldeles nödvändig satsning
              om vi ska kunna konkurrera på olika sätt, inte minst med flyget,
              när det gäller transporter som överstiger 4050 mil eller så. Jag
              är glad åt det och är inte alls främmande för att man i ett sådant
              sammanhang får hitta okonventionella lösningar. Det har vi prövat
              förut. Botniabanan är ett exempel där man faktiskt lånat upp pengar,
              lite okonventionellt. Jag är övertygad om att den här regeringen
              också kommer att pröva sådana möjligheter. Jag har inget principiellt
              emot det. Men när andra partier lånar upp pengar och säger att
              de vill satsa våldsamt mycket på välfärden är jag nog benägen
              att osäkra revolvern, därför att då är de ute på ett gungfly igen.
              Att bereda vägen för en ökad statsskuld, obalans i statsbudgeten
              och så vidare är ingenting som den här regeringen och vi som centerparti
              är beredda att medverka till.
            </seg>
            <seg xml:id="i-b15851e406f68f7d-0">
              När det gäller den europeiska järnvägsunionen och hur Sverige
              har satsat på drift och underhåll förstår jag att Karin Svensson
              Smith försöker hitta svagheter i statistiken. Men jag sade bara
              i all ödmjukhet att det inte är vi som har tagit fram de här siffrorna,
              utan det är Europeiska järnvägsunionen som har påpekat att Sverige
              har varit sämst i klassen sämst i klassen under alla de år som
              Karin Svensson Smith faktiskt har backat upp den socialdemokratiska
              regeringen och hur den har gjort prioriteringar mellan järnväg,
              väg och så vidare.
            </seg>
          </u>
          <note type="speaker" xml:id="i-45fe46c0fd5575da-0">
            Anf. 23 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-3">
            <seg xml:id="i-ec294edfadf85c4e-0">
              Herr talman! När det gäller järnvägsunderhållet har vi hela tiden
              yrkat på det som Banverket självt har äskat. Det jag kritiserade
              var inte det som Sven Bergström citerade utan vilka slutsatser
              du drog av det. Att man använder lite kronor behöver inte betyda
              låg kvalitet. Det kan också betyda att man använder dem väl.
            </seg>
            <seg xml:id="i-4733811b2577c4c5-0">
              Jag vill gå tillbaka till det här med höghastighetsspåren. Det
              är väldigt intressant att höra att du tycker att Botniabanan kan
              vara ett exempel på en bra finansiering. Den bedömningen gör inte
              regeringen, för man amorterar ju på de gamla lånen och säger att
              man därmed fasar ut lånefinansiering av infrastruktur. Så där
              finns uppenbart en tydlig skillnad.
            </seg>
            <seg xml:id="i-7e0870378639d98e-0">
              Jag har en fråga till, och det är hur vi ska lösa kommunikationsproblemen
              i våra städer. De präglas av trängsel, olyckor, stor klimatpåverkan
              och överskridande av EU:s miljökvalitetsmål när det gäller kväveoxider
              och partiklar. Här har vi igen tagit intryck av utvecklingen i
              Europa och vill satsa på spårvagnar i någonstans mellan åtta och
              tio städer i Sverige. Det är ett billigt och bra sätt att få fram
              klimatvänliga kommunikationer, vilket också, vad jag kan förstå,
              SL:s majoritet här i Helsingfors tycker. Men det kommer inte att
              bli någon verklighet av det om inte staten lägger in en enda krona.
              Jag har inte någonstans hittat vare sig utredningspengar eller
              något uppdrag till Banverket. Tvärtom framhärdas i att en investering
              på 25 miljarder i en ny motorväg i Helsingfors är ett sätt att
              lösa kommunikationsproblem i Sveriges storstäder.
            </seg>
            <seg xml:id="i-cd7cb34a62360cce-0">
              Då undrar jag om Sven Bergström, som trots allt har någon sorts
              bakgrund i miljörörelsen, tycker att det är viktigare att bygga
              motorväg i Helsingfors än att satsa på spårvagnar i de större
              städerna i Sverige.
            </seg>
          </u>
          <note type="speaker" xml:id="i-b7dd3463f7fe2cc5-0">
            Anf. 24 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-2">
            <seg xml:id="i-41dd1b91163ce299-0">
              Herr talman! När det gäller finansieringen finns det inget ideologiskt
              motstånd mot pragmatiska lösningar, och lånefinansiering kan vara
              en sådan praktisk lösning. Vi i Centerpartiet pratade tidigare
              också mycket om OPS och PPP. Nu är Finansdepartementet väldigt
              restriktivt mot sådant. Det var det på er tid, och det är det
              på vår tid. Regeringar kommer och går, men Finansdepartementet
              består på något sätt.
            </seg>
            <seg xml:id="i-572ba3906b1515d5-0">
              Som sagt var har vi inget ideologiskt motstånd mot detta och
              vill vara pragmatiska.
            </seg>
            <seg xml:id="i-70d71a28fdaecc86-0">
              Om vi ska göra en investering på kanske över 100 miljarder på
              höghastighetståg är jag övertygad om att det gäller att hitta
              en bra samverkanslösning med berörda kommuner, regioner och också
              det enskilda näringslivet.
            </seg>
            <seg xml:id="i-e9fedebfd6204f0d-0">
              När det gäller storstadssatsningarna är det naturligtvis i första
              hand en kommunal fråga och regionfråga hur man prioriterar mellan
              bussar, spårvagnar, pendeltåg och vad det nu kan vara. Jag vet
              till exempel att Centerpartiet här i Helsingforss stad är väldigt
              positiva till spårvagnslösningar. Också erfarenheterna från studieresan
              till Spanien och Frankrike gav oss i trafikutskottet många positiva
              intryck.
            </seg>
            <seg xml:id="i-5d882550c6383a30-0">
              Sedan förstår jag inte att Karin Svensson Smith är så envis med
              att återkomma till frågan om Förbifart Helsingfors, eftersom hennes
              parti och hon medverkade till beslutet år 2004 i långtidsplanen,
              som den socialdemokratiska regeringen lade fram, om att ge pengar
              till att påbörja detta projekt. Man får ångra sig och säga att
              det var fel, att man gjorde en felaktig bedömning. Men sanningen
              är att det var hennes parti, Socialdemokraterna och Vänsterpartiet
              som satte i gång detta projekt.
            </seg>
            <seg xml:id="i-d044bb1c3cc9858e-0">
              Man kan diskutera detta. Nu ska det göras en noggrann miljöprövning
              det har Andreas Carlgren varit väldigt noga med och vi får se
              var den landar någonstans. Jag är inte överförtjust i projektet,
              det medger jag gärna. Men det är i gång och ska prövas. Sedan
              får vi se var det landar så småningom.
            </seg>
          </u>
          <note type="speaker" xml:id="i-208b92a2a4fdb9e3-0">
            Anf. 25 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-2">
            <seg xml:id="i-789a7b0846941317-0">
              Herr talman! Regeringar kommer och går, men Finansdepartementet
              består, sade Sven Bergström alldeles nyss. Jag kunde inte låta
              bli att ta upp den tråden.
            </seg>
            <seg xml:id="i-5967c0f222c78976-0">
              När det gäller regeringsfrågan och det kommande alternativet,
              Sven Bergström, och att vi har olika förslag i årets budget, hade
              väl ni också olika förslag vad gällde budgeten 2006. Det är faktiskt
              inte, till er som lyssnar på det här, alls konstigt att det är
              på det sättet.
            </seg>
            <seg xml:id="i-1f7c54b851a44e4d-0">
              Vi försöker nu visa er att vi måste satsa mer för att vi ska
              klara klimatkrisen och samtidigt bygga ihop så att vi får större
              arbetsmarknadsregioner. Jag tror ändå att Sven Bergström förstod
              att det var syftet med mitt inledningsanförande.
            </seg>
            <seg xml:id="i-c77d24d983c94f56-0">
              Det kan inte vara en tävling om att väga välfärd mot insatser
              på trafikområdet. Därför måste jag fråga dig, Sven Bergström,
              vad du menade när du i replikskiftet med Karin Svensson Smith
              sade att vi socialdemokrater satsar för mycket på välfärd och
              för lite på transportinvesteringar. Man måste väl satsa på bådeoch.
              Det var också därför som vi lämnade efter oss en budget som var
              i balans när ni tog över, så att ni hade möjligheter att göra
              en del investeringar. Det ska ni väl vara tacksamma för.
            </seg>
            <seg xml:id="i-c10752ade72b3fbf-0">
              Men vi tycker att ni gör för mycket. Ni sänker skatten för dem
              som redan har och tar inte tag i de här uppgifterna på allvar
              nu när ni har chansen.
            </seg>
          </u>
          <note type="speaker" xml:id="i-869f29fafc42a54d-0">
            Anf. 26 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-3">
            <seg xml:id="i-c7608a5f5d274436-0">
              Herr talman! Jag tycker att det är värt att säga att Socialdemokraterna
              skötte ekonomin utomordentligt väl under sin senaste regeringsperiod,
              19942006. Centerpartiet medverkade för övrigt under de första
              åren till att sanera statsfinanserna, få ned statsskulden, få
              balans mellan utgifter och inkomster. Det är hedervärt och det
              ska man ha en eloge för.
            </seg>
            <seg xml:id="i-70223528faec7afe-0">
              Jag tycker att Göran Perssons talesätt att den som är satt i
              skuld inte är fri är väldigt bra. Bland annat därför är jag lite
              skeptisk när framför allt Vänsterpartiet brassar på och vill låna
              upp massor av pengar att satsa på välfärd, för då ger man sig
              ut på ett gungfly igen. Jag vill inte ha tillbaka en situation
              med stora underskott, en statsskuld som rakar i höjden och obalans
              igen. Det är dock en svår avvägning. Jag har inga ideologiska
              blockeringar mot något i detta. Det gäller bara att göra kloka
              avvägningar i varje läge.
            </seg>
            <seg xml:id="i-d05baec580ad0464-0">
              Det är lite fantastiskt att se hur oppositionspartierna kan förvandlas
              till alla goda gåvors givare när de hamnar i opposition. När Socialdemokraterna
              satt i regering var man återhållsam och budgeten var i balans
              åtminstone under de sista åren. Men nu när man är i opposition
              brassar man på. Då finns det inga gränser och man är beredd att
              göra både det ena och andra. Det kanske tillhör oppositionsrollen.
              Socialdemokraterna är dock ett större och mer erfaret parti än
              de andra oppositionspartierna. Möjligen ställer man därför lite
              större krav på er.
            </seg>
          </u>
          <note type="speaker" xml:id="i-6ce83787188b0a72-0">
            Anf. 27 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-3">
            <seg xml:id="i-3f6806e77a998040-0">
              Herr talman! Det här blir allt märkligare. Vi Socialdemokrater
              har faktiskt lagt fram en budget i balans. Det kan man se i vår
              stora motion. Den ligger visserligen i finansutskottet, men vi
              har delar av den i trafikutskottet. Vi har varit varsamma med
              ekonomin. Vi vill inte heller rasera den goda ekonomi som har
              byggts upp. Vi tycker dock att det är fel att man i den moderatledda
              regeringen enbart satsar på stora skattesänkningar. Vi tycker
              att pengarna skulle kunna användas bättre, exempelvis till mer
              infrastruktur.
            </seg>
            <seg xml:id="i-d486c24fce0016d1-0">
              Jag måste också angripa Sven Bergström vad gäller att vi har
              en pott för kollektivtrafik. Ni tar faktiskt bort det anslag som
              har funnits tidigare för rullande materiel. Det tillhör visserligen
              debatten om framtiden som är på torsdag. Det är dock viktigt att
              man satsar på kollektivtrafiken om vi ska få en utveckling där.
              Var finns satsningarna på spårvägen som Karin Svensson Smith tog
              upp tidigare?
            </seg>
            <seg xml:id="i-60ffaa9b6180d1fd-0">
              Slutligen vill jag ta upp Ostlänken. Den är en viktig del för
              visionen om höghastighetståg. Varför begraver ni det i en utredning?
              Säg i stället: Vår vision är att bygga höghastighetståg, men det
              måste utredas först.
            </seg>
            <seg xml:id="i-5c35d2987ecaade4-0">
              Det kan jag förstå. Vi tillsätter dock medel för att man ska
              kunna börja planera och skapa förutsättningar för att bygga Ostlänken.
              Det kan man göra samtidigt som man utreder.
            </seg>
          </u>
          <note type="speaker" xml:id="i-3cc35b71ab2338c6-0">
            Anf. 28 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-4">
            <seg xml:id="i-af10262dee4ebda6-0">
              Herr talman! Skattesänkningarna som regeringen gör är ett led
              i den tydliga arbetslinje som alliansen gick till val på. Den
              har lett till att 170 000 människor har gått från utanförskap
              in i arbete. Även om vi nu har fått en snabb kris och en begynnande
              lågkonjunktur som skakar om det hela och gör det annorlunda, så
              var det ändå resultatet efter två års arbete.
            </seg>
            <seg xml:id="i-7a3c4671a42e506b-0">
              Ni kan naturligtvis anklaga oss för stora skattesänkningar. Sverige
              leder tillsammans med Danmark fortfarande ligan i Europa vad gäller
              högst skattetryck i EU. Jag tycker därför att det är rimligt att
              vi försöker pressa ned det något. Jobbskatteavdraget är kraftfullt
              och verkningsfullt när det går till sjuksköterskor, poliser och
              alla låg- och medelinkomsttagare som verkligen behöver det.
            </seg>
            <seg xml:id="i-2a3213aea207a4ec-0">
              När det gäller spårvägar och järnvägar är regeringens och riksdagens
              roll att se de stora övergripande linjerna. Vi kan satsa på järnväg
              nationellt. Spårvagnar och kollektivtrafiklösningar i städer och
              regioner är i första hand ett ansvar för dem som beslutar där.
              Regeringen gör en satsning på järnvägsinvestering för 2009 som
              är dubbelt så stor som ni hade i er budget 2006 11,3 miljarder
              mot 5,2 miljarder. Det illustrerar vår tydliga inriktning på att
              skapa bättre förutsättningar för kollektivtrafik på de långa distanserna.
            </seg>
            <seg xml:id="i-1c8bce4cee4f24a4-0">
              Vi får hjälpas åt på olika sätt att främja det också när det
              gäller hur vi ska lösa dessa frågor i städerna. Trängselskatten
              i Helsingfors är ett sätt. Jag skulle önska att vi kunde låta
              det bli en lokal fråga som kommunerna själva får besluta om och
              att inte riksdagen ska besluta om det ska vara trängselskatt eller
              inte i Helsingforss stad.
            </seg>
          </u>
          <note type="speaker" xml:id="i-b3c4ed2cfe992a20-0">
            Anf. 29 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-3">
            <seg xml:id="i-900e929a760428e0-0">
              Herr talman! Vänstern och Centern har genom undertecknad och
              Sven Bergström tidigare här i kammaren diskuterat frågan om hur
              regeringen kontra oppositionen ser på satsning på järnväg kontra
              väg. Sven Bergström har förtvivlat försökt ge sken av att man
              har massiva satsningar på kollektivtrafiken och på järnvägen.
            </seg>
            <seg xml:id="i-0f4b052b3e2a5997-0">
              Jag frågar igen: Är det så att det har stått i ett antal budgetar
              att man utifrån samhällsekonomisk analys ska satsa mer på väg
              än på järnväg? Jag hävdar att det står ungefär så i budgetpropositionen.
              Stämmer det, Sven Bergström?
            </seg>
            <seg xml:id="i-b8409489fe4678c7-0">
              På s. 35 i det betänkande vi nu diskuterar står det att regeringen
              för 20092010 gör en närtidssatsning på 7,6 miljarder. 64 procent
              går till vägar och 36 procent till järnvägar. Vad satsar man mest
              på från regeringens sida i närtidssatsningen, väg eller järnväg?
            </seg>
            <seg xml:id="i-83c3a28f5ff6f2c4-0">
              Man försöker ge sken av att vi inte kan enas i oppositionen.
              Jag vill bara påminna om att i 15 eller 16 olika budgetar har
              vi tidigare som tre självständiga partier kommit fram till gemensamma
              satsningar på olika politikområden. Att vi inte skulle kunna komma
              fram till gemensamma resultat bara för att vi inte tycker exakt
              likadant eller ibland mycket olika är bara trams. Se bara på den
              politik som ni för! Ni hade väldigt olika åsikter på en rad områden
              före valet. Nu har några partier fått ändra uppfattning eller
              profilera sig mindre i en rad olika frågor. Det är ganska självklart
              att det kräver kompromisser.
            </seg>
            <seg xml:id="i-53f956ce64cbb632-0">
              Vilket parti menar ni vill lånefinansiera välfärden? Vi säger
              att man av klimatskäl ska lånefinansiera viktig infrastruktur
              i ökad omfattning. Jag konstaterar att även Centern kan tänka
              sig det men kallar det okonventionell lösning. Det är lite anmärkningsvärt.
            </seg>
          </u>
          <note type="speaker" xml:id="i-a9d6d0d6853cdd6c-0">
            Anf. 30 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-5">
            <seg xml:id="i-da8304ebb6105779-0">
              Herr talman! Andra får avgöra om det är förtvivlade försök jag
              gör att redovisa satsningarna. Det går enkelt att titta i budgetpropositionerna
              år från år och följa upp siffrorna. Den regering som Peter Pedersen
              var med och stödde satsade mycket mindre relativt sett på järnväg
              kontra väg än vad denna regering gör.
            </seg>
            <seg xml:id="i-bfd2cc6dc5a44ec8-0">
              Vi har ett stort vägnät. Sverige är ett stort och glesbefolkat
              land, precis som Christina Axelsson påpekade. Då måste vi ha vägar
              också. Spårbunden trafik är inget alternativ till exempel i de
              trakter som jag kommer från i Hälsingland. Där kan buss vara en
              del av kollektivtrafiken, men vi måste ha vägar som bussen kan
              gå på. Ska vi ha ett Sverige där alla vägar är framkomliga året
              runt och där människor kan leva och utvecklas överallt måste vi
              ha ett vägnät. Jag försvarar det utan att skämmas ett enda dugg.
              Däremot måste vi se till att bilparken blir mycket mer miljöanpassad,
              att vi får energieffektiva fordon och att vi satsar på nya bränslen.
              Men ett bra vägnät måste vi ha.
            </seg>
            <seg xml:id="i-373fa75870278496-0">
              När det gäller lånefinansiering är det enkel matematik. Detta
              är kommunicerande kärl, Peter Pedersen. Lånar ni en massa till
              infrastruktur och drar ned på väg- och järnvägsbudget kan ni givetvis
              använda de pengarna i andra delar av statsbudgeten. Det var det
              jag menade med att ni lånefinansierar välfärden. Och som sagt,
              är det goda projekt som varar över mycket lång tid är jag inte
              ideologiskt främmande för att diskutera också lånefinansiering.
              Nu har man dock valt denna linje, och den är också försvarbar.
            </seg>
          </u>
          <note type="speaker" xml:id="i-a47581dfc07a5358-0">
            Anf. 31 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-4">
            <seg xml:id="i-15377e27d6d72b11-0">
              Herr talman! Det är intressant att se hur perspektiven skiftar.
              Den förra regeringen fick kritik av den borgerliga sidan för att
              det satsades för mycket på järnväg. Nu säger Sven Bergström att
              det var för lite. Men det är bara att gå tillbaka och se i protokollen
              hur framför allt Moderata samlingspartiet var mycket negativt
              till att det satsades alltför mycket på järnväg och inte tillräckligt
              på väg.
            </seg>
            <seg xml:id="i-4d06732d223c38ff-0">
              Sven Bergström avslöjar nu lite grann tanken bakom det nuvarande
              systemet. Anslagsfinansierar vi allt blir det mindre pengar till
              välfärden. Det är väl själva syftet om den offentliga sektorns
              andel av den totala ekonomin ska minskas ned. Vi tycker inte att
              det är någon bra politik om man vill ha en bra och fungerande
              vård, skola och omsorg. Det var en ganska avslöjande kommentar
              från Centerns sida.
            </seg>
            <seg xml:id="i-7c8ed75a3930b257-0">
              Offentlig-privat samverkan, OPS, som ni skrev mycket om i er
              första budget har vi fått nu fast i omvänd riktning. Vi skattebetalare
              får offensivt gå in och stötta det privata näringslivet för att
              det finansiella systemet ska fortsätta fungera. Verkligheten har
              kommit i kapp. Vi har OPS-lösningar fast de går i andra riktningen.
              Man trodde att man skulle pumpa in pengar från det privata kapitalet
              i olika infrastruktursatsningar.
            </seg>
            <seg xml:id="i-87152d15e4419d67-0">
              Jag tror att vi ska sluta hoppas på det och i stället se att
              om vi vill ha viktig infrastruktur, till exempel en höghastighetsjärnväg
              mellan Göteborg och Helsingfors, krävs det kraftfulla åtgärder.
              Vi måste se att det är en nationell angelägenhet, och därför ska
              det gå via den nationella statliga budgeten. Vi ska inte kräva
              att kommuner, landsting och regioner ska ta en stor del av kostnaden.
              Ni har pratat om en medfinansiering i storleksordningen 30 miljarder.
              Verkligheten säger att vi måste finansiera viktig infrastruktur.
            </seg>
            <seg xml:id="i-da1ff039556e3c8c-0">
              Jag lånar inte till min matkasse, men jag har faktiskt lånat
              till mitt hus. Jag tycker inte att det är någon speciellt okonventionell
              lösning. Jag har svårt att förstå varför det skulle vara en okonventionell
              lösning att prata om stora satsningar i infrastrukturen.
            </seg>
          </u>
          <note type="speaker" xml:id="i-215049645d3a21f7-0">
            Anf. 32 SVEN BERGSTRÖM (c) replik:
          </note>
          <u who="sven_bergstrom_93e816" xml:id="i-6918f6ae22631b18-6">
            <seg xml:id="i-172ee24b24cf06bf-0">
              Herr talman! När det gäller kritik av tidigare järnvägssatsningar
              noterade jag att Peter Pedersen rättade sig själv innan jag hann
              få replik.
            </seg>
            <seg xml:id="i-cfd7e234ad84b1d1-0">
              Från Centerpartiets sida har jag aldrig medverkat i någon kritik
              om att det har varit för stora järnvägssatsningar. Sedan kan man
              ju diskutera hur man ska finansiera satsningarna.
            </seg>
            <seg xml:id="i-ee055614733b90f8-0">
              Om man tittar tillbaka på de alternativa budgetar som oppositionen
              presenterade under perioden 20022006 är jag inte säker på att
              man hittar så många prutningar på järnvägsområdet inte ens från
              Moderata samlingspartiet.
            </seg>
            <seg xml:id="i-05cd820e940078b0-0">
              Jag är glad att den här regeringen inklusive Moderata samlingspartiet
              är ense om att göra de kraftfulla satsningar som jag har redovisat.
              Det är mer än en fördubbling, från 5,2 till 11,3 miljarder, i
              järnvägsinvesteringar år 2006 jämfört med 2009.
            </seg>
            <seg xml:id="i-794146d07f9b0de7-0">
              Gläd dig, Peter Pedersen, att vi nu gör denna kraftfulla satsning,
              att vi är ense och att vi har eldunderstöd också från er i den
              frågan!
            </seg>
            <seg xml:id="i-11acea791d149f9f-0">
              Vi kan säkert debattera och diskutera frågan om lånefinansiering
              hur länge som helst. Det finns en substans av sundhet i det som
              Göran Persson sade: Den som är satt i skuld är inte fri.
            </seg>
            <seg xml:id="i-c0bd990bb9f6b487-0">
              Drar man på och lånefinansierar i för stor utsträckning och skapar
              en låneskuld en statsskuld på ungefär 1 400 miljarder kronor,
              lånar vi av våra barn och barnbarn. Jag är inte säker på att Peter
              Pedersen heller tycker att det är särskilt klokt. Man kan självklart
              använda det instrumentet i begränsad omfattning också på det offentliga
              området om det är långsiktigt hållbara investeringar som har en
              mycket lång avskrivningstid.
            </seg>
            <seg xml:id="i-7df40b956d422e3b-0">
              Jag är inte ideologisk motståndare till det. Men nu har vi valt
              den här linjen, och jag tycker att den är försvarbar och respektabel.
            </seg>
          </u>
          <note type="speaker" xml:id="i-04d6f277490c3247-0">
            Anf. 33 NINA LARSSON (fp):
          </note>
          <u who="nina_larsson_c91cec" next="cont" xml:id="i-99dac3e90ef664a1-0">
            <seg xml:id="i-d374dadb8390076d-0">
              Herr talman! I dag debatterar vi budgetpropositionen för 2009
              utgiftsområde 22, Kommunikationer. Det är ett av de mest spännande
              områden vi har att debattera här i kammaren. Det är mycket glädjande
              att stå här i dag.
            </seg>
            <seg xml:id="i-b25934f03b854ca1-0">
              Människor har rest och transporterat sig över stora områden genom
              alla tider. Det är som om det finns en drift inom oss att upptäcka
              för oss nya världar eller nya områden och ta del av vad dessa
              världar och områden har att ge. Det har, tack och lov, över tid
              blivit lättare för oss att göra det.
            </seg>
            <seg xml:id="i-d69b1dbcb39df1e5-0">
              Genom historien har nya transportmöjligheter uppdagats, även
              om det finns vissa som vi kanske inte använder lika frekvent som
              man gjorde tidigare. Våra valmöjligheter att resa och transportera
              oss har ökat, och ännu lättare ska det bli.
            </seg>
            <seg xml:id="i-b1ed5000e3b61af9-0">
              Vi behöver våra vägar. Vi behöver våra järnvägar. Vi kan färdas
              över vatten och genom luften. Vi kan färdas med bil, buss, tåg,
              flyg och båt. Allt behövs för att vi ska kunna ta del och för
              att vi ska kunna leva och verka på ett bra sätt.
            </seg>
            <seg xml:id="i-56057a58bad46a01-0">
              Budgetpropositionen 2009, utgiftsområde 22 Kommunikationer, omfattar
              en summa på 40 miljarder 223 miljoner kronor. Det är drygt 5 procent
              av hela statsbudgeten för nästa år, innan den extra miljarden
              i ytterligare satsningar kom för några dagar sedan. Det är en
              ansenlig summa för ett viktigt område, nämligen våra möjligheter
              att leva och verka, upptäcka och förkovra oss runt om i Sverige
              eller i angränsande länder.
            </seg>
            <seg xml:id="i-4fe776c8a5fe84c1-0">
              Flera allianskolleger har före mig här pratat om vad som innefattas.
              Jag vill ytterligare belysa några punkter, även om risken för
              upprepning är överhängande.
            </seg>
            <seg xml:id="i-e6eeb499b0f73f8a-0">
              Alliansregeringen levererar ännu en gång. Även om jag inte satt
              i riksdagen under den socialdemokratiska regeringen kan jag ändå
              läsa mig till att den dåvarande borgerliga oppositionen kritiserade
              socialdemokrater och stödpartier för att inte satsa tillräckligt
              mycket på infrastrukturen. Nu, när den borgerliga alliansregeringen
              är i majoritet, kan vi se att det gång på gång levereras höjda
              anslag så även för 2009 där anslagen höjs. Till detta förs både
              närtidssatsning och nu en extra miljard till drift och underhåll.
              Det är mycket glädjande.
            </seg>
            <seg xml:id="i-b1b2fd64d2d90391-0">
              Man skulle faktiskt kunna säga att vi är bäst när det gäller.
            </seg>
            <seg xml:id="i-299d48860ddeaf8d-0">
              Anslagen har höjts generellt, och i och med den så kallade närtidssatsningen
              skapas extra utrymme för angelägna satsningar att komma i kapp.
            </seg>
            <seg xml:id="i-7de0912c9bdcd758-0">
              Ett område som det är särskilt viktigt att belysa att det har
              fått ökade medel genom närtidssatsningen är området Bärighet och
              tjälsäkring.
            </seg>
            <seg xml:id="i-9c21ba8c872fbe6f-0">
              Runt om i vårt land producerar vår natur råvara som vi kan använda.
              Vi kan förädla och sälja vidare. Skogsindustrin står för ungefär
              11 procent av Sveriges varuexport och sysselsätter uppemot 100
              000 människor. Till detta kommer gruvnäring och besöksnäring.
              De är alla beroende av ett fungerande och hållbart vägnät.
            </seg>
            <seg xml:id="i-16d3abbc21167623-0">
              Som folkpartist är det glädjande att konstatera att det är ett
              fortsatt fokus på att lösa angelägna flaskhalsar. Att få till
              stånd en start på den oerhört viktiga älvförbindelsen i Göteborg
              är förstås helt avgörande för hela regionen.
            </seg>
            <seg xml:id="i-5938b59cf22b5b36-0">
              Andra angelägna vägförbindelser som inom kort kan se dagens ljus
              är i Motala, Umeå och Sundsvall bland annat.
            </seg>
            <seg xml:id="i-451efe63a7f985cb-0">
              Som värmlänning är det glädjande att konstatera att den strategiska
              satsningen från Gävleborg över till Dalarna via Värmland och fortsatt
              ned väster om Vänern förstärks och kapaciteten ökas. Detta innebär
              också nya mötesmöjligheter på den mest ansträngda enkelspårsträcka
              vi har på järnvägen här i Sverige, nämligen mellan Kil och Karlstad.
            </seg>
            <seg xml:id="i-d5922b49a5b0fcb4-0">
              Även andra högst angelägna satsningar på järnvägen kan nu bli
              av. Kraftsamling Göteborg och Öresund kan möjliggöra bättre tidshållning
              och smidigare förbindelser inom och från och till dessa regioner.
            </seg>
            <seg xml:id="i-183298ba212c8567-0">
              De kapacitetshöjande åtgärderna på Ostkustbanan och i norra Sverige
              är fantastiskt bra för att den tunga basindustrin ska kunna hantera
              sitt gods på ett klimatsmart sätt.
            </seg>
            <seg xml:id="i-77427147f3f03910-0">
              Även handikappanpassningen på järnvägssidan är oerhört viktig.
              Den innebär ökad tillgänglighet för väldigt många människor. Det
              är högst angeläget.
            </seg>
            <seg xml:id="i-f4bc798c5cf976ad-0">
              Det har skett ett skifte inom kommunikationsområdet. Folkpartiet
              och alliansregeringen har ett transportslagsövergripande synsätt
              över transporter och infrastruktur. Detta märktes inte minst häromveckan
              när vi debatterade och i denna kammare tog beslut om inrättandet
              av Transportstyrelsen.
            </seg>
            <seg xml:id="i-93cd6edcd1e51d5f-0">
              Det kommer också att märkas på torsdag när vi här i kammaren
              debatterar infrastrukturpropositionen.
            </seg>
            <seg xml:id="i-fe8aab3b3d0f27c4-0">
              Vi har helt enkelt ett bredare förhållningssätt som också banar
              väg för ett smartare utnyttjande av transportsystemet. Även jag
              följer med spänning oppositionens samarbete, inte minst inom det
              här området där ytterligheterna är från att som Socialdemokraterna
              kräva mer väginvesteringar till att som Miljöpartiet inte tillåta
              en enda krona med något undantag.
            </seg>
            <seg xml:id="i-880462eb503c8b63-0">
              Diskussionen om regionförstoring kontra regionminskning kan ju
              också vara spännande ytterligheter som det också är spännande
              att följa och se var man landar i den här frågan.
            </seg>
          </u>
          <note xml:id="i-0e437463c98f3a7f-0">
            Herr talman! Jag vill yrka bifall till förslagen i betänkandet
            och avslag på samtliga reservationer.
          </note>
          <u who="nina_larsson_c91cec" prev="cont" xml:id="i-22292d8b3e8c7d82-0">
            <seg xml:id="i-3e27028dcff459b1-0">
              Jag kan konstatera att EU-kommissionen benämner Sveriges budget
              som den mest expansiva i hela EU. Budgetpropositionen för 2009
              med utgiftsområde 22, Kommunikationer, är en viktig del i detta.
              Därför är det oerhört glädjande att en annan värmlänning, nämligen
              Margot Wallström, uppenbarligen också ser den expansiva delen
              i detta. Det är jag mycket glad för.
            </seg>
          </u>
          <note type="speaker" xml:id="i-0f9d7a7afe2e6256-0">
            Anf. 34 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-4">
            <seg xml:id="i-88caedb381da3392-0">
              Fru talman! Ja, det är spännande att vara bäst, eller hur man
              nu ska uttrycka det. Det tycker jag också. Men du måste väl inse,
              Nina Larsson, att det förslag som ni lagt fram i årets budget
              överträffas av oss socialdemokrater i vårt budgetalternativ. På
              utgiftsområde 22 är det vi socialdemokrater som är bäst.
            </seg>
            <seg xml:id="i-aa281ddcc6e0f6b2-0">
              Jag tänkte naturligtvis ställa några frågor till Nina Larsson;
              det andra var ju ett påstående eller en kontring. Du säger att
              det är viktigt att kunna resa till sjöss. Ja, det tycker vi också,
              och vi har sagt att man måste satsa mer för att stimulera sjötrafiken.
              Därför vill jag fråga Nina Larsson om tonnageskatten. Hur blir
              det med tonnageskatten egentligen? Kommer det under den här mandatperioden
              några förslag från den borgerliga regeringen om att vi ska införa
              tonnageskatt, i likhet med vad som sades i motsvarande debatt
              förra året?
            </seg>
            <seg xml:id="i-4c9318a8381deadb-0">
              Jag skulle också vilja fråga om vi har råd att inte satsa mer.
              Nu när ni sänker skatten så mycket för dem som redan är rika undrar
              jag om vi inte kunde ta en del av de pengarna och i stället satsa
              ännu mer på att bygga ihop arbetsmarknadsregionerna så att vi
              fick fler i arbete. Det vore bra på kort sikt, det skulle sätta
              folk i arbete medan man bygger, och det vore bra på lång sikt
              när arbetsmarknadsregionerna blir större. Inser inte Nina Larsson
              att det vore det bästa?
            </seg>
          </u>
          <note type="speaker" xml:id="i-e8c68b662e3db214-0">
            Anf. 35 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-0">
            <seg xml:id="i-82e812e3d0d1dbfb-0">
              Fru talman! Christina Axelsson missade den andra delen i att
              vara bäst, och det är att vara bäst när det gäller. Vi kan konstatera
              att alliansregeringen satsar mer pengar på infrastrukturen än
              vad den socialdemokratiska regeringen gjorde före valet 2006.
              Det är fakta som man kan läsa på flera håll i de olika budgetarna.
              Där ser man hur utfallet faktiskt har blivit både på vägsidan
              och på järnvägssidan.
            </seg>
            <seg xml:id="i-a66ef5da68e3d869-0">
              När det gäller tonnageskatten, detta kära ämne, håller jag med
              om att det är en oerhört angelägen fråga. Det arbetas fortfarande
              i Regeringskansliet med den frågan. Däremot har vi inte riktigt
              nått i mål ännu. Förhoppningsvis kan vi göra det så snart som
              möjligt, men än så länge går det arbetet vidare.
            </seg>
            <seg xml:id="i-eca6751350070b51-0">
              Beträffande regionförstoringarna delar jag Christina Axelssons
              syn att regionernas möjlighet att påverka, förbättra och komma
              vidare, både vad gäller infrastrukturen och andra delar av det
              regionala samarbetet, är oerhört viktig. Det är viktigt för tillväxten
              och för att kunna stärka sig i den globala konkurrensen. Därför
              är det mycket positivt att Näringsdepartementet med Åsa Torstensson
              i spetsen haft en gedigen dialog med regionerna i arbetet med
              infrastrukturpropositionen, som vi kommer att debattera mer på
              torsdag.
            </seg>
          </u>
          <note type="speaker" xml:id="i-fd192ca557867dd6-0">
            Anf. 36 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-5">
            <seg xml:id="i-cd74232cdb8bf836-0">
              Fru talman! I min hembygd finns talesättet att snacka går ju!
              Det betyder att man kan prata väldigt mycket. Man kan prata med
              regioner och de får önska sig den ena infrastruktursatsningen
              efter den andra, men det gäller att också bygga så att det verkligen
              blir till. Därför är det viktigt att man nu får fram Ostlänken
              och inte bara begraver saker och ting i utredningar. Det tycker
              jag att Nina Larsson ska ta med sig.
            </seg>
            <seg xml:id="i-ed254cabd2862337-0">
              Visst är det viktigt att tjälsäkra vägar och annat. Det är oerhört
              viktigt, jag säger ingenting om det, och det är bra att regeringen
              satsar på det. Samtidigt måste man dock se till att det även fungerar
              i andra regioner. Därför skulle jag vilja fråga Nina Larsson om
              man är stolt över målsättningen med en väntetid på 87 500 dygn
              i Mälardalsregionen. Det är vad 2,1 miljoner timmar är 87 500
              dygn. Det är målsättningen med kraftsamlingen i Mälardalen. Är
              den målsättningen tillfyllest? Måste man inte göra mer och skynda
              på så att folk slipper stå och vänta?
            </seg>
            <seg xml:id="i-508f4215a5c47129-0">
              Det sades tidigare att de som reser i Mälardalen har ungefär
              en veckas försening. Nu sägs det att den tiden blivit ännu längre.
              Jag vet inte riktigt vad som har hänt den här hösten. Anders Borg
              sade att det skulle ta två år innan den borgerliga regeringens
              budget märktes. Därför undrar jag: Är det vad som märks, att förseningarna
              ökat?
            </seg>
          </u>
          <note type="speaker" xml:id="i-e3552b9afd00612a-0">
            Anf. 37 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-1">
            <seg xml:id="i-c81a263548b26ca7-0">
              Fru talman! Christina Axelsson hävdar att alliansregeringen begravt
              frågan om höghastighetståg. Ingenting kan vara mer felaktigt.
              Det är de facto alliansregeringen som lyft upp frågan på bordet
              och hanterat den i den infrastrukturproposition som vi återigen
              ska debattera på torsdag. Eftersom frågorna går ihop så pass mycket
              berörs de även denna måndag.
            </seg>
            <seg xml:id="i-89a84774bbd3ee1a-0">
              Om man ska satsa på och börja investera i höghastighetståg det
              talas om investeringar på 200 miljarder kronor är det väl inte
              annat än rätt att faktiskt utreda och se till att ha torrt på
              fötterna. Det gäller även finansieringsdelarna, vilket ju är en
              viktig del av utredningen. Det ska bli spännande att titta vidare
              på den.
            </seg>
            <seg xml:id="i-fa4c06b6379d9faa-0">
              När det gäller tågförseningarna delar jag helt och hållet Christina
              Axelssons oro. Vi hade i trafikutskottet besök av Banverket, tågoperatörer
              och fackförbund för att få lite mer klarhet i vad som händer.
              En av de stora förseningarna för några veckor sedan berodde på
              att man förbättrar och förstärker någon form av omkopplingsstation,
              vilket genererade ytterligare förseningar. Det är något som vi
              definitivt behöver bevaka framöver.
            </seg>
            <seg xml:id="i-c538d62ba18e0d57-0">
              Det är glädjande att alliansregeringen satsat mer på drift och
              underhåll. Det är otroligt viktigt för att tidtabeller ska kunna
              hållas och vi ska ha ett bra och säkert system.
            </seg>
          </u>
          <note type="speaker" xml:id="i-3ddc9d45e91110d8-0">
            Anf. 38 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-4">
            <seg xml:id="i-bacb04e9f6d29087-0">
              Fru talman! Jag undrar om Nina Larsson har tittat på den sammanställning
              och analys som Sveriges Kommuner och Landsting har gjort av hur
              regeringen satsar på infrastruktur. Den visar att eftersom man
              använder de medel som frigörs på utgiftsområdet till att amortera
              lån i stället för att ge klarsignal till Banverket blir utrymmet
              mindre, inte större. Jag undrar alltså om Nina Larsson tagit del
              av den sammanställningen.
            </seg>
            <seg xml:id="i-b9cc7a07a7ace182-0">
              Det har det moderata regionrådet i Skåne, Pia Kinhult, gjort.
              Hon riktar skarp kritik mot att regeringen inte vidgar kapaciteten
              för de resenärer i Skåne som vill resa klimatvänligt och heller
              inte möjliggör för dem som vill använda kombinationer av tåg och
              lastbil i stället för bara järnväg.
            </seg>
            <seg xml:id="i-68a06abff8bbd81f-0">
              Vi är bäst, sade Nina Larsson tidigare, och sedan talade hon
              om näringslivet. Jag undrar om hon noterat att SCA till exempel
              säger att ett triangelspår vid Sundsvall är en förutsättning för
              att de ska kunna vidga sin verksamhet. I dag är det väldigt orationellt
              för dem eftersom de måste backa in i Sundsvall och ut igen. De
              säger att om de ska kunna bygga och ordna med fler arbetsplatser
              måste man investera i triangelspår. Jag hittar det inte i alliansens
              förslag. Jag hittar heller inte Hamnbanan på spår, trots att det
              är där skogsindustriprodukterna hamnar när de passerat Värmland
              och ska ned till Göteborgs hamn. Det är ju ingen idé att vidga
              kapaciteten i Värmland om man sedan inte har spår fullt ut till
              Göteborgs hamn.
            </seg>
            <seg xml:id="i-83ea35c3af547d64-0">
              Jag undrar om du verkligen står fast vid att ni har vidgat kapaciteten
              för det näringsliv som vill använda järnväg i kombination med
              väg och inte bara lastbilstransporter.
            </seg>
          </u>
          <note type="speaker" xml:id="i-c9cefd7e7cd76594-0">
            Anf. 39 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-2">
            <seg xml:id="i-90b9fc1ad5662629-0">
              Fru talman! Amorteringarna har gjort att vi har frigjort medel
              som finns att satsa på olika angelägna delar. Jag kan konstatera
              att kombinationen av de olika transportslagen är en otroligt viktig
              del i det transportslagsövergripande synsättet.
            </seg>
            <seg xml:id="i-ccdeac5015395f2f-0">
              En viktig sak är elektrifieringen av järnvägsspåret mellan Nykroppa
              och Kristinehamn. Det möjliggör att man kan transportera gods
              norrifrån och fortsätta utan att behöva byta till diesellok som
              trafikerar där i dag.
            </seg>
            <seg xml:id="i-94b749b44696fc7b-0">
              Man kan bara fortsätta rakt ned till hamnen i Kristinehamn, lasta
              om och därefter fortsätta via Vänern och Göta kanal ned till Göteborgs
              hamn. Det tycker jag är en utomordentlig satsning som jag varmt
              välkomnar. Det kommer också att förbättra situationen och redundansen
              i järnvägssystemet och hela järnvägsnätet på ett mycket bra sätt.
            </seg>
            <seg xml:id="i-08ebfd6c1af3363b-0">
              Frågan om Sundsvall ligger i den åtgärdsplanering som nu pågår
              för fullt. Det gäller att titta över de olika planerna på ett
              bra sätt utifrån de riktlinjer och principer som slås fast i infrastrukturpropositionen.
              Det kommer vi att debattera här på torsdag. Det kan förhoppningsvis
              hamna på ett bra och prioriterat sätt framöver.
            </seg>
          </u>
          <note type="speaker" xml:id="i-6ed620d09188d87c-0">
            Anf. 40 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-5">
            <seg xml:id="i-0aa90d17f3e960ed-0">
              Fru talman! Vi ska debattera det på torsdag. Men vi debatterar
              i dag närtidssatsningen. Jag konstaterar att ni använder 25 procent
              av medlen till Banverket och 75 procent till Vägverket. Om det
              är riktningsgivare för hur ni satsar framöver är det inte precis
              något stöd för vare sig enskilda eller näringsliv som vill kombinera
              vägen med andra transportslag.
            </seg>
            <seg xml:id="i-f730149dc4329248-0">
              Klimatberedningen var överens om att man skulle ta Banverkets
              högsta alternativ för att det skulle gå att nå de klimatmål som
              de borgerliga och vi rödgröna har satt upp. Jag förstår inte hur
              ni kan desavouera dem som satt i Klimatberedningen och valde Banverkets
              högsta alternativ. Om ni satsar medel på att tidigare amortera
              lån är det inte detsamma som att Bankverket får signal att använda
              pengar nu för verksamheter.
            </seg>
            <seg xml:id="i-367203708f25f948-0">
              Jag har en fråga till Nina Larsson. Har du någonsin besökt Karlstad
              Buss? Det har varit väldigt tydligt med att man måste vända ordningen
              om man ska kunna få klimatvänliga transporter. Du kommer ju därifrån.
              Det har talat om vad som behövs för att fler människor ska åka
              kollektivt.
            </seg>
            <seg xml:id="i-3cb72f7a7e254a72-0">
              Det gäller att man satsar på det i första hand och bilen i andra
              hand. Man får vara tongivande i planerna och i investeringar i
              kollektivtrafik. Det företaget har inte vid något enda tillfälle
              talat om att det behöver mer pengar till vägar. Det handlar om
              investeringar som gynnar kollektivtrafiken.
            </seg>
            <seg xml:id="i-59e1c6d3c0ae6899-0">
              Jag hittar ingenting av det i er närtidssatsning. Har du lyssnat
              på vad Karlstad Buss har att säga och tagit intryck av det någon
              gång?
            </seg>
          </u>
          <note type="speaker" xml:id="i-5ed82c523d93979e-0">
            Anf. 41 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-3">
            <seg xml:id="i-c545269e03e655f8-0">
              Fru talman! Jag måste erkänna att jag inte har besökt Karlstad
              Buss. Däremot åker jag väldigt ofta med dem, eftersom jag inte
              har en bil och jag bor i Karlstad. Det är med högst jämna mellanrum
              som jag nyttjar kollektivtrafiken i Karlstads kommun.
            </seg>
            <seg xml:id="i-c4c5f935075fb989-0">
              Den fungerar alldeles utomordentligt. Den har också genomgått
              klara förbättringar. Man hade också en transportslagsövergripande
              satsning i somras. Karlstad Buss drev trafik på vattnet. Det var
              mycket uppmärksammat och gav också mycket fler resenärer. Det
              är absolut bra på så sätt.
            </seg>
            <seg xml:id="i-4e6fcafefca7817e-0">
              Det är möjligt att Karstad Buss inte begär några ytterligare
              satsningar på vägar. Men faktum är att man i allt väsentligt kör
              på vägar och till viss del på vattnet. Där har man klara och tydliga
              behov av att det måste fungera på vägarna även för buss och kollektivtrafiken.
              Allting hänger samman.
            </seg>
            <seg xml:id="i-ea5b3cdf9d694918-0">
              Infrastrukturen är oerhört avgörande även för kollektivtrafiken,
              och så kommer det att vara också framöver.
            </seg>
          </u>
          <note type="speaker" xml:id="i-686975f70263bf75-0">
            Anf. 42 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-5">
            <seg xml:id="i-cdeb89ed1a1e78e9-0">
              Fru talman! En känd idrottsprofil sade att han var störst, bäst
              och vackrast. Han levererade bevisligen och var som bäst när det
              gällde.
            </seg>
            <seg xml:id="i-003cd044e3b929c7-0">
              Nu säger Nina Larsson: Vi är bäst när det gäller. Jag kommer
              då att tänka på det som står i Bibeln om att högmod går före fall.
              Dessutom kommer vi att se på valdagen när väljarna lägger sin
              röst vem som är bäst när det verkligen gäller. Jag tror att alla
              politiker har den ambitionen.
            </seg>
            <seg xml:id="i-978e565a4db8a010-0">
              Det var väldigt lite konkret politik i det som Nina Larsson tar
              upp som skulle styrka det påståendet. Jag skulle vilja ställa
              samma fråga till Nina Larsson som jag ställde till Sven Bergström
              i Centern. Gör regeringen de största satsningarna på vägar eller
              järnvägar? Vilken prioritering är den riktiga?
            </seg>
            <seg xml:id="i-6ce3491f4df93277-0">
              Jag har hela tiden hävdat att ni satsar mer på väg än på järnväg.
              Vissa av er försöker låtsas att det är på ett annat sätt. Jag
              vill att Nina Larsson nu klart deklarerar vad ni satsar mest på
              och förklarar varför.
            </seg>
            <seg xml:id="i-c7d1e03a9d7aacf5-0">
              De flesta av de projekt som du nämnde i ditt anförande var projekt
              som byggde på kommunal medfinansiering. Jag tyckte att du sade
              det om genomfartstrafiken i Umeå. Jag har inte fått något svar
              fastän jag har ställt frågan i ett flertal debatter. Varför är
              det bättre att kommuner, landsting, regioner eller företag lånar
              pengar för att bygga infrastruktur än att staten gör det?
            </seg>
            <seg xml:id="i-caee095b77e12706-0">
              Du låtsas att inte vi andra satsar på saker som bärighet, funktionshindrade
              och annat. På torsdag kommer jag att kunna visa att vi har betydligt
              mer långtgående och tydligare satsningar på både bärighetsåtgärder
              på vägsidan och inte minst satsningar på kollektivtrafiken som
              klarar målet att alla ska ha tillgänglig kollektivtrafik år 2010.
              Vi har också avsatt pengar till det.
            </seg>
            <seg xml:id="i-f33096ce8e205ec1-0">
              Leverera nu lite grann och utveckla påståendet om att ni är bäst.
              Visa det nu i konkret politik och innehåll!
            </seg>
          </u>
          <note type="speaker" xml:id="i-3c6e6cd4692afdc0-0">
            Anf. 43 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-4">
            <seg xml:id="i-3661deae500f7769-0">
              Fru talman! Jag skulle säkerligen kunna hämta listan och läsa
              upp alla de objekt som vi satsar på i närtidssatsningen. Jag valde
              några, men jag skulle kunna ta upp hela. Annars kan man gå in
              på regeringens hemsida och mycket lätt hitta rätt till närtidssatsningar
              och förklaringen till det.
            </seg>
            <seg xml:id="i-864f7bb1a0b7ee1a-0">
              Det berör fortsatt snabbare utbyggnad av Trollhättedelen. Det
              gäller olika trafiksäkerhetsåtgärder bland annat i Dalslandstrakten.
              Jag kommer inte exakt ihåg vilken som var närmaste orten för det.
              Men det går som sagt att lätt kolla upp.
            </seg>
            <seg xml:id="i-e46ae138a4fba808-0">
              Det är procentuellt just nu en större satsning på väg än på järnväg.
              Det har återigen att göra med att alliansregeringen har ett transportslagsövergripande
              synsätt när det gäller infrastrukturen. Vi behöver bådeoch. Vi
              behöver både väg och järnväg.
            </seg>
            <seg xml:id="i-c25c3f53b344e1aa-0">
              Just nu fanns det mer angelägna satsningar att göra på vägsidan.
              Man hade inte kunnat beta av dem tidigare på grund av ofinansierade
              planer och dylikt.
            </seg>
          </u>
          <note type="speaker" xml:id="i-a9856415e089d539-0">
            Anf. 44 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-6">
            <seg xml:id="i-bd1a76075099c41a-0">
              Fru talman! Jag går till frågan om närtidssatsningar. Jag hävdar
              återigen att de flesta av de satsningar som ni gör är att ni tidigarelägger
              redan beslutade satsningar. Det är inte så att vi inte nu har
              någon infrastrukturplan. Det pågår faktiskt saker, och det kommer
              att överlappa varandra. Det är inte så att det är helt nya pengar
              eller projekt som ni har kommit på, utan de finns redan.
            </seg>
            <seg xml:id="i-510763d420a8bd66-0">
              Det ständigt återkommande argumentet är att de tidigare regeringarna
              inte finansierade sina objekt och så vidare. Det är bara någonting
              som ni griper ur luften. Alla regeringar hittills har gjort det
              med den ordning vi har. Det borde vi känna till i Vänsterpartiet
              som är de som kritiserar systemet. Vi vet mycket väl att man finansierar
              varje år.
            </seg>
            <seg xml:id="i-3e46bf892e917d74-0">
              Varje år ska man finansiera alla anslag. Sedan kan verkligheten
              springa ifrån det på grund av systemet. I stället för att det
              tog tre eller fyra år att bygga en väg så tog det fem år, och
              då blev det kostnadsfördyringar. Men skyll inte på Vänsterpartiet!
              Skåda er själva i naveln och undra vad det kan bero på att man
              drar ut onödigt länge på tiden med viktiga investeringar.
            </seg>
            <seg xml:id="i-f9f4e2fa225e568c-0">
              Det är just därför som vi föreslår en annan ordning åtminstone
              för strategiska och långsiktiga objekt. Jag konstaterar nu att
              det finns en bred samsyn på oppositionssidan om den finansiering
              vi kan tänka oss när det gäller stora strategiska projekt. Jag
              märkte att även Centerpartiet var inne på samma lösningar. Jag
              skulle vilja ställa en fråga till Folkpartiet. Kan ni tänka er
              att det finns investeringar på infrastruktursidan som faktiskt
              kräver statlig lånefinansiering i ökad omfattning jämfört med
              i dag?
            </seg>
          </u>
          <note type="speaker" xml:id="i-b9b696a7eebc2165-0">
            Anf. 45 NINA LARSSON (fp) replik:
          </note>
          <u who="nina_larsson_c91cec" xml:id="i-4d9f4f0626344a2f-5">
            <seg xml:id="i-a60b9963c1aa527d-0">
              Fru talman! I sitt anförande tidigare sade Peter Pedersen att
              Vänsterpartiet gör helt andra bedömningar av vad som är viktigt
              för svensk ekonomi än vad alliansen gör. Jag är själv väldigt
              glad över detta och känner mig oerhört stärkt och trygg med det
              faktum att alliansregeringen drar andra slutsatser och gör andra
              bedömningar än Vänsterpartiet gör när det gäller ekonomin.
            </seg>
            <seg xml:id="i-e607e338e95228ed-0">
              Vi har haft anslagsfinansiering på detta område under väldigt
              lång tid. Det finns en rad anledningar till att det är så. Det
              skapar transparens. Man ser klart och tydligt vart pengarna går.
              Man kan göra prioriteringar mellan de här investeringarna. Det
              finns även andra typer av satsningar. Man kan tänka sig kunskapsinvesteringar
              som kanske skulle generera mer tillväxt framöver än vad en infrastrukturinvestering
              skulle göra.
            </seg>
            <seg xml:id="i-82c4ac94f2ec6a7c-0">
              Hur ska man då vikta dem? Ska vi börja låna och lämpa över kostnaderna
              på våra barn och barnbarn när det gäller alla områden eller hur
              många områden är det som detta ska gälla?
            </seg>
            <seg xml:id="i-50f62b3bc511c392-0">
              Jag står klart och tydligt fast vid att det uteslutande är anslagsfinansiering
              som gäller, så långt det bara är möjligt. Sedan är det klart att
              det finns särskilda, extrema situationer, det är mycket möjligt
              att det skulle kunna hända, men så långt det absolut är möjligt
              är det anslagsfinansiering som gäller.
            </seg>
          </u>
          <note type="speaker" xml:id="i-630ae238b7904623-0">
            Anf. 46 Statsrådet ÅSA TORSTENSSON (c):
          </note>
          <u who="unknown" xml:id="i-80c9e667756f306d-0">
            <seg xml:id="i-a225f1bf1844b5bd-0">
              Fru talman! Vi befinner oss nu i en situation där många människor
              är oroliga. De är oroliga för jobben, oroliga för företagens framtid
              och för den finansiella krisen. Därför är den starka reformbudgeten
              för 2009, med 32 nya miljarder och starkt fokus på investeringar
              i vägar och järnvägsinfrastruktur, en budget för jobben här och
              nu såväl som för investeringar för att svenska jobb och företag
              också långsiktigt ska bli mer konkurrenskraftiga. Regeringen har
              också förstärkt detta reformarbete med ytterligare drygt 8 miljarder
              för att möta den dramatiskt förändrade konjunkturnedgången.
            </seg>
            <seg xml:id="i-48eab7e3139975d4-0">
              Det här är en budget för investeringar i hela Sverige som skapar
              jobb i alla delar av landet och som långsiktigt stärker företagens
              konkurrenskraft. Det handlar om investeringar i allt från den
              enskilda vägen till spåret där X 2000 ska komma i tid till Göteborgs
              central. Det handlar om ökad tillgänglighet så att alla människor
              ska kunna nyttja de kollektiva trafikmedlen. Det handlar om investeringar
              i vägar för att minska antalet flaskhalsar och förbättra miljön
              såväl som för att stärka järnvägsinfrastrukturen i de norra delarna
              av landet så att godsets färd genom landet ges större förutsättningar
              att transporteras effektivare på järnväg. I storstäderna handlar
              det om att frustrerade pendlare ska ha ökad tillit till den spårbundna
              kollektivtrafiken.
            </seg>
            <seg xml:id="i-ee60c8da491c139c-0">
              Fru talman! Vi befinner oss i en mycket allvarlig situation där
              de av regeringen utsedda regionala samordnarna efterlyser investeringar
              i infrastruktur och tidigareläggning av väg- och järnvägsbyggen.
              Därför har också ordinarie budget förstärkts med ytterligare 1
              miljard för underhållsinvesteringar under 2009, 2010 och 2011.
            </seg>
            <seg xml:id="i-cf92b2aa9a222e0f-0">
              Fru talman! Den i dag samlade socialistiska oppositionen har
              kritiserat mig och regeringen för investeringar i vägar runt om
              i Sverige. Det vore nog på sin plats, eftersom man hitintills
              inte har gjort det, att förmedla vilka vägar runt om i vårt avlånga
              land som inte ska byggas. Det är nog så att både kommuninvånare
              och kommunpolitiker förväntar sig svar.
            </seg>
            <seg xml:id="i-d1608004c485e1c1-0">
              Det kanske också är bra att det är väldigt tydligt hur den samlade
              socialistiska oppositionen motiverar varför man inte ska investera
              i vägförbättringar, varför det inte ska investeras i mitträcken,
              varför vi inte ska investera i bärighetsförbättringar i Norrland
              och varför vi inte ska satsa på att investera bort olycksdrabbade
              sträckor i Skåne och Blekinge eller varför vägar till hamnar inte
              är en förstärkning av de svenska jobbens konkurrenskraft. Jag
              tror att det är oerhört bra om det är så tydligt att också riksdagsledamöterna
              på hemmaplan kan redogöra för detta. Jag förväntar mig att Christina
              Axelsson, Karin Svensson Smith och Peter Pedersen mycket tydligt
              redogör för den samlade socialistiska oppositionens vägval.
            </seg>
            <seg xml:id="i-64cb007bc1a11068-0">
              Fru talman! Vi lever i ett land som är oerhört beroende av transporter.
              Våra svenska jobb och våra företags konkurrenskraft beror till
              stor del på en fungerande transportkedja, eftersom våra jobb är
              så exportberoende.
            </seg>
            <seg xml:id="i-e613ee7c202ef544-0">
              Kommunikationer är vardag för oss alla, för föräldrar, studerande,
              företagare, arbetstagare, semesterfirare, konsumenter och så vidare.
              En fungerande vardag förutsätter fungerande transporter såväl
              för individer som för företag. Och jag, fru talman, tänker fortsätta
              argumentera och arbeta för att infrastrukturen för vägar, järnvägar,
              sjöfart och flygplatser förbättras. De ska bli bättre var och
              en för sig, men samlat i en transportkedja ska de bli mycket effektivare,
              allt för ett mycket tydligare decentraliserat samhälle med en
              starkt minskad miljöpåverkan och med ett mycket bättre ekonomiskt
              utfall.
            </seg>
            <seg xml:id="i-85fdbae902f0c02a-0">
              Jag ägnade en stor del av mitt första år i regeringen åt att
              samtala med och lyssna på människor och näringsliv runt om i landet.
              Många vittnesmål beskriver problematiken med flaskhalsar som under
              många år förhindrat effektivare godstransporter, flaskhalsar som
              har förstört boendemiljöer och stadsmiljöer. Det är fråga om frustrerade
              pendlare som ständigt drabbas av förseningar, dålig robusthet
              som vid en storm lamslår järnvägstrafiken i flera dagar. Det kan
              tyckas enkelt att hugga bort träd billigt också i förhållande
              till nyinvesteringar men detta har inte heller prioriterats. Det
              handlar om försenade projekt på grund av utdragna planeringsprocesser,
              utlovade projekt som stoppats eller senarelagts eftersom pengarna
              flyttats till andra projekt.
            </seg>
            <seg xml:id="i-3e59111102b15546-0">
              En gemensam nämnare för många av de här verklighetsbilderna var
              att staten inte var en pålitlig partner. Jag kunde snabbt konstatera
              att det krävdes stora insatser för att åter bygga upp förtroendet
              för staten, i synnerhet genomförandet av befintliga investeringsplaner
              för 20042015. Det var kraftiga förseningar, och det saknades mellan
              80 och 90 miljarder.
            </seg>
            <seg xml:id="i-605ffeeeb1d16d03-0">
              Med detta i bagaget, fru talman, var det oerhört avgörande att
              göra en kraftfull satsning i närtid för att åtgärda de mest akuta
              situationerna som man runt om i landet hade pekat på innan det
              var realistiskt att ta nästa steg, att blicka framåt till nästa
              planperiod, mot 2020.
            </seg>
            <seg xml:id="i-f163c6a92670f594-0">
              I budgeten föreslås alltså 3,8 miljarder extra för 2009, 3,8
              miljarder extra för 2010. Med de tidigare förstärkningarna, som
              innebar höjningar med 1,8 miljarder redan under innevarande år,
              innebär det en förstärkning på bortåt 10 miljarder kronor de kommande
              åren. Det är, som sagt var, den enskilt största satsningen på
              infrastruktur som någonsin har gjorts i en enskild budgetproposition.
              Den är välmotiverad. Det tror jag att alla har förstått.
            </seg>
            <seg xml:id="i-e9df784e379b6a72-0">
              Dessutom har vi förstärkt med ytterligare 1 miljard som har fokus
              på drift och underhåll.
            </seg>
            <seg xml:id="i-2c74fcc5441264e1-0">
              Med detta tillskott kommer regeringen fram till och med 2010
              att ha stärkt underhållet på järnvägssidan med 36 procent och
              på vägsidan med 26 procent. Det ökar möjligheterna för persontrafiken
              att komma i tid. Det ökar möjligheterna för företagen att lita
              på att godset på järnvägen kommer fram när det ska.
            </seg>
            <seg xml:id="i-59bd21ef8f657e7e-0">
              Med närtidssatsningen säkerställs att angelägna projekt kan genomföras
              snabbare och mer rationellt. Vi prioriterar som sagt var projekt
              i hela landet. Det handlar om utbyggnad av väg 73 från Västerhaninge
              till Nynäshamn och om E 45:an mellan Älvängen och Trollhättan.
              Låt mig stanna upp där ett tag.
            </seg>
            <seg xml:id="i-e5d1b04acfdd13b1-0">
              Med rätta diskuterade man krispaket dagarna igenom. Sist det
              begav sig visade Socialdemokraterna stolt upp ett krispaket i
              Trollhättan där man inkluderade E 45:an mellan Göteborg och Trollhättan.
              13 olika projekt fick avbrytas därför att man plockade bort pengarna
              från dessa regioner till just E 45:an, men det räckte inte. Ytterligare
              700 miljoner tillförs nu E 45:an för att vägen mellan Trollhättan
              och Göteborg ska fullföljas. Det kanske är på sin plats att den
              nu samlade socialistiska oppositionen tydliggör om den här vägsträckan
              inte längre är aktuell eftersom jag får kritik för att jag lägger
              pengar på investeringar i stora vägprojekt.
            </seg>
            <seg xml:id="i-80affca946a05ef4-0">
              Vi satsar också på förbifarter i Umeå, Sundsvall, Motala och
              Katrineholm. Det är mycket motiverade insatser för att minska
              genomfartstrafiken och miljöbelastningen i stadskärnorna. Det
              är ett mycket starkt fokus på de boendes miljösituation.
            </seg>
            <seg xml:id="i-bf35105db2bacf3b-0">
              Regeringen satsar också på vägförbindelser till hamnarna i Trelleborg
              och Göteborg i syfte att stärka transportkedjan och sjöfartens
              roll i det samlade godsflödet.
            </seg>
            <seg xml:id="i-f949ad25ffb0e200-0">
              På järnvägssidan innebär närtidssatsningen att utbyggnaden av
              Haparandabanan och Ådalsbanan nu genomförs snabbt och effektivt.
              Låt mig också stanna upp här. Häromdagen besökte jag en ny sträckning
              på Haparandabanan. Då redogjorde Banverket för att den närtidssatsning
              som vi snart ska besluta om betyder bortåt 400 jobb fram till
              och med 2010 för Norr- och Västerbotten. Det handlar återigen
              om insatser som görs i rätt i tid.
            </seg>
            <seg xml:id="i-914f1c037e2784f8-0">
              Vi satsar också på angelägna kapacitetsförbättringar i Bergslagen,
              norra Sverige och längs den södra delen av Norrlandskusten för
              att företagen ska få bättre möjligheter att välja järnvägsinfrastrukturen
              för sina godstransporter.
            </seg>
            <seg xml:id="i-81ece4f8793fa750-0">
              I en situation när konjunkturen svänger är det naturligtvis oerhört
              viktigt att vi genomför insatser för att stärka de större arbetsmarknadsregionerna.
              Av den anledningen tar vi lärdom av insatserna i Helsingfors med
              en kraftsamling från olika aktörer. Vi går vidare till en kraftsamling
              i väst och Östersund med pendlaren, den dagliga resenären, i fokus
              för att man ska kunna lita på den spårbundna trafiken på ett bättre
              sätt än i dag.
            </seg>
            <seg xml:id="i-e88f5a93c85a16bd-0">
              Den regionala nivåns delaktighet har varit avgörande för de prioriterade
              investeringar som nu görs i närtidssatsningen. Det handlar om
              bortåt 66 års väntetid. Jag ska inte citera Christina Axelsson,
              men hon sade att det går ju att snacka. Alliansregeringen har
              mycket tydligt lyssnat på regionernas prioriteringar, och nu skapar
              vi bättre förutsättningar för bra boendemiljöer i en del av de
              större städer som har haft en lång väntan inför en bättre vägsträckning.
            </seg>
            <seg xml:id="i-935dedb55320b02d-0">
              Fru talman! Regeringen satsade i ordinarie budget, och ytterligare
              i tilläggsbudgeten, på vägar och järnvägar i Sverige. Något som
              kommuninvånare, företagare och regionala samordnare starkt efterlyser.
              Vi skapar förutsättningar för tidigareläggningar och större arbetsmarknadsregioner.
              Vi satsar på jobb och företagande här och nu. Med det är lika
              viktigt att detta också är en del av en långsiktig, viktig investering
              för att de svenska jobben också fortsatt ska vara oerhört konkurrenskraftiga
              i den globala värld vi befinner oss i.
            </seg>
          </u>
          <note type="speaker" xml:id="i-c1813f9c76055271-0">
            Anf. 47 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-6">
            <seg xml:id="i-bb891dcc988ba63f-0">
              Fru talman! Statsrådet Torstensson räknade upp ett antal saker
              som människor är oroliga för, finanserna, jobben och någonting
              till som jag har glömt, men det intressanta var vad Åsa Torstensson
              inte nämnde, det vill säga klimatet. Jag förstår inte hur man
              kan utelämna klimatet när vi debatterar den enda sektor vars klimatpåverkan
              ökar i Sverige. Europeiska miljöbyrån har konstaterat att Sverige
              sammantaget kommer att få större utsläpp av växthusgaser framöver.
              Vägverket konstaterar i sin sektorsrapport från i fjol att trots
              att man nu köper snålare bilar har volymökningen av vägtransporter
              gjort att nettotillskottet är större för 2007 än vad det var för
              2006.
            </seg>
            <seg xml:id="i-f5dcf9ae391191f3-0">
              Det här diskuterades i Klimatberedningen på de sammanträden då
              jag var med och säkert även på de andra. Man konstaterade att
              det krävs en kraftfull satsning på spårinfrastruktur om människor
              ska kunna förflytta sig på ett klimatvänligt sätt.
            </seg>
            <seg xml:id="i-f712c5bb8fda7181-0">
              Därför undrar jag om Åsa Torstensson hade någonting av detta
              med sig när hon diskuterade införande av kilometerskatten på transportministermötet.
              Den danska regeringen håller på att förbereda sig för att man
              ska vara värd för FN:s klimatmöte i december nästa år. Därför
              har man bestämt sig för att införa en kilometerskatt i hela landet.
              Det har man tidigare gjort i Tyskland, Schweiz, Österrike och
              några länder till. Jag skulle vilja veta hur den svenska regeringens
              position var. Innan du åkte dit var du hos oss i trafikutskottet.
              Då sade du att det inte var något självändamål att man kom fram
              till en uppgörelse. Vad bidrog Sverige med? Satte ni käppar i
              hjulet för Danmarks införande av kilometerskatt eller inte?
            </seg>
          </u>
          <note type="speaker" xml:id="i-ca9704159d44a969-0">
            Anf. 48 Statsrådet ÅSA TORSTENSSON (c) replik:
          </note>
          <u who="unknown" xml:id="i-80c9e667756f306d-1">
            <seg xml:id="i-cacebcc9b96ceece-0">
              Fru talman! Nej, Karin Svensson Smith, jag uteslöt inte vikten
              av miljöinvesteringar och att vi har en utmaning att minska miljöutsläppen
              när det gäller infrastrukturplaneringen. Men däremot är det oerhört
              anmärkningsvärt att Karin Svensson Smith och den uppenbarligen
              samlade socialistoppositionen duckar för den oro som människor
              i Sverige känner i dag för jobben och företagandet. Ni ser inte
              vikten av att vi skapar förutsättningar för bra infrastruktur
              i alla delar av landet. Jag hoppas verkligen att Karin Svensson
              Smith tar tillfället i akt och talar om vilka delar av landet
              som ni utesluter från de jobbefrämjande åtgärder som regeringen
              investerar i.
            </seg>
            <seg xml:id="i-c74bf4372cc37b4f-0">
              Vi hade mycket riktigt en Eurovinjettdiskussion i EU:s ministerråd
              i förra veckan med anledning av möjligheten att införa eller förändra
              det avgiftssystem som vissa länder i dag är medlemmar i. Den svenska
              regeringen är starkt kritisk till det förslag som ligger på bordet
              av den anledningen att vi inte tycker att EU ska besluta om öronmärkning
              av intäkter som sker i Sverige. Vi i Sverige förbehåller oss att
              göra egna prioriteringar över budget. Det är oerhört viktigt och
              avgörande.
            </seg>
            <seg xml:id="i-c679a716e9a53592-0">
              Den andra delen som vi är starkt kritiska till av rättsliga skäl
              är att Eurovinjettsystemet är en skatt och ska så behandlas. Ett
              eventuellt beslut ska i så fall ske med enhällighet. Det är mycket
              tydliga subsidiaritetsinslag som vi bejakar. Jag trodde i min
              enfald att Miljöpartiet och Karin Svensson Smith också bejakade
              detta.
            </seg>
          </u>
          <note type="speaker" xml:id="i-1f1b621e6ad86039-0">
            Anf. 49 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-7">
            <seg xml:id="i-8b20812f324c6c7b-0">
              Fru talman! Det som stod i de handlingar som vi i trafikutskottet
              fick var att regeringen kände oro för att lastbilar skulle bli
              förfördelade när man satte avgiftsnivåerna, eftersom det har sagts
              att de ska stå i proportion till användningen av infrastrukturen.
              Tunga bilar sliter mer på vägar än lätta, och både Danmark, Holland
              och andra länder planerar att införa detta för såväl personbilar
              som lastbilar och ta ut mer från lastbilar. Det var en grund till
              att den svenska regeringen inte satte det som ett självändamål
              att nå en uppgörelse.
            </seg>
            <seg xml:id="i-3f2187bbd67413f4-0">
              Det är väldigt intressant att få reda på detta. I Banverkets
              tidning Godset, som kom i dag, är det någon som uttalar sig i
              likhet med vad många andra tidigare har sagt: Så länge det är
              billigare att köra med lastbil hela vägen än att lasta om kommer
              vi att få en ökad klimatpåverkan från trafiken.
            </seg>
            <seg xml:id="i-390a0a46d8dedcea-0">
              Vi kan bygga hur mycket infrastruktur som helst vi vill självfallet
              bygga mer på järnvägssidan och inte fördela 75 procent till väg
              och 25 procent till järnväg som ni gör i närtidssatsningen men
              användningen av infrastruktur är ju delvis beroende av vad det
              kostar att använda den. Har man inte ekonomiska styrmedel som
              internaliserar de externa effekterna, som det heter i EU:s vitbok
              och som det kan komma att stå i vårt svenska riksdagsbeslut, kommer
              följden att bli ökade vägtransporter på andras bekostnad och ökad
              klimatpåverkan.
            </seg>
            <seg xml:id="i-eda7b1f9359b05cd-0">
              Därför är kilometeravgifter, precis som Klimatberedningens samtliga
              partier sade, en förutsättning för att man ska nå klimatmålen
              inom transportsektorn.
            </seg>
          </u>
          <note type="speaker" xml:id="i-d358e0aa335e4e44-0">
            Anf. 50 Statsrådet ÅSA TORSTENSSON (c) replik:
          </note>
          <u who="unknown" xml:id="i-80c9e667756f306d-2">
            <seg xml:id="i-5a7a5e1a87a52945-0">
              Fru talman! Det är oerhört intressant att Karin Svensson Smith
              väljer att i ett läge där svenska företag och svenska jobbare
              efterfrågar investeringar i Sverige för svenska jobb föra debatt
              om EU:s frågeställning, som inte ens är på högkant för debatt.
            </seg>
            <seg xml:id="i-599fb9a1ce75e5eb-0">
              Deltagande i Eurovinjettsystemet är helt frivilligt. Även om
              Eurovinjettsystemet skulle besluta i enlighet med det som nu är
              föreslaget finns det inga hinder för Sverige att införa kilometerskatt,
              och det finns heller inga hinder om man vill avstå från att göra
              det. Hela Eurovinjettsystemet är frivilligt, med frivilligt medlemskap.
            </seg>
            <seg xml:id="i-c516b7f7a59d84a0-0">
              Inte desto mindre tror jag att det är viktigt och detta tog jag
              också upp i min information till trafikutskottet att det är en
              problematik med den trängselskattefaktor som man har lagt in,
              eftersom den i sig inte på något sätt är styrande. Det är därför
              som den svenska regeringen har sagt att en trängselskattefaktor
              bör villkoras med att man också måste åtgärda trängselsituationen,
              så att den inte bara blir en fiskal situation där ett land utan
              att vidta åtgärder för minskad trängsel kan ta in ytterligare
              intäkter. Trängselavgiften i sig var bara inriktad på tunga lastbilar,
              inte på lätta lastbilar eller på persontransporter, vilket innebär
              att man ändå inte skulle nå effekten minskad trängsel. Det var
              en viktig anledning till att Sverige och andra länder hade synpunkter
              på just trängselskattefaktorn.
            </seg>
          </u>
          <note type="speaker" xml:id="i-bd146b8aa6c5a8bf-0">
            Anf. 51 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-6">
            <seg xml:id="i-bcfff080bf083501-0">
              Fru talman! Sven Bergström sade tidigare att regeringar kommer
              och går. Man blir något paff när man i en budgetdebatt möts av
              ministern det är hedrande att ministern är här som inte ens har
              läst vår motion. Den är på sju sidor, och jag ska be att få överlämna
              den här och nu, varsågod!
            </seg>
            <seg xml:id="i-9da1537494bfdc3b-0">
              Ministern påstår att vi socialdemokrater kommer att ta bort vägprojekt.
              I vår motion beskriver vi tvärtom att vi satsar på vägar och järnvägar.
              Vi satsar 820 miljarder 2010 på att bygga ut vägar HurvaRolsberga,
              RolsbergaFogdarp, FogdarpHörby och Hörby norraLinderöd, vilket
              också ligger i den här budgeten.
            </seg>
            <seg xml:id="i-1ed979f1ca350c8d-0">
              Vi satsar vidare på Hamnbanan i Göteborg, det är en järnvägssatsning,
              dubbelspår HallsbergDegerö med ny mötesstation och dubbelspår
              SkutskärFuruvik, som jag sade i mitt anförande. Vi satsar på dubbelpår
              på Centrumbanan i Södertälje, mellan Södertälje Hamn och Södertälje
              C. Vi satsar också på etapp ett av anslutningen till kombiterminalen
              på Händelö.
            </seg>
            <seg xml:id="i-c2a766fb60d8f929-0">
              Nu vill jag höra ministerns egna ord: Varifrån har ministern
              fått uppgiften att vi socialdemokrater tar bort vägprojekt?
            </seg>
          </u>
          <note type="speaker" xml:id="i-9b1685ffa88a60d7-0">
            Anf. 52 Statsrådet ÅSA TORSTENSSON (c) replik:
          </note>
          <u who="unknown" xml:id="i-80c9e667756f306d-3">
            <seg xml:id="i-39e233d8f70a668f-0">
              Fru talman! Det är en oerhört bra fråga från Christina Axelsson.
            </seg>
            <seg xml:id="i-eb7830351bc38cf8-0">
              Med anledning av att vi i dag befinner oss i en situation där
              vi har en samlad socialistopposition tycker jag att det är lämpligt
              att Christina Axelsson som talesman för det största partiet i
              socialistoppositionen, redogör för vilka projekt och vilken budget
              det är som gäller.
            </seg>
            <seg xml:id="i-fe73da2716b3ea56-0">
              Miljöpartiet vill avslå samtliga större vägprojekt i regeringens
              närtidssatsning.
            </seg>
            <seg xml:id="i-6f7e4f3e4ab12046-0">
              Jag tycker att det vore intressant att höra Christina Axelsson
              redogöra för vilken del av landet som vi inte ska bygga. Är det
              E 45, som i vår satsning får 700 nya miljoner, som inte ska erhålla
              finansiering? Är det E 22, som i samma krispaket blev utan utbyggnadsplaner,
              som fortfarande inte ska bli aktuell? Är det Norrlands inland
              som inte ska erhålla resurser för väginvesteringar? Det vore oerhört
              intressant att få höra den samlade socialistoppositionens samlade
              syn på väginvesteringar.
            </seg>
          </u>
          <note type="speaker" xml:id="i-c7a0eedbe13f3764-0">
            Anf. 53 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-7">
            <seg xml:id="i-a346dd3c198929e2-0">
              Fru talman! Helt plötsligt vet jag inte om ministern ens vet
              vad vi diskuterar nu. Vi diskuterar budgeten 2009. För budgeten
              2009 är det fortfarande Åsa Torstensson som är minister. Kom igen
              när vi ska börja diskutera efter 2010! Då ska vi gärna komma med
              ett samlat förslag. Nu har vi socialdemokrater inte gjort det,
              och det hade varit klädsamt om ministern hade sagt: Oj då, jag
              råkade ta fel. Jag hade visst inte läst er motion.
            </seg>
            <seg xml:id="i-84febaaa832294f0-0">
              Jag tänkte också säga en annan sak under mina två minuter. Den
              här budgeten heter Fler i arbete tryggad välfärd. Det är fina
              paroller. Nu vill jag ställa två frågor till ministern, förutom
              att jag hoppas att hon tar tillbaka det hon påstod om att vi inte
              vill satsa på vägar. Beräknas arbetslösheten vara högre i slutet
              av den här mandatperioden än den var i början? På vilket sätt
              bidrar 2009 års budgetproposition i vad gäller utgiftsområde 22
              till att vi får minskade växthusgasutsläpp och därmed också minskade
              påfrestningar på miljön?
            </seg>
          </u>
          <note type="speaker" xml:id="i-4b2dc81b8727e70c-0">
            Anf. 54 Statsrådet ÅSA TORSTENSSON (c) replik:
          </note>
          <u who="unknown" xml:id="i-80c9e667756f306d-4">
            <seg xml:id="i-0837950f118a6d18-0">
              Fru talman! Jag trodde att Christina Axelsson skulle ta bollen
              och förklara hur den samlade socialistoppositionens vägalternativ
              såg ut. Men Christina Axelsson kanske väljer att inte åka utanför
              Helsingforss tullar. Runt omkring i landet har man i dag stora
              förväntningar på den närtidssatsning som nu blir verklighet i
              samband med budgeten.
            </seg>
            <seg xml:id="i-61ab8b1c4c587b8c-0">
              När vi nu lägger tydliga transportslagsövergripande förslag ser
              vi alla fyra transportslagen. Det är oerhört stort tryck på att
              varje transportslag ska vara mycket effektivare i morgon än i
              dag. Det är därför som vi tänker i transportkedjor. Det är därför
              vi planerar i transportkedjor. Det är därför vi lägger resurser
              på järnvägsinfrastruktur så att godset kan lämna väg till fördel
              för järnväg.
            </seg>
            <seg xml:id="i-fa679c44004121c1-0">
              Precis det som Christina Axelsson efterlyser genomför regeringen
              i den här budgeten.
            </seg>
          </u>
          <note type="speaker" xml:id="i-993abb729ee9815e-0">
            Anf. 55 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-7">
            <seg xml:id="i-3262f7e04e2e9586-0">
              Fru talman! Jag vill också börja med att ge ett erkännande till
              Åsa Torstensson för att hon deltar i så många av de debatter vi
              har här med trafikutskottet. Det tycker jag borde mana till eftertanke.
              Andra ministrar kunde jobba i samma riktning.
            </seg>
            <seg xml:id="i-477ce690f5d6cbaa-0">
              Däremot blir jag inte lika imponerad av själva politikens innehåll.
              Här talas om att vara bäst när det gäller. Ja, jag tycker fortfarande
              att regeringen har en hel del att bevisa på den punkten.
            </seg>
            <seg xml:id="i-8ef65d230e71f62b-0">
              Infrastrukturministern väljer att kalla oss socialistoppositionen.
              Jag kan konstatera att det finns åtminstone ett parti i vår opposition
              som inte kallar sig socialister. Så länge ni kör den argumentationstekniken
              kommer jag att kalla er för högerregeringen. När ni lägger av
              med det här socialistsnacket, som inte omfattar alla, kan jag
              lägga av med att kalla er för högerregeringen. Jag tycker faktiskt
              att vi ska ha ett vårdat språk här i kammaren och inte sätta epitet
              på varandra. Jag har ingenting emot att bli kallad socialist,
              kan jag lägga till, men det kanske inte är så att miljöpartister
              uppskattar det ordvalet.
            </seg>
            <seg xml:id="i-fad455a39eca579a-0">
              Åsa Torstensson kommer in på satsningar i framtiden. Jag hoppas
              att ministern även deltar på torsdag. Då kan vi diskutera. Då
              kan jag leda i bevis att Vänstern satsar betydligt mer än regeringen
              som helhet både vad gäller investeringar och vad gäller drift
              och underhåll, faktiskt på både vägsidan och järnvägssidan. Vi
              satsar mycket pengar på enskilda vägar, bärighet och så vidare.
            </seg>
            <seg xml:id="i-d6bfccded374912c-0">
              Men fortfarande kvarstår det stora problem som ni har. Ni väljer
              att i dessa tider satsa mer pengar, på både kort och lång sikt,
              på väg än på järnväg. Vänstern säger inte att vi inte behöver
              lägga en krona på vägsidan. Vi säger däremot att vi måste satsa
              mer på drifts- och underhållssidan där än att bygga nytt. Det
              behövs mycket pengar på underhållssidan även när det gäller järnvägssidan,
              men där krävs det också mer av nyinvesteringar, tycker vi. Det
              behövs mer nyinvesteringar på järnvägssidan än på vägsidan.
            </seg>
            <seg xml:id="i-45ef2d2caccc3d7d-0">
              Jag vill nu bara kort fråga för sista gången jag hoppas att jag
              inte behöver ställa den frågan igen: Varför är kommunal lånefinansiering,
              så kallad medfinansiering, bättre och mer ekonomiskt ansvarsfullt
              än att staten lånar upp till egna investeringar i nationell infrastruktur?
            </seg>
          </u>
          <note type="speaker" xml:id="i-c8444ab097bc2e7e-0">
            Anf. 56 Statsrådet ÅSA TORSTENSSON (c) replik:
          </note>
          <u who="unknown" xml:id="i-80c9e667756f306d-5">
            <seg xml:id="i-b4c830389e1126c2-0">
              Fru talman! Inledningsvis ska jag säga att vi satsar mer pengar
              på både väg och järnväg. Och en gång för alla: Vägnätet är mer
              omfattande än vad järnvägsinfrastrukturnätet är därav satsar vi
              också mer pengar på väg. Den tidigare debatten kunde kanske också
              belysa det eftersom vi har väginfrastruktur i stora delar av landet
              där det inte finns någon järnvägsinfrastruktur.
            </seg>
            <seg xml:id="i-41616204bb1b88be-0">
              Jag tror det är oerhört viktigt att, i det samverkansarbete som
              jag pläderar för och kommer att fortsätta arbeta med tillsammans
              med regionerna och kommunerna, vara mycket tydlig med att det
              är tillsammans vi gör prioriteringar. Det finns inte tillräckliga
              resurser för allt, men med ökad medfinansiering skapar vi bättre
              förutsättningar för ytterligare resurser för bra väg- och järnvägsinfrastrukturer.
            </seg>
            <seg xml:id="i-9e986b1271206de0-0">
              Det är egentligen så att vi tar lärdom av det man under många
              år har gjort i Helsingfors som medfinansiär av stora infrastrukturprojekt.
              Nu skapas förutsättningar för ytterligare 30 miljarder förutom
              de kommande 417 miljarderna, just i syfte att utveckla infrastrukturen
              i alla delar av landet. Vi fortsätter att bejaka medfinansiering,
              precis som det under många år har fungerat i Helsingforss landsting.
            </seg>
          </u>
          <note type="speaker" xml:id="i-5032ca497658a676-0">
            Anf. 57 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-8">
            <seg xml:id="i-5fffafbd7638d3d0-0">
              Fru talman! Jag tycker att den borgerliga regeringen är väljarna
              och de boende i till exempel Värmlands, Örebro och Sörmlands län
              svaret skyldig. Varför ska de vara med och finansiera till exempel
              Citybanan medan de som bor på västkusten i den näst största staden
              det är väldigt vanligt förekommande att man pendlar från Göteborg
              till Helsingfors inte ska vara med och medfinansiera? Men om man
              bor i Örebro ska man det. Var finns den logiken?
            </seg>
            <seg xml:id="i-811b8225d5be108c-0">
              Var ska de pengar tas som man ska pytsa in i systemet i till
              exempel Örebro län eller motsvarande? Ska man bara ta det ur den
              kommunala budgeten under eget kapital och reservera en fond eller
              någonting för att man ska bygga Citybanan, eller är risken, eller
              hur man nu vill uttrycka det, uppenbar att man måste låna till
              de pengar som krävs för att man ska göra denna avsättning i den
              kommunala ekonomin? Är det verkligen väl använda pengar?
            </seg>
            <seg xml:id="i-84c0dffe143dfc1c-0">
              Från början skrev ni så mycket om OPS, att privata företag skulle
              gå in och bygga vägar, och sedan skulle vi hyra tillbaka vägarna
              av dem. Det säger ni väldigt lite om. Jag tror att verkligheten
              om två tre år förhoppningsvis kommer att visa att vi nog inte
              kan lita på eller hoppas på att någon annan ska finansiera vår
              gemensamma statliga angelägenhet, nämligen att se till att någon
              annan ska betala för infrastruktur vägar, järnvägar, flygplatser,
              hamnar och kombiterminaler. På marginalen, om man vill bygga om
              en pendeltågsstation så att den ska se ut på ett visst sätt, kan
              jag ha stor förståelse för att man kan pytsa in pengar, men nu
              pratar vi om huvudprinciperna här.
            </seg>
            <seg xml:id="i-f00a4a5d64ce8906-0">
              Jag konstaterar att Sveriges Kommuner och Landsting har en ungefär
              likartad kritisk syn på att ni försöker vältra över kostnader
              på kommuner och landsting som har helt andra ansvarsområden som
              de ska säkerställa.
            </seg>
            <seg xml:id="i-071a675045324457-0">
              Varför är det bättre att man lånar pengar kommunalt än att vi
              gör det? Det handlar om att man ska kunna betala för de lån man
              upptar och de amorteringar man gör precis som i vanlig ekonomi.
              Varför bör vi stödja ett finansiellt system om inte någon ska
              låna pengar? Det låter som om alla ska spara i spargris, och sedan
              går man och köper en järnväg för 100 miljarder när man har samlat
              ihop tillräckligt mycket pengar. Är det verkligen en klok politik?
            </seg>
          </u>
          <note type="speaker" xml:id="i-05985ce12d429371-0">
            Anf. 58 Statsrådet ÅSA TORSTENSSON (c) replik:
          </note>
          <u who="unknown" next="cont" xml:id="i-6197445200821045-0">
            <seg xml:id="i-2a78262f9f272898-0">
              Fru talman! All medfinansiering är självklart fullständigt frivillig
              och ska antas i de demokratiskt valda grupperingar som har ansvaret.
            </seg>
            <seg xml:id="i-aa9a9e930ecb665b-0">
              Staten är och kommer att vara huvudansvarig för vägar och järnvägsinfrastruktur.
              Jag tror inte att staten ska ta över de kommunala hamnarna, för
              de hamnar vi har är kommunalt finansierade eller privata, och
              jag utgår ifrån att Peter Pedersen inte har krav på att staten
              ska ta över dem.
            </seg>
            <seg xml:id="i-f32b5b853382d284-0">
              Citybanan är ett praktexempel. Regeringen valde att göra en översyn
              av finansieringen av Citybanan och alternativ till Citybanans
              spår. Det blev en mycket tydlig reaktion i ett storregionalt område
              av den anledningen att den har i allra högsta grad med en pendlingssituation
              att göra och har betydelse för den lokala spårbundna kollektivtrafiken.
              Därav blev det ett mycket tydligt initiativ runt omkring i storregionen,
              som uppvaktade regeringen om att det var oerhört avgörande att
              hitta lösningar för den fördyrade situation som Citybanan efter
              översynen stod inför. I det sammanhanget fortsatte det med en
              diskussion och dialog med företrädare i storregionen. Här har
              vi ett underlag som vi i den kommande planeringen kommer att gå
              vidare med.
            </seg>
          </u>
          <note xml:id="i-6b6512dbb238b964-0">
            Anf. 59 MARIE NORDÉN (s):
          </note>
          <u who="unknown" prev="cont" xml:id="i-33f41a9e8691c05e-0">
            <seg xml:id="i-75e48a9b1aade0d3-0">
              Fru talman! Som Christina Axelsson sade tidigare i debatten ska
              jag prata om trafiksäkerhetsfrågor, vilket tyvärr ingen annan
              talare tidigare har gjort. Min förhoppning är att de som kommer
              efter mig, Eliza eller Malin, kanske nämner någonting om trafiksäkerhetsfrågor.
            </seg>
            <seg xml:id="i-9c48543140b93975-0">
              Mycket har gjorts i trafiksäkerhetsarbetet sedan riksdagen antog
              nollvisionen i trafiken. Arbetet har skett på bred front, men
              trots det var tioårsjubileet inget att jubla över.
            </seg>
            <seg xml:id="i-75cd310d7979a68e-0">
              År 2007 ökade antalet dödade i trafiken, detta trots att regeringen
              utsåg året till trafiksäkerhetsår. Men det var något som gick
              flertalet obemärkt förbi, och året gav inga direkta avtryck i
              Trafiksäkerhets-Sverige åtminstone inte i positiv bemärkelse.
            </seg>
            <seg xml:id="i-55732526b1eb3a5b-0">
              Nu närmar sig år 2008 sitt slut. Trafiksäkerhetsmässigt ser det
              inte ut som om antalet dödsfall når upp till förra årets nivå.
              Det är naturligtvis glädjande, men dessvärre mer ett resultat
              av lågkonjunkturen än av politiska initiativ eller beslut.
            </seg>
            <seg xml:id="i-cb69bdd18644231d-0">
              Jag har sagt det förr men känner ändå att jag måste säga det
              igen: Regeringens trafiksäkerhetsarbete har kännetecknats av att
              man inte prioriterat trafiksäkerhetsarbete. Och varför kan jag
              hävda det?
            </seg>
            <seg xml:id="i-652fe6ec908d6c98-0">
              Jag ska ge några exempel. Åsa Torstensson inledde sin tid som
              trafiksäkerhetsminister med att ge besked om att inte driva frågan
              om alkolås i personbilar. På så sätt blev Åsa Torstenssons tal
              det stora bakslaget och också en stor besvikelse på 2007 års trafiksäkerhetskonferens
              i Tylösand.
            </seg>
            <seg xml:id="i-184660d3118eedfd-0">
              Jag hade hoppats att Åsa Torstensson skulle vara kvar under resten
              av debatten, men hon har tyvärr lämnat salen.
            </seg>
            <seg xml:id="i-138b187723c50564-0">
              Regeringen har också försvårat möjligheten för trafiksäkerhetsarbete
              genom att inte ge rimliga förutsättningar för de statliga organen
              på området. Vägverket, som har huvudansvaret för trafiksäkerhetsarbetet,
              är under utredning i två omgångar. Först var det utredningen inför
              införandet av den nya myndigheten Transportstyrelsen. Och nu är
              det utredningen om hur infrastrukturverkens framtid ska se ut.
            </seg>
            <seg xml:id="i-2cd9a5bc1f349a7a-0">
              Samtidigt väntar bolagisering av delar av verksamheten. Det liknar
              hela havet stormar på trafiksäkerhetsområdet. Möjligheten till
              arbetsro är obefintlig, inte minst när det gäller det viktiga
              trafiksäkerhetsarbetet.
            </seg>
            <seg xml:id="i-725a50a52abeaa2f-0">
              Men det mest anmärkningsvärda måste ändå vara det sätt på vilket
              regeringen hanterar NTF, nationalsamlingen för trafiksäkerhet.
              När alla goda krafter behöver samlas för att minska döden på vägarna
              minskar Åsa Torstensson möjligheten att just samla dessa.
            </seg>
            <seg xml:id="i-b8805837db69f054-0">
              Under tre år tar man bort 25 miljoner av stödet till den samlande
              organisationen för det idéburna trafiksäkerhetsarbetet, och det
              utan någon som helst dialog eller möjlighet för NTF att ställa
              om sin verksamhet.
            </seg>
            <seg xml:id="i-f85d48cc03e7739a-0">
              NTF har en unik position som en samlande trafiksäkerhetskraft
              för de över 70 organisationer som är medlemmar i NTF. NTF samlar,
              initierar, medverkar, kvalitetssäkrar och följer upp genomförandet
              av trafiksäkerhetsaktiviteter tillsammans med pensionärsorganisationer,
              motororganisationer, branschorganisationer, fackföreningar med
              mera.
            </seg>
            <seg xml:id="i-67370f286a3cd5e5-0">
              Som exempel kan nämnas att samtliga pensionärsföreningar är medlemmar
              i NTF. Här finns flera tusen trafiksäkerhetsombud som engageras
              av NTF och som på aktivt sätt bidrar till trafiksäkerhetsarbetet,
              till exempel genom att inventera farliga trafikmiljöer i lokalsamhället
              eller delta i studiecirklar och liknande.
            </seg>
            <seg xml:id="i-34ca929cc06119a2-0">
              NTF arbetar också med att förbättra hastighetsefterlevnaden inom
              yrkestrafiken. Det arbetet riskerar nu att försämras, och som
              en direkt följd riskerar andelen tunga fordon i svåra olyckor
              att öka.
            </seg>
            <seg xml:id="i-7094459a951e9fe0-0">
              När NTF samarbetat med ett antal företagsledningar när det gäller
              mätningar, utbildningar, policyer med mera har man i samtliga
              fall sett hastighetsminskningar.
            </seg>
            <seg xml:id="i-c0a19c773f2b25be-0">
              Man har även arbetat med att minska mopedtrimningen. Olagligt
              höga hastigheter är en väsentligt bidragande orsak till ökningen
              av olyckor. Med hjälp av NTF:s närgångna granskning och senare
              samarbete med mopedhandeln har man lyckats hejda trimningen, men
              nu finns det stor risk att den ökar igen.
            </seg>
            <seg xml:id="i-0ce27e8308afb2a8-0">
              Det här är bara några exempel på NTF:s viktiga och framgångsrika
              arbete som vi alla borde värna om. Men i stället för att använda
              denna kraft sätter regeringen en strypsnara på NTF:s verksamhet.
            </seg>
            <seg xml:id="i-08ffeea3807f068a-0">
              Fru talman! Det finns all anledning att vara upprörd över att
              regeringen inte prioriterar frivilligorganisationernas arbete
              och att man inte ser att det är just där man behöver förstärka
              insatserna, inte försvaga.
            </seg>
            <seg xml:id="i-eed0812ea8d5af49-0">
              Regeringen skriver i budgetpropositionen att faktorerna bakom
              ökad trafiksäkerhet är säkrare fordon, mötesfria landsbygdsvägar
              samt åtgärder i tätortsmiljö. Det stämmer, men det finns inte
              ett ord om folkbildning, ökad kunskap och attitydförändringsarbete
              och dess betydelse för färre dödade i trafiken. Jag måste säga
              att jag tycker att det är anmärkningsvärt.
            </seg>
            <seg xml:id="i-9313e9f1608ffa67-0">
              Till skillnad från regeringen ser vi socialdemokrater frivilligorganisationerna
              som centrala i trafiksäkerhetsarbetet. Därför motsatte vi oss
              regeringens beslut att minska stödet till NTF med 25 miljoner
              på tre år.
            </seg>
            <seg xml:id="i-b9988279cda7ed16-0">
              Även om NTF har en särställning vet vi att även andra organisationer
              gör ett värdefullt arbete. Därför har vi också avsatt 100 miljoner
              kronor i vår budgetmotion till trafiksäkerhetsinsatser, främst
              riktade till barn och unga.
            </seg>
            <seg xml:id="i-541add789a5994c2-0">
              Vi vill stärka organisationer som har kompetens och erfarenhet
              inom trafiksäkerhetsområdet. De bör få ett ökat utrymme för att
              göra informations- och demonstrationsinsatser.
            </seg>
            <seg xml:id="i-b09d7f2533b133f8-0">
              Fru talman! Alla goda krafter måste användas och samlas i trafiksäkerhetsarbetet.
              I anslutning till att nollvisionen i trafiken fyllde tio år genomfördes
              en utvärdering av just nollvisionen av två oberoende och världsledande
              forskare inom trafiksäkerhetsområdet. Det här var på uppdrag av
              Vägverket och finansierades också av Världsbanken. I utvärderingen
              kom det fram flera goda råd när det gäller hur vi kan gå vidare
              och förstärka och förbättra vårt trafiksäkerhetsarbete.
            </seg>
            <seg xml:id="i-df0a94a145dcc56c-0">
              Precis som utvärderingen föreslår anser vi att det nu är dags
              att utvidga ansvaret för genomförandet av nollvisionen för att
              målen ska kunna uppnås.
            </seg>
            <seg xml:id="i-19f0c5c6996fa745-0">
              I dag är Vägverket den myndighet som har det uttalade ansvaret
              för att arbeta med trafiksäkerhet. Men trafiksäkerhet berör många
              områden och arbetsfält. Sjukvården, skolan, arbetsmarknaden, folkhälsoområdet,
              rättsväsendet och polisen har alla en lika viktig roll att spela
              i trafiksäkerhetsarbetet.
            </seg>
            <seg xml:id="i-738640fb43e276cf-0">
              Regeringen bör se till att ansvaret för trafiksäkerhetsarbetet,
              och uppföljningen av det, breddas. Berörda myndigheter bör få
              ett uttalat uppdrag att samarbeta med varandra och med intresseorganisationer
              för att öka möjligheterna att uppnå nollvisionens målsättning.
              Vägverket bör även i fortsättningen vara den myndighet som leder
              det strategiska arbetet med trafiksäkerhet, men det är så många
              andra myndigheter som måste in i detta arbete.
            </seg>
            <seg xml:id="i-741c3a03c62456d3-0">
              I utvärderingen finns många kloka förslag. Om ministern hade
              varit här hade jag velat uppmana henne att titta på de förslagen.
              Vi får ta det någon annan gång; vi får föra det vidare. Jag sade
              detta ett år tidigare i samma debatt: Titta på förslagen och se
              till att använda dem! Om vi ska lära oss av vårt arbete under
              de här tio åren och gå vidare och ta nästa steg måste vi nämligen
              ta till vara den erfarenhet och den kunskap som de har gett oss
              i utvärderingen.
            </seg>
            <seg xml:id="i-1ec669b7f2c9881d-0">
              Slutligen, fru talman! Tidigare har vi alltid varit ett enigt
              utskott i arbetet med nollvisionen och trafiksäkerhet. Så är det
              inte längre, och det känns väldigt tråkigt. Vi socialdemokrater
              vill utveckla, förnya och förstärka trafiksäkerhetsarbetet. Frågan
              är: Vad vill den moderatledda regeringen?
            </seg>
          </u>
          <note type="speaker" xml:id="i-b2b271e9f2291484-0">
            Anf. 60 SVEN BERGSTRÖM (c) replik:
          </note>
          <u who="sven_bergstrom_93e816" next="cont" xml:id="i-24a3b82d90a61275-0">
            <seg xml:id="i-b206795e1c4d42a1-0">
              Fru talman! Det är lätt att instämma i det mesta av det som Marie
              Nordén sade i principiella ordalag. Jag vill med bestämdhet hävda
              att det finns en stor samstämmighet i den svenska riksdagen om
              att trafiksäkerhetsarbetet är oerhört viktigt.
            </seg>
            <seg xml:id="i-c0df3df176f2c299-0">
              Hur många gånger har vi inte konstaterat här i kammaren att vi
              skulle kunna reducera dödligheten på våra vägar med kanske en
              tredjedel om vi bara kunde få svenska folket att hålla hastighetsbegränsningarna,
              att köra nyktra, att använda bilbältet och att ha bra däck på
              sina fordon?
            </seg>
            <seg xml:id="i-8b4d41fb1de29230-0">
              I det arbetet har naturligtvis Nationalföreningen för Trafiksäkerhetens
              Främjande Marie Nordén svävade lite på målet om vad NTF egentligen
              står för, men jag säger det för protokollet en väldigt viktig
              roll, och de kommer att ha en väldigt viktig roll också framöver.
            </seg>
            <seg xml:id="i-470d5b22b748de2b-0">
              Vår tidigare ordförande i trafikutskottet Monica Öhman gjorde
              en hedervärd insats som bas för föreningen under några år. Nu
              är det Jan Sandberg, också tidigare ledamot i trafikutskottet,
              som med stort engagemang leder det här arbetet.
            </seg>
            <seg xml:id="i-941c97a79d6848d7-0">
              Sedan kan vi diskutera hur stort anslaget till NTF måste vara
              för att de ska kunna göra ett fullgott arbete. Den här regeringen
              har sagt att det kanske finns andra som jobbar med trafiksäkerhet
              som också kan bidra rejält till att höja trafiksäkerheten och
              att de också ska ges möjlighet att få del av de särskilda pengar
              som Vägverket har för att jobba med trafiksäkerheten.
            </seg>
            <seg xml:id="i-6e567b2140722339-0">
              Det kanske inte är av Gud givet att NTF måste ha alla pengar
              för all framtid. Det är i de avvägningarna som NTF nu får banta
              sin budget en del, minska personalintensiteten och så vidare.
            </seg>
            <seg xml:id="i-4756c27e2a90890a-0">
              Jag tror faktiskt att det är viktigare att NTF har folk ute i
              hela Sverige som jobbar aktivt med detta, jobbar med skolor, föreningar
              och andra folkrörelser för att få ett tryck i trafiksäkerhetsarbetet.
              Då är inte en eller annan miljon på central nivå det avgörande.
            </seg>
          </u>
          <note xml:id="i-b5919cc26231aa32-0">
            Anf. 61 MARIE NORDÉN (s) replik:
          </note>
          <u who="sven_bergstrom_93e816" prev="cont" xml:id="i-dfea081179854dab-0">
            <seg xml:id="i-23717cb75f6b6a2e-0">
              Fru talman! Sven Bergströms ingång är intressant, hur vi önskar
              att vi kunde ändra människors beteende. Det är precis det jag
              också hävdar. Där har NTF spelat en jätteviktig roll.
            </seg>
            <seg xml:id="i-6eb6e27103621e97-0">
              Det är den enda organisation vi har som sysslar till hundra procent
              med trafiksäkerhetsarbete. Det finns ingen annan organisation
              som har byggt upp den kompetensen och som har ett så tydligt uppdrag
              från sina medlemmar, även förväntan från regering och riksdag.
            </seg>
            <seg xml:id="i-96c123c50994cdb1-0">
              7 miljoner plockades bort nu under det första året. Ministern
              sade att NTF kommer att kunna söka och få en stor del av de pengarna.
              De har inte sett en enda krona. Ingen annan organisation heller
              har sett en enda krona av de 7 miljoner som drogs bort det här
              året.
            </seg>
            <seg xml:id="i-39e66b88d3a890f6-0">
              Man bantar totalt sett 40 procent av NTF:s budget. Det tycker
              ministern är spännande. Det sade hon senast vi debatterade det
              här. Det ska bli intressant att se vilka andra som kan få ta del
              av de pengarna.
            </seg>
            <seg xml:id="i-ac905aebeecf92dc-0">
              Som sagt, ingen annan har fått ta del av dem. Det jag tycker
              är mest anmärkningsvärt förutom att jag inte tycker att myndigheter
              kan göra samma jobb som en frivilligorganisation med ideellt arbete
              och engagerade människor är att man när man ska minska resurserna
              till NTF gör man det utan dialog och möjlighet till att ställa
              om. Man gör det från en dag till en annan i princip, vilket innebär
              att NTF inte kommer att ha möjlighet att hitta andra finansiärer.
              Man kommer inte att ha möjlighet att jobba med sina medlemsorganisationer
              på samma sätt.
            </seg>
            <seg xml:id="i-d8f36e9dd0bfae9e-0">
              Om man på det sättet skär i en budget i en så stor organisation
              och tror att det inte ska ge väldigt negativa effekter har man
              inte velat sätta sig in i NTF:s verksamhet. Man gör det på ett
              väldigt nonchalant sätt från regeringens sida, tycker jag.
            </seg>
          </u>
          <note type="speaker" xml:id="i-6184931936b3f8b6-0">
            Anf. 62 SVEN BERGSTRÖM (c) replik:
          </note>
          <u who="sven_bergstrom_93e816" next="cont" xml:id="i-24a3b82d90a61275-1">
            <seg xml:id="i-ae94c65bf48a7c4e-0">
              Fru talman! Marie Nordén och jag är ense om att NTF är en väldigt
              viktig organisation. Möjligen skiljer det sig åt i att Marie Nordén
              tycker att de ska ha något slags monopol på att jobba med trafiksäkerhetsfrågor.
              Det tycker inte jag, inte heller alliansregeringen.
            </seg>
            <seg xml:id="i-0f3c152076a5ac92-0">
              Att den neddragning som nu sker skulle ha skett alldeles utan
              dialog är inte riktigt sant. Jag träffade Monica Öhman för ett
              par år sedan redan när det här aviserades första gången. Jag har
              också träffat Jan Sandberg ett par gånger för att resonera om
              hur det ska kunna ske på bästa möjliga sätt.
            </seg>
            <seg xml:id="i-2e994c1c200f3a82-0">
              Om det är så som Marie Nordén hävdar att av de särskilda pengar
              som Vägverket har att fördela till sådana som presenterar bra
              projekt för trafiksäkerhetens främjande NTF inte har fått en enda
              krona får Marie Nordén och jag hjälpas åt att ställa Vägverket
              till svars för hur de hanterar pengarna. Det har inte vi i riksdagen
              här och nu möjlighet att ha synpunkter på, inte jag i alla fall.
            </seg>
            <seg xml:id="i-0de9ffce9701bc26-0">
              Men låt oss hjälpas åt att granska detta. Har NTF bra projekt
              ska de självfallet ha del av de särskilda pengar för trafiksäkerhet
              som Vägverket har sig tilldelat.
            </seg>
            <seg xml:id="i-118a3fe63ed1c800-0">
              Fru talman! Trafiksäkerheten är ohyggligt viktig. Det har vi
              varit ense om i den här riksdagen. Jag utgår från att vi också
              är ense bortom den dagsaktuella retoriken om att allt detta är
              mycket viktigt.
            </seg>
            <seg xml:id="i-842130b372d44dd7-0">
              Sverige har varit ett föregångsland på trafiksäkerhetens område.
              Det kan vi exportera till många fler som har ett mycket större
              bekymmer med detta. Det finns ett antal områden, hastighet, nykterhet,
              bälte och annat, som ska prioriteras. Det kan vi alla hjälpas
              åt med, inklusive Vägverket, NTF och många andra.
            </seg>
          </u>
          <note xml:id="i-fd0534771ee1a180-0">
            Anf. 63 MARIE NORDÉN (s) replik:
          </note>
          <u who="sven_bergstrom_93e816" prev="cont" xml:id="i-dfea081179854dab-1">
            <seg xml:id="i-fb6c4c3a82ced074-0">
              Fru talman! Nej, vi tycker inte att NTF är de enda som ska arbeta
              med de här frågorna. Just därför har vi avsatt 100 miljoner i
              budgetmotionen för att visa på att vi vill ha in fler organisationer.
              Men samtidigt vill vi se till att NTF kan arbeta under rimliga
              förhållanden.
            </seg>
            <seg xml:id="i-934434c80c707b01-0">
              Jag har pratat med Monica Öhman och Jan Sandberg om det man från
              regeringens sida vill kalla dialog. Det är enligt dem en monolog
              från departementet, där man har dikterat villkoren. NTF har vädjat
              om att få respit och ett långsammare tempo för att nå fram till
              de 25 miljonerna, om det är dit man absolut måste gå från regeringens
              sida. Det har hela tiden varit hugget i sten från Näringsdepartementet.
              Man har fullkomligt struntat i vad NTF säger. Det har varit en
              monolog, inte en dialog.
            </seg>
            <seg xml:id="i-2e14cd6c910d73c2-0">
              Jag tror att Sven Bergström och jag är överens om att folkrörelserna
              är viktiga i många sammanhang, även i trafiksäkerhetsarbetet.
              Jag tycker att det är anmärkningsvärt att man från regeringens
              sida inte kan lyssna på Folkrörelseutredningen. Där slår man fast
              att varje rörelse behöver organisationsbidrag och finansieras
              med det för att långsiktigt kunna arbeta med frågorna, sedan projektstöd
              vid sidan om.
            </seg>
            <seg xml:id="i-2e35bf9ae4b102ad-0">
              Nu riskerar NTF att bli en projektorganisation som hela tiden
              ska leva på att söka nya pengar. Vi alla som har jobbat i organisationen
              vet vilken kraft det tar från att jobba med verksamheten.
            </seg>
            <seg xml:id="i-537e6684d2e1ce8d-0">
              Jag hade önskat att regeringen hade gått en helt annan väg här.
              Det finns saker vi är överens om, men det finns också saker vi
              inte är överens om. Alkolås i personbilar var en sådan fråga.
              Där ser jag att vi går åt helt skilda håll. Det handlar också
              framför allt om hur man hanterar folkrörelserna och deras roll
              i det här arbetet.
            </seg>
          </u>
          <note type="speaker" xml:id="i-411b1ae896dd5a66-0">
            Anf. 64 MALIN LÖFSJÖGÅRD (m):
          </note>
          <u who="unknown" xml:id="i-80c9e667756f306d-6">
            <seg xml:id="i-106a70e82709c160-0">
              Fru talman! I dag debatterar vi budgeten för kommunikationer,
              utgiftsområde 22. Infrastrukturen är verkligen i ropet just nu.
              Vi har dagens budgetdebatt. Vi har torsdagens debatt om den nya
              infrastrukturplaneringen de kommande tolv åren. Vi har också nyligen
              debatterat och beslutat om inrättandet av Transportstyrelsen och
              bolagisering av delar av Vägverket och Banverket.
            </seg>
            <seg xml:id="i-ed672f0c7ad4e254-0">
              Det är helt i linje med vad alliansen presenterade före valet
              2006. Vi fullföljer nu de satsningar vi utlovade i valrörelsen.
            </seg>
            <seg xml:id="i-a30b69073899525a-0">
              En väl fungerande infrastruktur är en grundförutsättning för
              tillväxt och utveckling. Det är helt i linje med arbetslinjen
              som alliansen arbetar med. Det är något väldigt viktigt och nödvändigt
              om vi ska klara framtidens välfärd.
            </seg>
            <seg xml:id="i-0c1ebc1f860a3abc-0">
              Vi står inför flera utmaningar. En handlar om eftersatta investeringar.
              Någonting mellan 80 och 100 miljarder saknas i tidigare infrastrukturplaner,
              enligt Banverket och Vägverket. Vi har eftersatt drift och underhåll.
              Vi har ett underhållsberg som på vägsidan nu är uppe i hisnande
              30 miljarder. På järnvägssidan är det över 20 miljarder.
            </seg>
            <seg xml:id="i-aa27b9ce852e9e33-0">
              Den kanske främsta utmaningen är klimatutmaningen. Vi måste minska
              transportsektorns koldioxidutsläpp.
            </seg>
            <seg xml:id="i-ee3a3a380f4ebd54-0">
              Fru talman! Infrastrukturen är en väldigt viktig fråga för alliansen.
              Det gäller att vi ser ett transportsystem, inte fyra olika transportslag.
              Vi måste utgå från användaren, från resenären, från företagaren
              som ska transportera sitt gods. Vi måste återupprätta statusen
              för infrastrukturen.
            </seg>
            <seg xml:id="i-80299785e2c0fdbf-0">
              Vi måste se till att tillväxt och utveckling går hand i hand
              med miljö och klimat. Vi måste utnyttja transportsystemet bättre
              ur miljösynpunkt. Vi måste alltså ha en hållbar tillväxt.
            </seg>
            <seg xml:id="i-b2d593cfa74d8ed4-0">
              Då har vi ett behov av ett transportsystem som hanterar klimatutmaningen
              men samtidigt bidrar till en samhällsutveckling med hållbar tillväxt
              som kan säkra framtidens välfärd. Vi måste få fler att åka kollektivt,
              och vi måste se till att alla resor och transporter kan utföras
              på ett så klimateffektivt sätt som möjligt.
            </seg>
            <seg xml:id="i-748833997497a398-0">
              Jag kan konstatera att oppositionen har vaknat. Socialdemokraterna
              har vaknat. Nu är man beredd att satsa. Det var synd att man tog
              sovmorgon i tolv år.
            </seg>
            <seg xml:id="i-6098fffe14bb86b4-0">
              Nu hittar man nyckeln till portmonnän. Nu är man beredd att ösa
              ur plånboken. Men det gäller, som generaldirektören för Banverket,
              Minoo Akhtarzand, har sagt: Vi måste klara av att effektuera de
              medel vi får.
            </seg>
            <seg xml:id="i-3c764456e05231e4-0">
              Det är många som har varit uppe i talarstolen och pratat om den
              här budgeten. Jag tänker beröra några delar som jag tycker är
              väldigt viktiga för att vi ska kunna skapa ett transportsystem
              som kommer att möjliggöra klimateffektiva transporter. Har vi
              inte en infrastruktur som fungerar det har vi inte i dag på många
              håll i vårt land har vi inte något att utgå från.
            </seg>
            <seg xml:id="i-e8e3c1ea4e33040e-0">
              Att stå och säga att vi bara ska satsa på järnvägar när vi har
              vägar som inte fungerar är som att stoppa huvudet i sanden. Hur
              ska vi då kunna få till klimateffektiva transporter? Det gäller
              att se det som ett helt transportsystem och inte bara prata om
              ett transportslag. Alla fyra behövs väg, järnväg, sjö- och luftfart.
            </seg>
            <seg xml:id="i-cb0c88b736e76a70-0">
              I dag debatterar vi en historisk satsning. I budgeten för 2008,
              det vill säga förra året, förstärkte alliansen väg- och järnvägssatsningarna
              med 1 miljard kronor per år.
            </seg>
            <seg xml:id="i-c05044cb71a25db9-0">
              Nu satsar vi ytterligare 7,6 miljarder, alltså nästan 8 miljarder,
              på en närtidssatsning för 2009 och 2010. Detta innebär totalt
              10 miljarder de närmaste två åren 10 miljarder som alliansregeringen
              tycker är otroligt viktigt att vi satsar på den infrastruktur
              vi egentligen borde ha redan i dag men som vi tyvärr inte har,
              eftersom Socialdemokraterna tog sovmorgon i tolv år.
            </seg>
            <seg xml:id="i-e1c5a4c02ec99392-0">
              Vi satsar 10 miljarder för att åstadkomma förbättringar för pendlare
              och transportberoende företagare.
            </seg>
            <seg xml:id="i-64c4cfc8849c0bfe-0">
              Vi satsar 10 miljarder för att tidigarelägga byggstart av prioriterade
              projekt och snabbare genomförande.
            </seg>
            <seg xml:id="i-9e41569fff8a9df9-0">
              Vi satsar 10 miljarder för förbättringar här och nu som ska ge
              effekt direkt, till exempel trimningsåtgärder och bortbyggande
              av flaskhalsar.
            </seg>
            <seg xml:id="i-6ac63cd2dde27ce1-0">
              Vi satsar 10 miljarder för riktade kraftsamlingar i järnvägssystemet.
              Vi har goda exempel från Mälardalen. Nu går vi vidare med andra
              regioner.
            </seg>
            <seg xml:id="i-54b468b4c7b3b42a-0">
              Vi satsar 10 miljarder för efterlängtade storstadsprojekt, men
              det är också en bred satsning för hela Sverige.
            </seg>
            <seg xml:id="i-f49f8e8d8134c1d9-0">
              Vi satsar 10 miljarder för en mer funktionell och attraktiv kollektivtrafik
              för alla oss som sitter här inne men även för alla som har en
              funktionsnedsättning. Ska vi få fler att använda kollektivtrafiken
              ska den också vara tillgänglig för alla.
            </seg>
            <seg xml:id="i-21a188f09dec02f9-0">
              Vi satsar 10 miljarder för att möjliggöra mer klimateffektiva
              resor och transporter, vilket innebär satsningar inte bara på
              järnväg utan också på väg. Satsningarna behövs alltså både på
              väg- och järnvägssidan om vi ska klara framtidens klimatutmaning.
            </seg>
            <seg xml:id="i-7ddcac3bf79be6ae-0">
              Karin Svensson Smith tycker om att hänvisa till siffror och rapporter.
              Låt mig då hänvisa till Sikas rapport om potentialen för överflyttning
              mellan trafikslag som Sika presenterade på en konferens förra
              veckan. Dessvärre såg jag ingen från oppositionen på den konferensen.
            </seg>
            <seg xml:id="i-452b574614b4d151-0">
              Överflyttning mellan trafikslagen är möjlig, kanske främst från
              väg till järnväg när det gäller godstransporter. På så sätt räknar
              man med en koldioxidbesparing på någonstans upp emot 20 procent.
              Men vad man konstaterar i den här rapporten är att det finns en
              potential för effektivisering inom trafikslagen, och dessa åtgärder
              kan vara väl så effektiva att arbeta vidare med. Det gäller ju
              också den samhällsekonomiska biten. Vi ska krama ut så mycket
              vi kan ur varje skattekrona, och målet måste ändå vara att vi
              ska få så klimateffektiva resor som möjligt och kunna begränsa
              utsläppen av koldioxid.
            </seg>
            <seg xml:id="i-8654de510fb382c2-0">
              Men för att kunna göra detta måste vi som sagt var arbeta med
              alla trafikslag. Ska vi kunna utnyttja potentialen för effektivisering
              inom trafikslag gäller det också att vi har ett bra vägnät och
              inte bara ett bra järnvägsnät. En god tillgänglighet i det finmaskiga
              vägnätet är viktigt, dels för att stärka landsbygdens utvecklingskraft,
              dels för att få fler att åka kollektivt ute i vårt land.
            </seg>
            <seg xml:id="i-6edec734adec5afa-0">
              Mycket har redan blivit sagt av andra, och för att inte förlänga
              debatten väljer jag att avsluta här.
            </seg>
          </u>
          <note type="speaker" xml:id="i-7d8adaf1913ba5fb-0">
            Anf. 65 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-8">
            <seg xml:id="i-9ea9a688920132da-0">
              Fru talman! Malin Löfsjögård sade att alla fyra transportslagen
              behövs. Det håller jag med om, men man skulle kunna tänka sig
              lite andra proportioner så att klimatpåverkan blir mindre.
            </seg>
            <seg xml:id="i-e8b32d77b6661ee3-0">
              Därför undrar jag om Malin Löfsjögård har någon förklaring till
              varför vare sig Bengt-Ove Birgerssons utredning om hamnar eller
              utredningen om omlastningscentraler gav något som helst avtryck
              i infrastrukturpropositionen. Där finns förslag på hur man i god
              dialog med näringslivet har valt ut de noder som är viktigast
              för att transportera i en kombination av väg, järnväg och sjöfart.
              Förslagen är remissbehandlade och har stor uppslutning i Sverige,
              men man väljer att inte göra någonting. Därför förstår jag inte
              hur man kan hävda att alla fyra transportslagen behövs.
            </seg>
            <seg xml:id="i-5277d1586685d2da-0">
              När det gäller omlastning respektive effektivisering inom varje
              transportslag tycker jag att båda är viktiga. Jag har tagit del
              av Sikas utredning som Malin Löfsjögård hänvisar till, och jag
              kan konstatera att det viktigaste styrmedlet för att uppnå denna
              effektivisering är ekonomiska styrmedel. När man i Tyskland införde
              kilometerskatt blev det inte så mycket omlastning till sjötransporter
              och järnväg som man hade trott, men det blev färre lastbilar eftersom
              man lärde sig att packa bättre. Det var effekten av att man något
              internaliserade de kostnader som lastbilstrafiken gav upphov till.
            </seg>
            <seg xml:id="i-024043621f0e1b33-0">
              Därför undrar jag också om Malin Löfsjögård har någon förklaring
              till varför man inte har räknat med kilometerskatt när man har
              dimensionerat infrastrukturpropositionen och varför man har nonchalerat
              sju eniga partier i Klimatberedningen och inte återkommit med
              något förslag, vilket till exempel den borgerliga regeringen i
              Danmark har gjort.
            </seg>
          </u>
          <note type="speaker" xml:id="i-b9f68d83a2068443-0">
            Anf. 66 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-7">
            <seg xml:id="i-f97a952611f2f5b5-0">
              Fru talman! Vi kan konstatera att det finns många åtgärder som
              vi behöver jobba med för att få till ett hållbart transportsystem.
              Karin Svensson Smith väljer att börja en debatt som vi egentligen
              ska hålla på torsdag. Jag tänker hålla mig till den budgetdebatt
              vi har i dag.
            </seg>
            <seg xml:id="i-d60b44058a422feb-0">
              När det gäller ekonomiska styrmedel kan jag fortfarande referera
              till Sikas rapport. Koldioxidskatten är överlägsen kilometerskatten
              när det gäller att begränsa koldioxidutsläppen. Så står det i
              Sikas rapport.
            </seg>
            <seg xml:id="i-e92d2ef9f54a6efa-0">
              När det gäller kilometerskatten måste man också se till vad man
              kan få för effekter, vad man kan bespara och vad det kostar att
              införa systemen och övervakning. Sika konstaterar att koldioxidskatten
              är överlägsen när det gäller att få ned koldioxidutsläppen.
            </seg>
          </u>
          <note type="speaker" xml:id="i-1724879141542ecb-0">
            Anf. 67 KARIN SVENSSON SMITH (mp) replik:
          </note>
          <u who="karin_svensson_smith_1f3fb3" xml:id="i-747094d731fb09b9-9">
            <seg xml:id="i-560458ce8f1c55eb-0">
              Fru talman! Om Malin Löfsjögård hade läst mer än en av Sikas
              rapporter hade hon sett att när det gäller de olika transportslagen
              har vägens andel ökat på de andras bekostnad, och det beror på
              att det sammantaget är lägre kostnader för att köra från port
              till port i stället för att lasta om och till viss del använda
              järnväg eller sjöfart. Det måste ändras, annars kommer vi aldrig
              någonsin att kunna uppnå klimatmålen inom transportsektorn.
            </seg>
            <seg xml:id="i-a3e789867859579f-0">
              Jag vill återkomma till det här med att alla transportslagen
              behövs för att vi ska öka kollektivtrafikandelen. Malin Löfsjögård
              sade att klimatet var viktigt, och då måste det ju vara en poäng
              att man minskar åkandet en och en och kan överföra en del till
              att åka gemensamt.
            </seg>
            <seg xml:id="i-00499b05f458b00b-0">
              Jag undrar om Malin Löfsjögård har resonerat med Svensk Kollektivtrafik
              om vad det är som behövs för att man ska öka kollektivtrafikandelen.
              De har tillsammans med andra aktörer gjort ett mycket ambitiöst
              program, men inte någonstans i den rapporten nämner de att man
              behöver bygga ut vägsystemet för att det ska bli mer kollektivtrafik.
            </seg>
            <seg xml:id="i-a19054903525d9ef-0">
              Däremot visar de att det finns ett stort behov av investeringar
              i särskilda bussfiler, utvidgad kollektivtrafik på spår och en
              rad andra investeringar dock inte bredare vägar. Detta nämner
              de inte på ett enda ställe.
            </seg>
          </u>
          <note type="speaker" xml:id="i-c3087a815a5a66cf-0">
            Anf. 68 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-8">
            <seg xml:id="i-988a80d62a209ade-0">
              Fru talman! Jag har också kontakt med Svensk Kollektivtrafik,
              och jag vet att man gör ett väldigt bra arbete. Man går vidare
              med Koll framåt. Man ser till att samla många aktörer, just för
              att få till bra och klimatsmarta lösningar utifrån de system vi
              har i dag. Visst kräver man åtgärder inom vägområdet när det gäller
              busskörfält och breddning för att kunna släppa fram bussarna,
              men vi har också ett eftersatt underhåll och eftersatta investeringar
              i vårt land. Ska vi kunna få en kollektivtrafik till hela landet
              kommer det också att krävas investeringar.
            </seg>
            <seg xml:id="i-0e449e352662a15f-0">
              Allting som står på att göra-listan när det gäller väginvesteringar
              handlar faktiskt inte bara om motorvägar som Karin Svensson Smith
              vill göra gällande i debatten.
            </seg>
          </u>
          <note type="speaker" xml:id="i-4ec66a2e9b830ff8-0">
            Anf. 69 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-8">
            <seg xml:id="i-8b7b93661d8c713c-0">
              Fru talman! Det blir mycket att man får traggla om samma argument
              om och om igen, eftersom majoriteten kommer och tragglar om samma
              argument om och om igen.
            </seg>
            <seg xml:id="i-2734bf34ffb94ef0-0">
              Men jag vill ge en eloge till Malin Löfsjögård som talar så varmt
              om att man ska ha klimattänk och gröna fingrar när man diskuterar
              en budget på trafiksidan.
            </seg>
            <seg xml:id="i-dace1536912ec541-0">
              Det behövs faktiskt, och jag är glad att någon i majoriteten
              tänker på det.
            </seg>
            <seg xml:id="i-f09f1a77712d564f-0">
              Därför skulle jag vilja ställa en fråga till Malin Löfsjögård:
              Skulle det inte vara tacksamt att också att bejaka det som vi
              socialdemokrater har lagt fram om att satsa ytterligare 649 miljoner
              under nästa år på kollektivtrafiken? Vore det inte bra om vi kunde
              öka tillgängligheten så att fler kunde ta del av kollektivtrafiken
              just därför att det är klimatsmart att resa tillsammans? Där tror
              jag att Malin Löfsjögård och jag är överens.
            </seg>
            <seg xml:id="i-6036f797ceab51a3-0">
              Jag ställde två frågor till infrastrukturministern, och jag fick
              inget svar på dem. Jag passar på att fråga Malin Löfsjögård: Beräknas
              arbetslösheten i årets budget vara högre i slutet av mandatperioden
              än i dess början? På vilket sätt bidrar den här budgeten till
              målet om att minska växthusgasutsläppen?
            </seg>
          </u>
          <note type="speaker" xml:id="i-b2344007861e2b6d-0">
            Anf. 70 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-9">
            <seg xml:id="i-f619bb5afc43044f-0">
              Fru talman! Det var trevligt att jag lyckades göra Christina
              Axelsson glad åtminstone för en lite stund. Vi får se om hon fortsätter
              att vara glad.
            </seg>
            <seg xml:id="i-daa9f274af95fa11-0">
              Vi är överens om att satsningar behöver göras på kollektivtrafiken.
              Men oppositionen försöker göra gällande att den föreliggande budgeten
              från alliansen inte skulle innebära satsningar på kollektivtrafiken.
              Det är precis tvärtom. Vi måste se till att ha ett infrastrukturnät
              i Sverige som möjliggör kollektivtrafik. Vi har satsningar i närtidssatsningen
              på kollektivtrafikåtgärder.
            </seg>
            <seg xml:id="i-b40506547394bef5-0">
              Vi måste se till vad som är statens huvudansvar. Jo, det är att
              vi ska ha en väl fungerande infrastruktur. Sedan är det vissa
              delar där ansvaret ligger regionalt och lokalt. Men det finns
              många åtgärder i närtidssatsningen till exempel. Vi har också
              den extra satsningen, som jag nämnde om, att vi från och med 2008
              har höjt insatserna på väg och järnväg med 1 miljard kronor per
              år. Vi har också lagt till en extra miljard i stimulanspaketet
              på drift- och underhållsåtgärder inom främst järnvägssidan.
            </seg>
            <seg xml:id="i-c3fe685b0059409d-0">
              Det här är satsningar som kommer kollektivtrafiken till del.
              Man gör järnvägsförbättringar i storstadsregionerna som kommer
              att underlätta för till exempel pendeltågstrafiken i Helsingfors
              och kollektivtrafiken i Göteborg. Vi gör också kraftsamlingar.
              Vi har haft en kraftsamling i Mälardalen tidigare och går nu vidare
              bland annat i Öresundsregionen. Nog finns det satsningar på kollektivtrafiken
              i den budget som alliansen har lagt fram.
            </seg>
          </u>
          <note type="speaker" xml:id="i-1b4ad2446eeeef3a-0">
            Anf. 71 CHRISTINA AXELSSON (s) replik:
          </note>
          <u who="christina_axelsson_dbffdb" xml:id="i-e3bbb809b5c26bfb-9">
            <seg xml:id="i-994544d6ec56cc32-0">
              Fru talman! Ja, de satsningarna räcker inte till, anser vi socialdemokrater.
              Det är därför vi lägger till ytterligare 2 miljarder för att satsa
              mer på infrastruktur. För dem har vi alltså ett anslag på 649
              för att förbättra statsbidragen till kollektivtrafiken. Där ska
              vi bland annat genomföra delar av det som föreslogs i den utredning
              som Malin Löfsjögård själv nämnde om.
            </seg>
            <seg xml:id="i-b3277e09379819f1-0">
              Men jag fick inga svar på de två frågor som jag ställde först
              till ministern och nu till Malin Löfsjögård. Den här budgetpropositionen
              har som namn Fler i arbete tryggad välfärd . Därför vill jag åter
              fråga angående arbetslöshetssiffrorna: Stämmer det som ni själva
              skriver i er budget, att arbetslösheten kommer att vara högre
              i slutet av mandatperioden än vad den var i dess början? På vilket
              sätt bidrar den här budgeten under utgiftsområde 22 till att minska
              växthusgasutsläppen, det som Malin Löfsjögård började med? Jag
              tror inte att Malin har somnat under tiden som jag ställt de här
              frågorna även om det kan vara skönt att sova, kanske särskilt
              när det är mörkt och kulet ute. Jag hoppas att Malin Löfsjögård
              kan orka svara på mina frågor.
            </seg>
          </u>
          <note type="speaker" xml:id="i-9b9e32356056346f-0">
            Anf. 72 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-10">
            <seg xml:id="i-dc755f90c7600189-0">
              Fru talman! Jag har varken somnat eller tappat orken här borta
              på andra sidan.
            </seg>
            <seg xml:id="i-36c153f30e4a5eae-0">
              Jag kan konstatera, som jag sade i mitt anförande, att Socialdemokraterna
              har vaknat till liv i opposition och är nu bäst i klassen, tycker
              de. Men jag säger som Nina Larsson, att det gäller att bara bäst
              när man har makten, inte när man har hamnat i opposition.
            </seg>
            <seg xml:id="i-d0ad4e9f9b09c143-0">
              När det gäller fler i arbete och tryggad välfärd: Tänk vad bra
              att alliansen efter valet 2006 verkligen har arbetat stenhårt
              med att bryta utanförskapet, få fler i arbete och har sett till
              att vi har stabil ekonomi. Det gör att vi nu i orostider har möjligheter
              att göra riktade satsningar. Vi ser många varsel, och det kommer
              säkert många fler. Men vi har också bidragit till att någonstans
              kring 170 000 fler har fått arbete. Tänk om vi hade stått på Socialdemokraternas
              utgångsläge! Då hade inte ens de här 170 000 haft arbete. Därtill
              ska vi lägga alla varsel. Det här kommer Christina Axelsson inte
              framåt med.
            </seg>
            <seg xml:id="i-362540ceadf37d5a-0">
              På vilket sätt bidrar vi till minskade växthusgaser? Jo, genom
              den här omdaningen. Vi tittar inte på fyra separata trafikslag.
              Vi går över till ett transportsystem där vi gör investeringar
              för att möjliggöra mer klimateffektiva resor och transporter.
              Vi ser till att kunna öka kollektivtrafikandelen och få grönare
              transporter.
            </seg>
          </u>
          <note type="speaker" xml:id="i-23b4b1e3b6c571ea-0">
            Anf. 73 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-9">
            <seg xml:id="i-6b9afafc5ec4c2d1-0">
              Fru talman! Malin Löfsjögård säger en hel del bra saker, inte
              minst med tanke på att hon företräder Moderata samlingspartiet.
              Men då är frågan om det som Malin framför här i talarstolen stämmer
              med den borgerliga regeringens politik. Det är där frågetecknen
              kommer. Det gäller att tala om vad som gäller, inte låtsas att
              det är det här som gäller: Vi springer 400 meter, men i själva
              verket är vi ute på ett maratonlopp. Vi lurar många att göra en
              spurt för tidigt. Det är viktigt att veta vilken distans vi diskuterar.
            </seg>
            <seg xml:id="i-66c43711fd5c2245-0">
              Då säger man: Vi vill inte peka ut något speciellt transportslag,
              utan det är viktigt att poängtera att vi har fyra olika transportslag
              och att alla måste fungera för att det ska fungera bra. Ja, vi
              konstaterar också att vi har fyra olika transportslag. Den stora
              skillnaden är dock att ni inte bara vid ett tillfälle utan vid
              ett flertal tillfällen och i olika sammanhang konsekvent prioriterat
              ett transportslag, nämligen vägtrafiken. Ni försöker komma runt
              och säger: Ja, men vi behöver vägar också. Ja, vi anser också
              att vi behöver vägar, och inte minst behöver vi underhålla våra
              vägar investeringar som vi under seklernas förlopp har lagt ned
              i vår gemensamma infrastruktur till exempel i form av vägar. Mindre
              satsningar dock på nya vägar, tycker vi.
            </seg>
            <seg xml:id="i-d16bb0b4473494b9-0">
              Varför låtsas ni att ni satsar lika mycket på andra saker? I
              budgetproposition efter budgetproposition prioriterar ni väg framför
              järnväg. Ni säger rakt ut att ni från samhällsekonomisk analys
              har kommit fram till det. I närtidssatsningen satsar ni mer på
              väg än på järnväg. När det gäller användandet av trängselavgifter
              är det enbart satsningar på väginvesteringar. Då skyller ni på
              att man behöver köra på vägar med buss och så vidare.
            </seg>
            <seg xml:id="i-af93bef52e970018-0">
              Det är väldigt lätt att säga att ni vidtar satsningar på kollektivtrafiken,
              men i verkligheten gör ni någonting helt annat. Framför allt gynnar
              ni väg på alla andra transportslags bekostnad, möjligen flyget
              undantaget.
            </seg>
          </u>
          <note type="speaker" xml:id="i-c6b933a0172392b5-0">
            Anf. 74 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-11">
            <seg xml:id="i-f6706203c8ed32a5-0">
              Fru talman! Jag vet inte vilken verklighet eller värld som Peter
              Pedersen lever i, men i den som jag lever i vet vi att det finns
              ett stort eftersatt underhållsberg både på vägsidan och på järnvägssidan
              men även på investeringssidan.
            </seg>
            <seg xml:id="i-1420a6fc16467ca1-0">
              Alliansregeringen har ökat underhållet på järnvägssidan jämfört
              med hur vi har höjt nivån på vägsidan. När det gäller närtidssatsningen
              handlar det om förbättringar här och nu. Man måste kunna effektuera,
              det vill säga att vi måste kunna genomföra projekten. Det har
              visat sig att det finns ett enormt behov på vägsidan av prioriterade
              projekt, projekt som har blivit utlovade tidigare men som inte
              har blivit genomförda.
            </seg>
            <seg xml:id="i-5078562c40e94e03-0">
              Det finns också projekt på järnvägssidan. Då gäller det att titta
              på var skattepengarna ger bäst nytta. Det är inte så att en satsning
              på vägsidan enbart behöver vara negativ, utan det finns positivt
              även på vägsidan, det vet vi. Man måste knyta samman hela Sverige.
              Vi måste få ett transportsystem som fungerar.
            </seg>
            <seg xml:id="i-6f6260ed10b12ea8-0">
              När det gäller de fyra olika transportslagen är jag helt övertygad
              om att alla fyra behövs. Var och en på sin plats, rätt trafikslag
              på rätt plats i rätt tid, det är så vi måste arbeta.
            </seg>
            <seg xml:id="i-44b67cb2f4e06d24-0">
              Då kan vi inte ha ett halvtaskigt vägnät och ett halvtaskigt
              järnvägsnät, utan vi måste gå in och göra satsningar på båda sidorna.
              På vägsidan är det ett enormt eftersatt investeringsbehov. Det
              finns det också på järnvägssidan. Men om du har kontakter i både
              vägverk och banverk vet du också hur planerna ligger till och
              vilka projekt som faktiskt kan genomföras här och nu.
            </seg>
          </u>
          <note type="speaker" xml:id="i-62d3ab8112359e7e-0">
            Anf. 75 PETER PEDERSEN (v) replik:
          </note>
          <u who="peter_pedersen_0f4dae" xml:id="i-adea2d0f5e1b2cae-10">
            <seg xml:id="i-14ec9af9fc4298d6-0">
              Fru talman! Vilken värld lever vi i? Jag tycker att vi ger en
              likartad beskrivning, nämligen att det krävs åtgärder för att
              vi ska få en fungerande infrastruktur. Det är framför allt inriktningen
              på drift och underhåll som borde vara vägledande. Det verkar vi
              vara överens om.
            </seg>
            <seg xml:id="i-93214787063e9c8c-0">
              När man ska satsa nytt, vad man ska då satsa på? Vi tycker av
              en rad skäl att det är viktigare och mer långsiktigt klokt att
              satsa på mer i form av nyinvesteringar på järnvägssidan än på
              vägsidan.
            </seg>
            <seg xml:id="i-f3d6b01223869cb2-0">
              Jag hörde Malin säga ungefär att det inte är enbart negativt
              att satsa på vägar. Det finns i alla fall en viss förståelse för
              att det finns mycket negativt med satsningar på väg. Men låt oss
              titta på Vänsterpartiets förslag. Vi lägger pengar på satsningar
              för att det ska bli en väl fungerande kollektivtrafik, till exempel
              för att klara av målet vi har fattat beslut om i riksdagen att
              de som har funktionshinder ska få tillgång till kollektivtrafiken.
              Det är skamligt för både den nuvarande och den gamla regeringen
              och alla politiker i övrigt att vi inte lever upp till ett sådant
              mål. Det är lätt att säga att det ska vara någonting, men sedan
              ger vi inte de resurser som krävs för att det ska vara möjligt.
              Det ska vi alla ta till oss av.
            </seg>
            <seg xml:id="i-00f622f9eee30fe8-0">
              Vi stöder också busstrafiken. Vi är medvetna om att många av
              dem som reser kollektivt också gör det med buss. Men det frångår
              inte att man någon gång måste leva upp till detta. Jag tycker
              inte att alla transportslag är lika viktiga. Jag tycker att järnvägen
              är viktigare. Men Malin säger att alla transportslag behövs. Varför
              kommer ni alltid fram till exakt samma profilering, nämligen att
              satsa mer på väg än på järnväg? Vad stöder ni den ståndpunkten
              på? Har ni tittat i det bakomliggande materialet där det alltid
              räknas på ett visst sätt så att vägsatsningar gynnas och järnvägssatsningar
              missgynnas. Det är mer värt att bygga en väg och därmed spara
              någon minut. Däremot ger det inte alls samma effekt om man skulle
              bygga en järnväg och spara samma minut. Det är mer värt att spara
              tid om man kör på väg än på järnväg. Vad är det för kalkyl om
              det ska vara klimatsmarta transporter i framtiden?
            </seg>
          </u>
          <note type="speaker" xml:id="i-a0c73765d70cca24-0">
            Anf. 76 MALIN LÖFSJÖGÅRD (m) replik:
          </note>
          <u who="unknown" xml:id="i-80c9e667756f306d-12">
            <seg xml:id="i-20a2c13a454592c1-0">
              Fru talman! Visst är det som Peter Pedersen säger, att de samhällsekonomiska
              kalkylerna har behov av utveckling och uppdatering. Jag håller
              helt med om att man verkligen måste fundera på hur man värderar
              olika kostnader. Det pågår också ett arbete som departementet
              har initierat. Det ser jag fram emot att få. Vi måste verkligen
              veta vad vi gör.
            </seg>
            <seg xml:id="i-b492c903f0587846-0">
              Men även i Sikas rapport konstateras att om utsläppen av koldioxid
              ska minskas går det att räkna ut vad det kostar per ton. Det absolut
              dyraste vi kan göra är att bygga hastighetståg. Det absolut billigaste
              är att titta på åtgärder inom trafikslagen. Jag säger därmed inte
              att man inte ska bygga hastighetståg, men man kan också se vad
              man får för de pengar man satsar.
            </seg>
            <seg xml:id="i-8274541e1f0f5115-0">
              Jag tycker att det saknas något i diskussionen om miljöfrågan.
              Vi vet att Miljöpartiet är emot Förbifart Helsingfors. Det är
              inte vi på högersidan och i alla fall inte tidigare Socialdemokraterna
              eller Vänstern.
            </seg>
            <seg xml:id="i-f7a182ac2c4c533e-0">
              Det finns trafiklösningar i många städer i vårt land som gör
              att genomfartstrafiken går rakt igenom städerna med bullerproblem
              och problem med partiklar och utsläpp. Därför finns stora behov
              och viktiga miljövinster på att se till att inte dra den tunga
              trafiken genom storstäderna. Vi kan ta exemplet Helsingfors. När
              man pratar med folk från andra länder eller utifrån undrar de
              varför man om man ska komma från södra Sverige till Norrland måste
              runda Karolinska sjukhuset. Man är i princip mitt inne i city
              i Helsingfors. Den miljöfrågan hör jag nästan aldrig någonting
              om från Vänsterpartiet eller Miljöpartiet. Det skulle vara trevligt
              att någon gång få en kommentar om den biten.
            </seg>
          </u>
          <note type="speaker" xml:id="i-b6a9e65c83a86453-0">
            Anf. 77 ELIZA ROSZKOWSKA ÖBERG (m):
          </note>
          <u who="eliza_roszkowska_oberg_840edd" xml:id="i-cf94713a677a4858-0">
            <seg xml:id="i-ffefa3280f9e53c6-0">
              Fru talman! När J. C. R. Licklider, Lawrence Roberts och deras
              kolleger år 1969 skissade på hur man kunde koppla ihop två maskiner,
              en på Kaliforniens universitet och den andra på Stanford Research
              Institute, också i Kalifornien, förutsåg de sannolikt inte vilken
              succé Internet skulle bli i framtiden.
            </seg>
            <seg xml:id="i-710c43c51f9af6c5-0">
              För mig personligen är datorn, mobiltelefonen och Internet en
              självklar del av vardagen. Jag vet att var och en av oss någon
              gång har upplevt irritation när man inte har fått tillräckligt
              stark signal i mobiltelefonen och samtalet har brutits eller när
              Internet hemma plötsligt inte har fungerat. Vi använder informations-
              och kommunikationsteknik dagligen, och vi har blivit beroende
              av möjligheten att snabbt hitta den information vi behöver och
              att kunna kommunicera med människor i hela världen i både arbetslivet
              och privat.
            </seg>
            <seg xml:id="i-07408ea7d41c669c-0">
              Med samhällets beroende av Internet har också sårbarheten för
              samhället ökat. Cyberattacker, kreditkortsbedrägerier, spridning
              av virus, falska webbsidor hoten på nätet är många. Den elektroniska
              kommunikationen kan också påverkas av elnätets robusthet och extremt
              väder, till exempel stormar.
            </seg>
            <seg xml:id="i-46537493729717e9-0">
              Vi inom alliansen tycker att säkra och robusta kommunikationsnät
              är en förutsättning för ett fungerande informations- och kommunikationssamhälle.
              Säkra och robusta nät är viktiga för hållbar tillväxt, sysselsättning
              och företagande. Det är därför målet för IT-politiken kompletteras
              med krav på robusthet. Det är därför Sitic, Sveriges IT-incidentcentrum,
              har förstärkts med höjda anslag för att bedriva säkerhetsarbetet
              på nätet alla dagar i veckan dygnet runt. Och det är därför regeringen
              i december 2006 antog en strategi för ett säkrare Internet.
            </seg>
            <seg xml:id="i-df1f183267a3f928-0">
              För att främja en robust elektronisk kommunikation fick Post-
              och telestyrelsen i torsdags den 11 december extra medel för insatser
              på området robust och spårbar nationell tid. Ett informationssamhälle
              som vårt behöver robust och spårbar nationell tid för till exempel
              tidsstämpling i olika IT-system, banktransaktioner och elektroniska
              signaturer.
            </seg>
            <seg xml:id="i-51759defaf5ac0f9-0">
              Samtidigt som IT förenklar vardagen för människor och företag
              minskar toleransen för avbrott. Ansvaret för robusthet ligger
              ofta på de aktörer som tillhandahåller näten, men eftersom elektroniska
              kommunikationer är så viktiga för oss alla är det viktigt att
              staten samverkar med berörda aktörer. Tack vare insatser från
              PTS och från olika operatörers sida stärks krishanteringsförmågan,
              sårbarheten i näten byggs bort och näten blir mer robusta mot
              till exempel extremt väder.
            </seg>
            <seg xml:id="i-bc9ad82a48989095-0">
              Arbetet för ökad säkerhet och robusthet måste dessutom bedrivas
              internationellt. En deklaration om framtidens Internetekonomi
              som antogs vid OECD:s ministermöte i juni i år är en del av detta
              arbete.
            </seg>
            <seg xml:id="i-0f71b6fb80de36be-0">
              Dessa frågor gäller de flesta av oss. Enligt årets rapport från
              World Internet Institute har 90 procent av svenskarna över 16
              år tillgång till Internet och 91 procent av Internetanvändarna
              har tillgång till bredband. Men enligt PTS befinner sig ca 146
              000 hushåll och företag i områden där trådbundet bredband inte
              kan erbjudas. Av dessa har 144 000 förutsättningar för trådlöst
              bredband. Bara ca 2 300 saknar förutsättningar för bredband.
            </seg>
            <seg xml:id="i-107d4086a671a18b-0">
              Bredbandsutredningen, som tar upp frågan om bristande möjligheter
              till bredbandsuppkoppling, bereds för närvarande på Regeringskansliet.
            </seg>
            <seg xml:id="i-ea7e5bfe558f1fde-0">
              Emellertid avsätts nu 75 miljoner kronor för bredbandsutbyggnad
              genom samförläggning och kanalisation, liksom skedde i budgetpropositionen
              för 2008, vilket innebär att det går att bygga ut bredband när
              man anlägger kanalisation eller bygger om annan sorts infrastruktur.
            </seg>
            <seg xml:id="i-db500bff91fdad15-0">
              Fru talman! Låt oss inte glömma att det finns flera olika tekniska
              lösningar för att få tillgång till Internet. Det finns möjlighet
              för de operatörer som deltog i Post- och telestyrelsens frekvensauktion
              under våren 2008 att använda 2,6-gigahertzbandet för mobilt bredband.
            </seg>
            <seg xml:id="i-f5d086f66d011d10-0">
              Utredningen Effektivare signaler , som bereds just nu i Regeringskansliet,
              tar upp vikten av moderna regler för spektrumhantering, regler
              som är tydliga och framtidssäkra. Det finns möjlighet för hela
              Sveriges befolkning att använda trådlöst bredband. Ska vi säga
              nej till detta?
            </seg>
            <seg xml:id="i-41c78832b4343d67-0">
              Också regeringens beslut att tillgängliggöra UHF-bandet för andra
              kommunikationstjänster än tv öppnar stora möjligheter för utveckling
              av mobila tjänster med mycket god geografisk täckning. Kabel är
              alltså inte den enda lösningen för elektronisk kommunikation.
            </seg>
            <seg xml:id="i-07994fbcf6196bec-0">
              Fru talman! Det är viktigt att tydliggöra vad Socialdemokraterna
              reserverar sig mot. De säger nej till det nya målet för informationssamhället
              för alla som slår fast att kommunikationer ska vara säkra, robusta
              och lättillgängliga. De säger nej till effektivt fungerande marknader
              som kan tillhandahålla sådana nät. De säger nej till att det ska
              finnas ett stort utbud av tjänster som underlättar vardagen för
              hushåll och företag i hela landet.
            </seg>
            <seg xml:id="i-a2cb679ce71123c5-0">
              Vi måste ständigt förbättras. Om man inte utvecklas, speciellt
              inom ett sådant område som informations- och kommunikationsteknik,
              går man bakåt. Och här är det alliansen som står för framtiden.
              Det är alliansen som ser behov av säkra och robusta kommunikationsnät.
              Det är alliansen som tycker att innovation och utvecklig är viktiga.
              Det är alliansen som med hjälp av informations- och kommunikationsteknik
              vill minska den negativa påverkan på miljön. Det är alliansen
              som vill ha teknikneutral och långsiktigt hållbar lagstiftning.
              Det är alliansen, fru talman, som står för framtiden.
            </seg>
          </u>
          <note xml:id="i-83c30abff408f3e2-0">
            Av denna anledning yrkar jag bifall till förslaget i betänkandet
            och avslag på reservation 1.
          </note>
          <note type="speaker" xml:id="i-727ab4e3b05c940f-0">
            Anf. 78 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-80aff7156fe17ea1-0">
            <seg xml:id="i-005ddcd73a091f31-0">
              Fru talman! En sak kan man i alla fall konstatera när man har
              lyssnat på den diskussion som har varit, och det är att det som
              de i alliansen är bra på är att försöka överträffa varandra i
              positiva omdömen om sig själva: rusta upp infrastruktur, kraftsamlingar
              de närmaste åren, enskilt största satsningar, alliansregeringen
              levererar ännu en gång, bäst när det gäller, en stark investering
              på järnvägsinfrastruktur, en budget som satsar i hela Sverige
              och så vidare.
            </seg>
            <seg xml:id="i-1fde429cdd9fb040-0">
              Det är stolta ord från talarstolen. Det kan också delvis läsas
              in i betänkandet. Men vad står då de här orden för i verkligheten?
              Och hur blir det i praktiken? Det är väl ändå det som måste vara
              intressant och som jag tror att de flesta väljare är väldigt intresserade
              av.
            </seg>
            <seg xml:id="i-83cd31d7cf3fc362-0">
              När man anmäler sig så här sent har man fyra minuter till sitt
              förfogande, och de går väldigt fort. Jag ska ta två exempel.
            </seg>
            <seg xml:id="i-9c8a0378f6c44bf8-0">
              Ni nämner inte att ni samtidigt tar bort saker när ni säger att
              ni ska satsa i närtid. Jag har ett jättebra exempel från norra
              Kalmar län, där det fanns anslaget 250 miljoner på Tjustbanan
              och Stångådalsbanan 2008 och 2009. De är borta. Där tillgodoser
              ni inga behov. Där ligger ingen allians i framkant. Där är man
              väldigt duktig på att se till att det inte händer någonting.
            </seg>
            <seg xml:id="i-b731792915c17b39-0">
              Det finns ett stycke där man pratar om Svensk Kassaservice och
              så bra det ska bli nu när man har gjort den här prioriteringen.
              Jag jobbar en hel del med regionalpolitik. Det finns stora områden,
              inte minst ute i skärgården, där ni håller på att stjälpa dem
              totalt. Ni har tagit bort den servicen, och ni ger inte dem som
              bor i skärgården någon som helst chans att existera att bo som
              enskilda eller att verka som företagare.
            </seg>
            <seg xml:id="i-31c70db282b0e3a2-0">
              Om ni själva tycker att ni är så duktiga, varför levererar ni
              då inte det som ni säger att ni ska göra? Det borde inte vara
              så svårt, tycker man.
            </seg>
            <seg xml:id="i-4a89e3fd0dd8c218-0">
              Sedan vill jag ta upp ett påstående som jag tycker inte ska vara
              oemotsagt. Det sades i ett replikskifte av någon för en stund
              sedan, och det var lite kryptiskt. Det sades att alliansen var
              så duktig på att se till att folk får arbete och kommer in från
              utanförskapet. Man pratar om att 170 000 har kommit in och fått
              arbete under alliansens första två regeringsår. Men man säger
              inte att det var 153 000 som fick jobb bara under det sista regeringsåret
              som Socialdemokraterna samarbetade med Vänstern och Miljöpartiet.
              Att ni sedan hade turen att komma in i den konjunkturen så att
              det kom ytterligare 170 000 är naturligtvis en sanning.
            </seg>
            <seg xml:id="i-cb21e34987ff2327-0">
              (Applåder)
            </seg>
          </u>
          <note xml:id="i-9c7a2152d0532d69-1">
            Överläggningen var härmed avslutad.
          </note>
          <note xml:id="i-a7d10507ab6faed3-0">
            7 § Hälsovård, sjukvård och social omsorg m.m.
          </note>
          <note xml:id="i-db9c68d0c064e085-2">
            Föredrogs
          </note>
          <note type="speaker" xml:id="i-576e666138bfef60-0">
            Anf. 79 MARGARETA B KJELLIN (m):
          </note>
          <u who="margareta_kjellin_8a2d28" next="cont" xml:id="i-c4a50d9498cb3a6c-0">
            <seg xml:id="i-847bd647b59684aa-0">
              Fru talman! I dag ska vi här i kammaren debattera socialutskottets
              betänkande SoU1. I detta betänkande behandlas regeringens förslag
              under utgiftsområde 9, och det gäller hälso- och sjukvård och
              social omsorg för budgetåret 2009. Vi debatterar dessutom 160
              motionsyrkanden från allmänna motionstiden både 2007 och 2008.
              Förutom detta ingår Riksrevisionens redogörelse angående statens
              beredskap för pandemier.
            </seg>
          </u>
          <note xml:id="i-5ecf49d5c64cc83b-0">
            Riksdagen har den 19 november fastställt utgiftsramen för 2009
            till 54 807 253 000 kronor.
          </note>
          <u who="margareta_kjellin_8a2d28" prev="cont" xml:id="i-26862dc486b903fe-0">
            <seg xml:id="i-4ad5be659f6a047b-0">
              I ett antal motioner framställs yrkanden om ändringar, och det
              är mestadels ökningar av olika slag. Det finns också yrkanden
              om helt nya kostnader.
            </seg>
            <seg xml:id="i-ecca18962bbaf1bc-0">
              Med den här inledningen, fru talman, överlämnar jag betänkandet
              till debatt.
            </seg>
          </u>
          <note xml:id="i-af51fc3ea79c2532-0">
            Utskottet tillstyrker regeringens förslag till medelsanvisningar
            och bemyndiganden. Dessutom tillstyrker utskottet regeringens
            förslag om ändring i lagen om Allmänna arvsfonden och förslag
            till förändring i socialtjänstlagen. Riksrevisionens styrelses
            redogörelse läggs till handlingarna. Samtliga motioner avstyrks.
          </note>
          <note type="speaker" xml:id="i-10f33d20714129b2-0">
            Anf. 80 YLVA JOHANSSON (s):
          </note>
          <u who="ylva_johansson_611fd6" xml:id="i-9b1bafccacc4d9f6-0">
            <seg xml:id="i-a5b14e0436dc93c4-0">
              Fru talman! Vi ska nu debattera nästa års budget för vården och
              omsorgen. Vi socialdemokrater står bakom samtliga våra reservationer,
              men för tids vinnande yrkar jag bifall endast till reservation
              1.
            </seg>
            <seg xml:id="i-ec3905e0808ae34c-0">
              Denna höst har det slagits rekord i antalet varsel. 60 000 personer
              har varslats hittills. Minst lika många har fått veta att deras
              tillfälliga anställning eller timanställning nu upphör. Inte sedan
              90-talskrisen har vi haft en sådan djupdykning på arbetsmarknaden.
            </seg>
            <seg xml:id="i-35725dd26e58b352-0">
              Jobbkrisen i industrin drabbar välfärden med något års fördröjning.
              Inför 2009 och 2010 väntar nedskärningar och uppsägningar i sjukvården
              runt om i landet. Vårdens framtidsutsikter för de kommande åren
              är lika mörka och kalla som decembernatten.
            </seg>
            <seg xml:id="i-2959affadaa52536-0">
              I Skåne räknar man med att säga upp 1 000 personer redan nästa
              år, främst på de stora sjukhusen. På onkologen i Lund har man
              varnat för att man nu tvingas överväga om svårt cancersjuka patienter
              alls ska få livsuppehållande vård. Klinikchefen på akuten i Lund
              har valt att avgå då han inte anser att han kan hålla budget och
              värna patientsäkerhet samtidigt. På Gotland tvingas man minska
              antalet vårdplatser med 13 procent och säga upp vårdpersonal under
              2009. I Uppsala har man nyligen beslutat om ett sparpaket på 300
              miljoner kronor och om att säga upp 200 personer vid Akademiska
              sjukhuset. I Västra Götalandsregionen väntas 1 000 jobb försvinna.
              I Helsingfors går Karolinska Sjukhuset redan med 240 miljoner
              kronor i underskott. Och Södertälje Sjukhus har ett stort sparbeting.
              I Landstinget Sörmland har man ett sparbeting på 300 miljoner
              kronor, vilket motsvarar 750 tjänster, trots höjd skatt och höjda
              patientavgifter.
            </seg>
            <seg xml:id="i-c52e8448d78b57f8-0">
              I fredags skrev Sveriges Kommuner och Landsting ett öppet brev
              till regeringen om hotet mot välfärden. SKL skrev bland annat:
            </seg>
            <seg xml:id="i-b02285bfc3b6a40b-0">
              De tysta varslen börjar nu verkställas bland Sveriges kommuner
              och landsting. De personer som inte har en fast anställning i
              exempelvis äldreomsorgen, förskolan eller skolan får inte sina
              kontrakt förlängda. Det gör att vi med stor oro konstaterar att
              regeringen inte omfattade kommunsektorn i de stimulanspaket som
              nyligen presenterades. Utöver uppsägning av personal kan den yttersta
              konsekvensen för kommuner, landsting och regioner bli att man
              tvingas till åtgärder som allvarligt hotar den välfärd som vi
              gemensamt strävar efter att erbjuda medborgarna.
            </seg>
            <seg xml:id="i-e54adf9d4bba0a89-0">
              Man uppger också att hälften av landstingen redan i år beräknas
              få underskott och således har ett mycket besvärligt utgångsläge
              inför 2009.
            </seg>
            <seg xml:id="i-8f365a55b6744463-0">
              SKL fortsätter:
            </seg>
            <seg xml:id="i-9c912d2f1d1f10c3-0">
              De stimulansåtgärder som regeringen hittills har presenterat
              är inte tillräckliga. Vi uppmanar regeringen att snarast återkomma
              med ett stimulanspaket som är riktat till kommuner och landsting.
              En resursförstärkning motsvarande en värdesäkring av statsbidraget
              till kommuner och landsting är i allra högsta grad motiverad för
              2009. Det motsvarar ca 3 miljarder. Minst lika viktigt är dock
              att regeringen lämnar ett tidigt besked om en större förstärkning
              av statsbidragen 2010 som kommer att bli ett ännu svagare år än
              2009.
            </seg>
            <seg xml:id="i-6dff24ba7855a63d-0">
              Man bedömer att minst 5 miljarder kronor krävs för 2010, och
              man avslutar med att tillskottet måste vara varaktigt om det ska
              få effekt i form av fler jobb.
            </seg>
            <seg xml:id="i-9c333ad841744e53-0">
              SKL:s ordförande, moderaten Anders Knape, sade i fredags att
              han är besviken på hur regeringen hittills har fördelat stöden.
              Han sade:
            </seg>
            <seg xml:id="i-16a03bca5499d7d4-0">
              Nu har bilindustrin och den bilrelaterade industrin fått besked.
              Man har sjösatt paket på arbetsmarknadsområdet. Då tycker vi att
              det vore rimligt att vi också får tydliga besked som underlättar
              planeringen av vår ekonomi under de kommande åren.
            </seg>
            <seg xml:id="i-4024aac2fd5f510c-0">
              Herr talman! Läget är alltså allvarligt. Det verkar alla utom
              regeringen ha förstått. Vi har en regering som har stått handfallen
              under denna mörka varselhöst och envist hållit fast vid den mirakelmedicin
              som enligt Moderaterna hjälper mot alla problem: sänkt skatt och
              privatiseringar. När regeringen sedan motvilligt låter sig släpas
              fram till att lägga fram ett stimulanspaket innehåller det hör
              och häpna inte en enda krona till välfärden inte en enda extra
              krona till vården och omsorgen och inte en enda extra krona för
              att stoppa uppsägningarna och kvalitetsraset i vården.
            </seg>
            <seg xml:id="i-73e5c2d6cd70052b-0">
              Så här sade SKL:s ordförande i fredags:
            </seg>
            <seg xml:id="i-a9bc47a042686baa-0">
              Vi har ganska många vikarier och ganska många timanställda. I
              och med att de inte får förnyade kontrakt man vakantsätter tjänster
              som blir lediga, och man tar inte in vikarier syns de inte i varselstatistiken.
              Helt klart är att det är en stor grupp människor som riskerar
              att gå från våra verksamheter raka vägen till Arbetsförmedlingen.
            </seg>
            <seg xml:id="i-c738a70b0b436cb9-0">
              Göran Hägglund och Kristdemokraterna framstår som de stora förlorarna
              i regeringen. I dag tar socialministern, som vi saknar här i kammaren,
              emot förslag från sin utredare om kortare väntetider samtidigt
              som han själv har misslyckats i förhandlingarna med Finansdepartementet.
            </seg>
            <seg xml:id="i-0ed4197f1c4b7ef3-0">
              Landstingens ekonomi faller som en sten, och vi har ännu inte
              nått botten i jobbkrisen. Regeringen sitter passiv, medan kommuner
              och landsting larmar om uppsägningar och kvalitetsras. Det är
              sällsynt dålig tajmning att då lagstifta om kortare väntetider
              utan nya resurser.
            </seg>
            <seg xml:id="i-4ea08f9c4a03a49c-0">
              Regeringen har varit tydlig i sina prioriteringar. Ett systemskifte
              ska inledas i svensk sjukvård. Gräddfiler är nu tillåtna inom
              den offentligt finansierade sjukvården. Den som betalar privat
              ska kunna köpa sig förtur till snabbare och bättre behandling.
              Ett lagförslag som tvingar fram obegränsad frihet för vårdföretagen
              att med skattebetalarnas hjälp etablera sig där de finner det
              mest lönsamt ligger på riksdagens bord. En ny lag som ger skattefinansierade
              vårdföretag frihet att ta ut extra avgifter för tilläggstjänster
              har nyligen beslutats.
            </seg>
            <seg xml:id="i-6702b77e439e67c1-0">
              I Helsingfors har ett privat barnsjukhus etablerats som bara
              tar emot de barn vars föräldrar har råd att betala.
            </seg>
            <seg xml:id="i-6af2a63a9f2d8836-0">
              Apoteken ska privatiseras, och internationella läkemedelsgrossisters
              lönsamhet ska garanteras av statliga myndigheter på skattebetalarnas
              bekostnad.
            </seg>
            <seg xml:id="i-b208f7ec22c22011-0">
              Göran Hägglund administrerar en högerpolitik som leder till ett
              systemskifte i sjukvården. Vi är på väg mot en sjukvård där det
              är plånboken och inte behoven som styr. När ekonomin nu i snabb
              takt försämras, när personal sägs upp, när antalet vårdplatser
              blir mindre och när akutbilar dras in kommer övergången till en
              plånboksstyrd sjukvård att påskyndas. Jag tycker att det är ynkligt
              att man i dessa jobbkrisens tider inte prioriterar resurser till
              dem som är gamla och sjuka.
            </seg>
            <seg xml:id="i-ed984a17a19c03f9-0">
              Den moderatledda regeringen har systematiskt missgynnat äldre.
              Pensionärerna får betala 500, 600 eller 700 kronor i högre skatt
              varje månad än andra som arbetar. I debatten här i riksdagen med
              mig och andra har Göran Hägglund försökt försvara denna orättvisa
              beskattning av pensionerna med att en sådan politik skulle leda
              till nya jobb och därmed säkra resurserna till vården och omsorgen.
              Jo, pyttsan! Vad är det vi nu ser?
            </seg>
            <seg xml:id="i-d85a5e42739301cd-0">
              Landsting och kommuner står inför stora nedskärningar. Det riskerar
              att bli ett välfärdsras som direkt drabbar dem som är mest beroende
              av vården och omsorgen de äldre och de sjuka. De som redan har
              drabbats av er orättvisa skattepolitik ska nu dessutom betala
              med försämrad vård och omsorg. Det är en oanständig politik.
            </seg>
            <seg xml:id="i-baf46780482f52ea-0">
              Vi socialdemokrater har, liksom Miljöpartiet och Vänsterpartiet,
              lämnat tydligt besked om mer resurser för att säkra jobben och
              kvaliteten i vården och omsorgen. I vår budgetmotion föreslog
              vi 5 miljarder mer än regeringen till kommuner och landsting.
              Men vi insåg under hösten att de beräkningar som låg till grund
              för budgetpropositionen snabbt blev överspelade. Till skillnad
              från regeringen, som i det längsta försökte låtsas som om det
              regnade och komma med märkliga uttalanden om att det trots allt
              ändå inte är alla som varslas, insåg vi att vårt budgetalternativ
              måste revideras för att möta den allt djupare jobbkrisen.
            </seg>
            <seg xml:id="i-559e3f7a249f6321-0">
              Vi föreslår i vår stimulansmotion, som vi lagt fram med anledning
              av den allvarliga situationen, att kommuner och landsting tillförs
              ytterligare 2 miljarder för 2009 och 5 miljarder ytterligare för
              2010.
            </seg>
            <seg xml:id="i-131e4d90f101f6df-0">
              Under många år med en socialdemokratisk regering och i samarbete
              med Miljöpartiet och Vänsterpartiet har Sverige och den svenska
              staten fört en ansvarsfull ekonomisk politik. Vi har samlat i
              ladorna för sämre tider. Nu är dessa sämre tider här, och vi har
              möjlighet att använda resurser till välfärden. Men regeringen
              säger nej till pengar till vården och omsorgen. I stället fortsätter
              man sin enögda skattesänknings- och privatiseringspolitik.
            </seg>
            <seg xml:id="i-ef13ac9e689d8330-0">
              Jag undrar när regeringen ska vakna. När får vårdanställda och
              sjuka besked om att regeringen tillskjuter pengar så att uppsägningarna
              och nedskärningarna kan stoppas?
            </seg>
            <seg xml:id="i-eab8fe5fc47ca01d-0">
              Läkare, sjuksköterskor, sjukgymnaster, undersköterskor, biomedicinska
              analytiker och logopeder behövs i vården av gamla och sjuka. Regeringens
              politik skickar dem till en avlövad arbetsförmedling. Det är en
              ansvarslös politik där det är de sjuka och de svaga som får betala.
            </seg>
          </u>
          <note xml:id="i-b60e79381e652f6e-0">
            I detta anförande instämde Ann Arleklo, Catharina Bråkenhielm
            och Marina Pettersson (alla s).
          </note>
          <note type="speaker" xml:id="i-9a0c7a09af51037f-0">
            Anf. 81 ELINA LINNA (v):
          </note>
          <u who="elina_linna_aed53b" xml:id="i-172b75032599c31a-0">
            <seg xml:id="i-3652288229f8ff15-0">
              Herr talman! Först vill jag till protokollet få antecknat att
              jag är besviken på att socialministern inte är närvarande. Åtminstone
              jag trodde att han skulle vara det. Det är tråkigt att han är
              förhindrad att delta i debatten här i dag.
            </seg>
            <seg xml:id="i-c3784ca03461ce90-0">
              Under de snart tre månader som gått sedan regeringen lade fram
              sin budget har tyvärr alla ekonomiska förutsättningar ändrats
              till det sämre. Äntligen har regeringen reviderat sina prognoser.
              Regeringen själv befarar att till exempel arbetslösheten kommer
              att öka till drygt 9 procent. Men ingen förändring av politiken
              föreslås en politik som Vänsterpartiet är mycket kritiskt mot
              och som vi anser vara närsynt och oansvarig, en politik som systematiskt
              ger mer till dem som har mest och en politik som i grunden angriper
              och eroderar den svenska välfärdsmodellen.
            </seg>
            <seg xml:id="i-06029aa424697f0b-0">
              Jag känner en stor oro för att regeringen inte kommer att anstränga
              sig så att vi kan bevara vår solidariskt finansierade offentliga
              sektor. Regeringen saknar vilja att försvara den generella välfärdsmodellen
              som ju är en av de viktigaste byggstenarna i vårt samhälle.
            </seg>
            <seg xml:id="i-f9c493a35fa066c2-0">
              Redan i september hade 30 000 personer varslats om uppsägning.
              Statsministern bemötte folks oro med uttalandet att varslen inte
              alls behöver leda till uppsägningar. Jag har en minnesbild av
              att han påstod att 80 procent av de varslade inte riskerar att
              bli arbetslösa.
            </seg>
            <seg xml:id="i-109bf885f3eaced0-0">
              Vänsterpartiet anser att regeringen inte har tagit den ökande
              arbetslösheten på allvar. Det är ett faktum att regeringen har
              försuttit chansen att förvalta de senaste årens högkonjunktur
              och att den så kallade jobbpolitiken har misslyckats.
            </seg>
            <seg xml:id="i-8ef5c872b9d98b49-0">
              Regeringen har genomfört stora skattesänkningar, enorma för de
              rikaste, och samtidigt sänkt statsbidragen till kommunsektorn.
              Skatteintäkterna minskar, och utgifterna för a-kassan med mera
              ökar. Uppsägningar, omplaceringar och tidigarelagda pensionsavgångar
              väntar många kommun- och landstingsanställda. Samtidigt vet vi
              att behovet av fler anställda inom vård och omsorg är stort om
              vi ska klara av att leva upp till beslut som vi har tagit här
              i riksdagen när det gäller socialutskottets ansvarsområde.
            </seg>
            <seg xml:id="i-7b248a8ecf8924a8-0">
              Som vi hörde Ylva Johansson berätta har till och med den moderatledda
              styrelsen i Sveriges Kommuner och Landsting blivit allvarligt
              oroad. Man har skickat ett brev till finansministern där man bland
              annat skriver: Vi är djupt oroade för att kommuner och landsting
              nu tvingas skära i välfärden och/eller höja skatten för att uppfylla
              de krav på en ekonomi i balans som lagen kräver. Vi är också bekymrade
              över att kommuner och landsting genom sina besparingsåtgärder
              riskerar att bidra till att förstärka den kraftiga nedgång på
              arbetsmarknaden som ändå kommer att äga rum.
            </seg>
            <seg xml:id="i-23c04a943f9df1ba-0">
              SKL vänder sig till regeringen med en uppmaning om att regeringen
              ska återkomma med ett stimulanspaket som är riktat till kommuner
              och landsting. Vänsterpartiet delar SKL:s oro och anser att regeringen
              har en skyldighet att snabbt agera genom ett stimulanspaket för
              kommunsektorn.
            </seg>
            <seg xml:id="i-d7e82bcbb6cd4eb8-0">
              Det är tydligt att kommuner och landsting har svårt att leva
              upp till budgetkraven om en ekonomi i balans och att samtidigt
              utföra uppdragen så som vi medborgare förväntar oss. I stället
              för att säga upp personal behöver fler anställas för att vi ska
              få en bättre vård och omsorg.
            </seg>
            <seg xml:id="i-8162682384cf7f17-0">
              Handen på hjärtat, allianspartiernas representanter: Garanterar
              regeringens politik att landstingen kan leva upp till hälso- och
              sjukvårdslagens mål om en god hälsa och en vård på lika villkor
              för hela befolkningen och att den som har största behovet av hälso-
              och sjukvård ska ges företräde?
            </seg>
            <seg xml:id="i-3bc531ef3337d058-0">
              Garanterar regeringens politik, också under lågkonjunkturen,
              att samhällets socialtjänst på demokratins och solidaritetens
              grund främjar människors ekonomiska och sociala trygghet, jämlikhet,
              levnadsvillkor och aktivt deltagande i samhällslivet så som det
              står i socialtjänstlagen?
            </seg>
            <seg xml:id="i-f6ed037a77aab3d5-0">
              Underlättar regeringens politik efterlevnaden av den prioriteringsordning
              som i stor enighet tagits här i kammaren? Nej, det tycker inte
              jag.
            </seg>
            <seg xml:id="i-a8b9112c10f836ae-0">
              Också inom sjukvården ökar klyftorna, men regeringen fortsätter
              med sitt projekt att nedmontera den generella välfärden. Socialministern
              ser inga problem med att med skattemedel finansiera vinstdrivande
              företag. Nu är han inte här, men jag tror att inte heller ni representanter
              för alliansregeringen ser några problem med att med skattemedel
              finansiera vinstdrivande företag.
            </seg>
            <seg xml:id="i-b3959a7bc23f78d0-0">
              Herr talman! Jag tänker nu lyfta fram ett antal förslag som Vänsterpartiet
              anser borde ha tillstyrkts av utskottet. Min partikamrat Eva Olofsson
              kommer senare här i debatten att ta upp ytterligare förslag från
              Vänsterpartiet.
            </seg>
            <seg xml:id="i-7ac23dc0171031f9-0">
              Betänkandet innehåller totalt 14 reservationer. Vänsterpartier
              står bakom 9 av dessa antingen egna reservationer eller reservationer
              som vi har tillsammans med våra oppositionskamrater. Självklart
              står jag bakom samtliga dessa reservationer, men för tids vinnande
              yrkar jag bifall endast till reservationerna 1 och 5.
            </seg>
            <seg xml:id="i-2e424eb9efd49dc8-0">
              Vi i Vänsterpartiet fortsätter i vår budgetmotion med våra satsningar
              på tandvård, psykiatri och tillgänglighet. Den nya tandvårdsreformen
              har hitintills inte hållit vad som i våras utlovades här i kammaren.
              Tandvårdsstödet skulle vara enkelt och sammanhållande. Alla patienter,
              oavsett ålder, skulle betala endast hälften av tandvårdskostnader
              som överstiger 3 000 kronor. En patient utan tänder skulle få
              råd med implantat. Drygt 15 000 kronor skulle kostnaden bli.
            </seg>
            <seg xml:id="i-881ff3c363b1aa23-0">
              Jag frågar mina kolleger på den borgerliga sidan i socialutskottet:
              Har de löftena förverkligats? Nej, det verkar inte vara så. Enligt
              tidningsartiklar skapar den nya tandvårdsreformen kaos. Alla är
              missnöjda, såväl tandläkare som patienter. Flera undersökningar
              pekar på att tandhälsan riskerar att försämras bland människor
              i yngre åldrar och bland människor med små ekonomiska resurser.
            </seg>
            <seg xml:id="i-212185290193f353-0">
              Vänsterpartiet har kritiserat reformen som otillräcklig. Vi håller
              fast vid vår uppfattning att tänder är en del av kroppen och ska
              omfattas av högkostnadsskyddet.
            </seg>
            <seg xml:id="i-e994273be603719f-0">
              Vi vill återuppta det arbete som Vänsterpartiet, Socialdemokraterna
              och Miljöpartiet inledde under förra mandatperioden för att genomföra
              en reform som gör skillnad för dem som verkligen behöver det.
              Därför avsätter Vänsterpartiet 2 300 miljoner kronor utöver regeringens
              satsning under år 2009 och 3 miljarder kronor under åren 2010
              och 2011. Därefter fortsätter satsningen i ytterligare två år
              för att vi ska kunna nå upp till en nivå med ett verkligt högkostnadsskydd.
            </seg>
            <seg xml:id="i-e6ee516de75b7b70-0">
              Herr talman! Vänsterpartiet menar att regeringens satsning på
              psykiatrin, som vi i två år har väntat på, är för liten och för
              kortsiktig. Det behövs en ordentlig kvalitetshöjning inom psykiatrin.
              Därför anslår vi 110 miljoner kronor utöver vad regeringen anslår.
            </seg>
            <seg xml:id="i-febcb7c44375400a-0">
              Psykiatrisamordnaren har kommit med många konkreta och bra förslag.
              Men det enda som regeringen hitintills har genomfört är lagstiftningen
              om tvång i öppen vård en märklig prioritering!
            </seg>
            <seg xml:id="i-086307a44e1e559d-0">
              När det gäller tvång i öppen vård finns det ingen evidens för
              att personer med psykiska problem skulle få bättre vård och bättre
              psykisk hälsa. Någon skrivelse från departementet om psykiatrifrågor,
              som man hade lovat skulle komma i november, har inte heller synts
              till här i riksdagen. Psykiatri verkar inte vara prioriterat hos
              regeringen. Regeringen har ändå budgeterat pengar till reformer
              inom psykiatrin, och det är bra. Men vi anser att pengarna inte
              räcker till och har därför ett större anslag till psykiatrin.
              Vänsterpartiet vill också ha en långsiktig satsning på psykiatrin.
            </seg>
            <seg xml:id="i-1ed1dc4bf2c2e770-0">
              Verksamheten med personliga ombud är utvärderad, och den gagnar
              bevisligen personer med psykisk funktionsnedsättning. Regeringen
              minskar anslaget med 20 miljoner för att det finns ett överskott
              som har uppstått under 2007 och 2008. Regeringen verkar inte vara
              intresserad av att undersöka hur det kommer sig att underskottet
              har uppstått. Om verksamheterna ute i kommunerna kommer i gång
              fortare finns det alltså inte några pengar för ändamålet. Det
              finns inget minskat behov av personliga ombud utan tvärtom.
            </seg>
            <seg xml:id="i-1a1919e53e2505ab-0">
              Herr talman! Häromdagen fick vi läsa i tidningarna att vårdköerna
              ska kortas med belöning. Det handlar om en prestationsbunden vårdgaranti
              på 1 miljard kronor. Vänsterpartiet säger nej till förslaget.
              Vi vill i stället att pengarna ska gå till verklig vårdgaranti.
              Därför avsätter vi dessa medel för såväl utbildning som vidareutbildning
              och anställning via olika områden i vår budget. Prestationslön
              har provats på vissa håll i landet i syfte att öka tillgängligheten
              inom primärvården. På några ställen har det fungerat, men på lika
              många ställen, om inte fler, har det varit ett misslyckande. Återigen
              kan man fråga sig om det är rätt att använda pengarna på det sättet
              för att korta köerna? Kommer köerna att förkortas med det här?
              Det är tveksamt.
            </seg>
            <seg xml:id="i-00035b0e6c7289e1-0">
              Vänsterpartiet var med och tog fram den nationella handlingsplanen
              för handikappolitiken, och vi tycker att den är mycket bra. Men
              dessvärre går genomförandet av planen trögt. Därför har vi anslagit
              1 miljard kronor för detta ändamål fördelade på 200 miljoner kronor
              årligen för att nå upp till ett samhälle tillgängligt för alla.
              Vi menar också att det behövs ett omsorgslyft inom handikappomsorgen.
              Kompetensen hos personalen måste höjas. Personalen har ofta viktiga
              kunskaper och erfarenheter men saknar utbildning om funktionsnedsättning.
              Vänsterpartiet anser att vi måste göra en långsiktig satsning
              på kompetenshöjningen inom handikappomsorgen, och vi vill avsätta
              200 miljoner kronor per år under tio år för ändamålet.
            </seg>
            <seg xml:id="i-01be3b28f6c5b674-0">
              Herr talman! I betänkandet behandlas också ett förslag om smittskyddslagen.
              Det är nämligen så att Sverige har en av världens hårdaste smittskyddslagar.
              Sedan hiv och aids upptäcktes har lagstiftningen blivit mer och
              mer repressiv. Den ger stora möjligheter till isolering, tvångsåtgärder
              och till och med fängelsestraff. Trots den stränga lagstiftningen
              vi har fortsätter spridningen av såväl hiv som andra smittsamma
              och sexuellt överförbara sjukdomar. Antalet rapporterade klamydiafall
              var förra året 47 000. Efter en period där antalet nya fall av
              hivsmitta har hållits på relativt låg nivå i Sverige ökade antalet
              anmälda fall med över 70 procent förra året. Att antalet hivfall
              ökar så dramatiskt är mycket oroväckande. I många fall handlar
              det om personer som har burit på smittan under lång tid och kommit
              under vård sent i sjukdomsprocessen. Det är problematiskt.
            </seg>
            <seg xml:id="i-8e62609a18d65604-0">
              Hiv är i dag en sjukdom som kan behandlas såtillvida att det
              finns bromsmediciner som hindrar sjukdomsförloppet. Alltså är
              det mycket viktigt att komma under behandling så tidigt som möjligt.
              Det finns många aspekter som visar på att dagens lagstiftning
              borde utvärderas. Den kanske till och med är kontraproduktiv när
              det gäller smittskyddet. Därför menar vi att lagen måste ses över.
            </seg>
            <seg xml:id="i-b740d2b83d100ade-0">
              När det gäller förebyggande arbete av hivsmittan är det ett stort
              problem att anslagen till hivprevention i flera år har legat stilla.
              Om vi ska kunna göra insatser på flera håll måste alla goda krafter
              samlas. Även om många insatser görs helt ideellt så har organisationer
              som jobbar med hivprevention och stöd till smittade fått väsentligt
              ökade kostnader de senaste åren. Det verkar inte bekymra regeringen.
              Det handlar inte om stora pengar i statens budget, men för organisationernas
              överlevnad är det otroligt viktigt att höja anslaget, som i dag
              är ca 150 miljoner kronor. Vi anser att anslaget måste höjas med
              15 miljoner.
            </seg>
          </u>
          <note xml:id="i-f89eb9620fe185fe-0">
            I detta anförande instämde Eva Olofsson (v).
          </note>
          <note type="speaker" xml:id="i-bb1261498b77468d-0">
            Anf. 82 GUNVOR G ERICSON (mp):
          </note>
          <u who="jan_ericson_aca06f" xml:id="i-2bf168ead3064d75-0">
            <seg xml:id="i-98d3b45c021c0daa-0">
              Herr talman! Hälso- och sjukvård och social omsorg är viktiga
              delar i ett välfärdssamhälle, där Miljöpartiets mål är en god
              hälsa på lika villkor för hela befolkningen alltså hälsa och livskvalitet
              för alla.
            </seg>
            <seg xml:id="i-24d0d76117272abd-0">
              Men den otrygghetskris som vi nu befinner oss i med ändrat sjukförsäkringssystem,
              ändringar i a-kassan och därtill lågkonjunktur med massiva varsel
              kommer att innebär att många människor känner sig ännu mer otrygga.
              Det kan i sin tur leda till ohälsa.
            </seg>
            <seg xml:id="i-2f5d148b1ab3298e-0">
              Miljöpartiet delar synen som både Socialdemokraterna och Vänsterpartiet
              har fört fram här; det behövs extraresurser till kommuner och
              landsting. Det har också vi fört fram i vår särskilda motion.
            </seg>
            <seg xml:id="i-05843cb77805e272-0">
              Trots att vår sjukvård är en av världens bästa skiljer sig medellivslängden
              i Sverige ganska markant åt. Människor i Mörby lever sex år längre
              än de som bor i Sundbyberg. Det är lika stor skillnad som mellan
              Sverige och Albanien. Det är inte rimligt med så stora skillnader
              i hälsa. Och varför är det så? Är sjukvården sämre i Sundbyberg?
              Nej, hälsa och livskvalitet handlar om mer än sjukvård.
            </seg>
            <seg xml:id="i-df71dab4bd335a35-0">
              Christer Hogstedt, professor vid Folkhälsoinstitutet, har kartlagt
              hur medellivslängden och ohälsan varierar mellan kommuner och
              stadsdelar längs Helsingforss tunnelbana och pendeltågslinjer.
              Inspirationen kommer från en studie som är gjord i USA och som
              visar att medellivslängden i Washington DC minskar med ett drygt
              år för varje mile man färdas från en rik förort in mot citykärnan
              med sin huvudsakligen svarta befolkning.
            </seg>
            <seg xml:id="i-e3e389248efc7024-0">
              Så groteska skillnader har man inte hittat i Helsingfors, men
              det är ändå förvånade att man ser så stora differenser. En sådan
              skillnad som sex år i medellivslängd finns troligen mellan andra
              platser i Sverige också. Vad är det då som gör den här skillnaden?
              Det handlar inte främst om sjukvårdskvalitet eller yttre miljö
              som luft och vatten. Nej, det handlar snarare om sociala och ekonomiska
              faktorer.
            </seg>
            <seg xml:id="i-30ac9323f3a20d79-0">
              Danderyd, där Mörby ligger, har betydligt bättre levnadsförhållanden
              än Sundbyberg. I Mörby har man bättre inkomster och bättre utbildning
              och därmed bättre tillgång till sjukvård. Chansen är större att
              man är född av föräldrar som har bättre kunskap om vilken kost
              som är mest näringsriktig. Man kanske röker mindre för att man
              har bättre levnadsomständigheter.
            </seg>
            <seg xml:id="i-89563aaa396c4acc-0">
              Att främja hälsa är ett sätt att förändra samhället till långsiktig
              hållbarhet ekologiskt, socialt och ekonomiskt. Det handlar om
              samhällsstrukturer, fysisk utformning, stadsplanering och politiska
              beslut inte bara om enskilda individers livsstil.
            </seg>
            <seg xml:id="i-89a029e74febb12c-0">
              Folkhälsa handlar alltså om politiska prioriteringar. Men den
              moderatledda regeringen prioriterar sänkt skatt för dem som redan
              har, en politik som leder till ökade hälsoklyftor.
            </seg>
            <seg xml:id="i-f5622c4e0bd8bb60-0">
              WHO har nu i höst gett ut en rapport som heter Utjämna hälsoskillnaderna
              inom en generation . Jag rekommenderar er verkligen allihop att
              läsa den. De ger tre övergripande rekommendationer:
            </seg>
            <seg xml:id="i-32edf829c8be11f8-0">
              Med denna kunskap ser Miljöpartiet det som självklart att satsa
              mer på folkhälsoarbete. Statens folkhälsoinstitut har i dag ansvar
              för uppföljningen av de elva folkhälsopolitiska målområden som
              finns på nationell nivå. Men för att nå dessa behövs ett aktivt
              och medvetet arbete med särskilda satsningar även på regional
              nivå. För att det verkligen ska få genomslag behöver det finnas
              ett samordningsansvar. Det gör det inte i dag. Miljömålen ligger
              på länsstyrelserna att bryta ned på regional nivå. Men vi har
              inte motsvarande lagstiftning om folkhälsomålen. Det vill Miljöpartiet
              ändra.
            </seg>
            <seg xml:id="i-a5dfba79fd0a01d2-0">
              När det gäller de budgetförslag som vi har att ta ställning till
              i dag är Miljöpartiet kritiskt till en hel del av de reformer
              som regeringen har infört och tänker införa på området.
            </seg>
            <seg xml:id="i-b9390550a0fdacdf-0">
              Vi är kritiska till apoteksmonopolets upphörande. Merparten av
              människorna i Sverige är nöjda med Apoteket, och det kan utvecklas
              till att bli ännu bättre parallellt med att receptfria läkemedel
              kan säljas på andra ställen. Det är högst olyckligt att rasera
              strukturen med apotek och införa något som med allra största sannolikhet
              skulle bli dyrare.
            </seg>
            <seg xml:id="i-61d2ee1f9edecfc0-0">
              Den nya tandvårdsreformen gör det inte billigare för människor
              att gå till tandläkaren. Den innehåller inte heller de förebyggande
              incitament som vi i Miljöpartiet skulle vilja ha in i tandvården.
            </seg>
            <seg xml:id="i-364183091d613e34-0">
              Vi anser att den moderatledda regeringsreformen bygger på helt
              felaktiga principer. Det blir inte billigare för människor, förutom
              för dem som har väldigt höga kostnader. Och som sagt: Det premierar
              inte heller ett förebyggande perspektiv och förhållningssätt.
            </seg>
            <seg xml:id="i-a381612afe516ab1-0">
              Vi föreslår i stället frisktandvård till fast pris. Förslaget
              liknar det som har utarbetats av tjänstetandläkarna. Vi föreslår
              också gratis tandvård upp till 25 år i stället för att som i dag
              ha en gräns vid 20 år, just för att vi vet att det är de unga
              som inte går till tandläkaren i den omfattning som de skulle behöva.
            </seg>
            <seg xml:id="i-fb53300cc850c691-0">
              När det gäller mångfald och valfrihet är människors möjlighet
              till val en grundläggande rättighet i en demokrati. Möjligheten
              att välja vårdinsatser regleras bland annat i hälso- och sjukvårdslagen,
              där man skriver att vården ska bygga på respekt för patientens
              självbestämmande och integritet .
            </seg>
            <seg xml:id="i-dd241b2fc5a823fe-0">
              För att möjliggöra val inom vården behöver man skapa en mångfald
              som motsvarar människors behov, samtidigt som utbuden ska vara
              förenliga med vetenskap och beprövad erfarenhet.
            </seg>
            <seg xml:id="i-ae592e8634d2dcb8-0">
              Mångfald kan alltså inte vara begränsad till i vilken form vården
              bedrivs offentligt, non-profit eller kommersiellt utan behöver
              även syfta på innehållet av utbudet, alltså vilka metoder man
              använder, hur miljön ser ut och annat. Det är verklig mångfald.
            </seg>
            <seg xml:id="i-81dccdfe1a7f854d-0">
              Vi har tidigare här i dag varit inne på vårdens finansiering,
              och Sverige har ett hälso- och sjukvårdssystem som bygger på en
              solidarisk finansiering, vilket är en förutsättning för att tillhandahålla
              en god vård såsom det står i hälso- och sjukvårdslagen. Men nuvarande
              regering har ändrat spelreglerna inom vården så att det numera
              är fritt fram för så kallad blandfinansiering, det vill säga skattemedel,
              försäkringsbolag eller privat.
            </seg>
            <seg xml:id="i-7a3576026f4b6288-0">
              Vissa argumenterar att eftersom så många kommer att ha en bättre
              privatekonomi framöver kommer man att kunna köpa sig den vård
              man vill ha. Argument som att privat finansiering skulle korta
              vårdköer tror jag inte håller. Konsekvenserna av ett försäkringsstyrt
              sjukvårdssystem kan vi se på andra håll, till exempel i Kalifornien
              där hushållens vårdkostnader skenar utan att människor för den
              skull får bättre vård. Problemet med detta system är uppenbart:
              många av dem som är försäkrade får inte vård när de blir sjuka
              på grund av komplicerade klausuler i försäkringsvillkoren. Systemet
              är i princip helt utan politisk kontroll. Att förändra det svenska
              systemet till någonting som liknar det amerikanska är för mig
              helt fel väg att gå.
            </seg>
            <seg xml:id="i-8462fa5385f93a7c-0">
              När det gäller valmöjlighet och kvalitet ska utformningen av
              system i stället utgå från det som människor värdesätter och vill
              välja. Men det är också viktigt att det finns tydliga spelregler
              när samhället finansierar. Och vi måste ha ett förebyggande och
              hälsofrämjande perspektiv som byggs in i hela vården. Det är också
              viktigt att andra utförare, till exempel idéburna företag och
              småföretag, ska ha en rimlig möjlighet att verka.
            </seg>
            <seg xml:id="i-fe3b2423dfaa1749-0">
              I Miljöpartiets alternativa budget har vi ett antal förslag.
              Låt mig här nämna några.
            </seg>
            <seg xml:id="i-cbc6541017588579-0">
              Inom läkemedelsområdet har vi lyft fram att strukturerna behöver
              ses över så att de blir mer hälsofrämjande och att lagstiftningen
              behöver förstärkas, till exempel genom inrättande av en kommission
              för läkemedelssäkerhet, som vi nyligen debatterade här i kammaren.
            </seg>
            <seg xml:id="i-afdca30cbdf59679-0">
              För att främja psykisk hälsa behöver vi avsätta mycket mer pengar.
              Vi har i vårt förslag avsatt ytterligare 600 miljoner för de kommande
              tre åren med följande fördelning:
            </seg>
            <seg xml:id="i-0cfd8b6507c375a6-0">
              För det första 400 miljoner till förstärkning av elevhälsovården.
            </seg>
            <seg xml:id="i-f9a49b87441dc45d-0">
              För det andra 100 miljoner till fysisk aktivitet för psykiskt
              sjuka och psykiskt funktionshindrade.
            </seg>
            <seg xml:id="i-d604b93151cf72af-0">
              För det tredje 100 miljoner till förstärkning av personliga ombud.
            </seg>
            <seg xml:id="i-0fac810808acf8c8-0">
              Vi menar att riskerna med en bristande elevhälsa kan vara alltifrån
              oupptäckta hälsoproblem till andra slags problem, till exempel
              att elever blir utagerande mot andra elever och lärare, börjar
              skolka, utvecklar anorexi eller tappar sin livslust.
            </seg>
            <seg xml:id="i-65692da978288347-0">
              Skol- och elevhälsan ser påtagligt olika ut i skolorna över landet.
              Enligt dagens skollag 14 kap. ska skolhälsovård anordnas, men
              det är inte tydligt vilka krav som ställs. Det vill vi förändra
              så att det blir betydligt bättre med resurser till skolhälsovården.
            </seg>
            <seg xml:id="i-dd20afae10673ab4-0">
              Forskning visar att människor som har en ohälsosam livsstil löper
              upp till 300 procent större risk att hamna i psykisk sjuklighet
              än människor med hälsosamma vanor. Forskare från Karolinska Institutet
              i samarbete med Statens folkhälsoinstitut har också lyft fram
              att fysisk aktivitet har stor betydelse för psykisk hälsa. Vi
              vill alltså göra en satsning på 100 miljoner för att lyfta fram
              och främja fysisk aktivitet för dem med psykisk sjukdom och psykiskt
              funktionshinder.
            </seg>
            <seg xml:id="i-2ebe52bf82448713-0">
              När det gäller förstärkningen av personliga ombud delar jag den
              uppfattning som Elina Linna här lyfte fram, att det är helt fel
              väg att ta bort pengar. Vi vill i stället se till att resurserna
              ökar. Ombuden hjälper människor att få tillgång till den hjälp
              som de har rätt att få från kommuner, landsting och olika stödenheter.
              Ombuden har som funktion att arbeta nära den de är ombud för och
              helt på dennes uppdrag. Utvärderingar visar bra resultat genom
              minskat antal vårddagar för dem som får denna hjälp. De flesta
              upplever det här som mycket positivt. På en del ställen har man
              lagt ut verksamheten på brukarorganisationer. Det har stora fördelar.
            </seg>
            <seg xml:id="i-09ecc5e67de2cf0e-0">
              Statsbidraget kan översiktligt sägas i dag täcka tre fjärdedelar
              av löne- och overheadkostnaden. Miljöpartiet vill ändra på denna
              konstruktion och i stället ge fullt statsbidrag till de personliga
              ombuden. Det skulle innebära en ekonomisk lättnad för kommunerna,
              både för dem som i dag har verksamhet med personligt ombud och
              för dem som inte ännu har anställt sådana. För detta avsätter
              vi alltså 100 miljoner kronor per år.
            </seg>
            <seg xml:id="i-0d9c7c997a72b3ed-0">
              Vi föreslår också att man ändrar konstruktionen så att de personliga
              ombuden kopplas till brukarorganisationerna i stället för till
              kommunerna. Fördelarna är att man får bort det indirekta beroendeförhållande
              som i dag är inbyggt i konstruktionen.
            </seg>
            <seg xml:id="i-16609edf47cb3b98-0">
              Slutligen vill jag lyfta fram ett område där Miljöpartiet lägger
              14 miljoner mer än regeringen, nämligen insatser för män som slår.
              Mäns våld mot kvinnor är ett område där mycket behöver göras.
              Tyvärr tog man bort de samordnare som fanns vid Riksorganisationen
              Sveriges professionella kriscentra för män. Vi yrkar på att de
              ska återinföras.
            </seg>
            <seg xml:id="i-8e73dcf163a72248-0">
              Med detta, herr talman, yrkar jag bifall till reservationerna
              1 och 10, men jag står självklart bakom samtliga Miljöpartiets
              reservationer.
            </seg>
          </u>
          <note xml:id="i-ce17a61797287e01-0">
            I detta anförande instämde Jan Lindholm (mp).
          </note>
          <note type="speaker" xml:id="i-439617b7ea43ec18-0">
            Anf. 83 KENNETH JOHANSSON (c):
          </note>
          <u who="kenneth_johansson_2e0139" next="cont" xml:id="i-0ba0131d107e6f77-0">
            <seg xml:id="i-c22eb2d45a8234be-0">
              Herr talman! Först vill jag informera om att socialminister Göran
              Hägglund tvingades prioritera Epscorådet. På det sättet tillvaratar
              han Sveriges intressen i den delen.
            </seg>
            <seg xml:id="i-640aa1a2e0a737c2-0">
              I socialutskottets betänkande SoU1 behandlar vi budgetmässigt
              utgiftsområde 9, ett stort antal motioner från allmänna motionstiden
              och Riksrevisionens redogörelse för hanteringen av pandemier.
              Det är viktiga och konkreta frågor som sammantaget berör många
              människor i vårt land. Jag tackar mina utskottskolleger för gott
              samarbete i framtagandet av betänkandet.
            </seg>
          </u>
          <note xml:id="i-9b513d8be19ad58e-0">
            Jag yrkar bifall till socialutskottets betänkande i sin helhet
            och avslag på samtliga motioner.
          </note>
          <u who="kenneth_johansson_2e0139" prev="cont" xml:id="i-d52e1a7b726bd615-0">
            <seg xml:id="i-12cbfbfd097643ff-0">
              Herr talman! I tider av finanskriser, lågkonjunktur och andra
              utmaningar som kräver sina åtgärder är det viktigare än någonsin
              att höja blicken och fundera på hur vi vill utveckla och värna
              vår välfärd. Möjligheten att försörja oss själva är en viktig
              faktor för att skapa trygghet och god hälsa. Det måste också finnas
              ett starkt ekonomiskt skyddsnät om individen blir sjuk, och rehabilitering
              måste sättas in tidigt. Det förebyggande hälsoarbetet är viktigt,
              både på fritiden och i arbetslivet. Kraften som finns i våra sociala
              nätverk kan inte nog understrykas.
            </seg>
            <seg xml:id="i-5ea9cbe4db93c243-0">
              Vi ska ha en tillgänglig vård och omsorg av hög kvalitet och
              med bra bemötande som är solidariskt finansierad och ges efter
              behov. När man på ålderns höst, vid en funktionsnedsättning eller
              av annan anledning behöver stöd ska den finnas där på de villkor
              som man själv bestämmer över för varje människa är ju unik.
            </seg>
            <seg xml:id="i-16f31bc9ae796c9f-0">
              För någon vecka sedan inbjöd Centerpartiet till ett samtal om
              hälsovillkor i vid mening. Professor sir Michael Marmot som på
              WHO:s uppdrag tagit fram rapporten Utjämna hälsoskillnaderna inom
              en generation medverkade. Här redovisades hälsoskillnader globalt
              men även inom varje land, också i Sverige.
            </seg>
            <seg xml:id="i-7c2d5f4509098101-0">
              Hälsoskillnader och stora sociala klyftor är ett problem för
              rättvisan och folkhälsan. Personer med förgymnasial utbildning
              lever ca fyra fem år kortare liv än de med eftergymnasial utbildning.
              Det är en stor skillnad som kan och bör hanteras genom en mer
              rättvis fördelning av hälsans bestämningsfaktorer: egenmakt och
              innanförskap.
            </seg>
            <seg xml:id="i-495f72936810acea-0">
              Centerpartiets och alliansregeringens politik leder till större
              egenmakt. Den ger större möjligheter att påverka den egna vardagen.
              När arbetslinjen som alliansregeringen driver och genomför ersätter
              vänsterpartiernas bidragslinje och folk kommer i jobb och utanförskapet
              minskar kan jämlikheten öka och folkhälsan förbättras. Egen försörjning
              är bra för hälsan.
            </seg>
            <seg xml:id="i-a4f27cc760b406ec-0">
              Från Centerpartiet ser vi gärna en nationell kommission för att
              följa upp WHO:s rapport så att vi gör vad vi kan nationellt och
              globalt.
            </seg>
            <seg xml:id="i-cfe21bbf5ee3506a-0">
              Herr talman! Vi gör nog alla besök runt om i landet inom sjukvården,
              vid äldreboenden, dagverksamheter, föräldragrupper etcetera. Visst
              kommer det fram en frustration över att det inte finns tillräckligt
              med resurser, men ofta möter man också en arbetsstolthet över
              att kunna visa upp fina resultat. Detsamma gäller enskilda patienter,
              hyresgäster, brukare och föräldragrupper. Ibland är det svårt
              att komma till, men när man väl gör det är man oftast nöjd med
              den vård och omsorg som ges.
            </seg>
            <seg xml:id="i-af87018ab0a07435-0">
              Vi kan självfallet bli betydligt effektivare. Vi kan korta köer,
              förbättra bemötande, uppvärdera vård- och omsorgsyrken, öka personalens
              kompetens, öka patientens inflytande, förbättra patientsäkerheten,
              ta till vara engagemanget hos vårdpersonalen och underlätta för
              dem som vill starta eget. Listan kan göras lång. Vi kan göra mycket
              och det gör alliansregeringen.
            </seg>
            <seg xml:id="i-430d4801e78f8288-0">
              En av de största satsningarna är upprustningen av psykiatrin.
              Den fortsätter med ytterligare 900 miljoner kronor årligen 20092011.
              Barn och unga står i fokus. En kraftfull satsning görs för att
              personer med psykisk funktionsnedsättning ska få meningsfull sysselsättning.
              Det är bra och nödvändigt.
            </seg>
            <seg xml:id="i-d19c1655f614d378-0">
              Låt mig ta några fler exempel. Vi gör det lättare för patienter
              att få vård. Det senaste är kömiljarden som kommer att hjälpa.
              Dessutom har det i dag presenterats förslag på en skärpt vårdgaranti.
            </seg>
            <seg xml:id="i-31be7396eb9edb25-0">
              Vi synliggör vårdresultaten genom öppna jämförelser så att såväl
              patienter som läkare och beslutsfattare får kunskap om vårdens
              kvalitet. Vi genomför också vårdval inom primärvården.
            </seg>
            <seg xml:id="i-72a116103e87ba00-0">
              Vi underlättar företagsamheten inom vården. Genom etableringsfrihet
              blir det enklare att starta och driva vårdcentraler. Nutek har
              presenterat förslag på råd och stöd för dem som vill starta eget
              inom vård och omsorg. Nya möjligheter ges för den ideella sektorn
              att bidra.
            </seg>
            <seg xml:id="i-13562df241a336f9-0">
              Vi riktar in arbetet med folkhälsan på ett nytt sätt och avsätter
              115 miljoner kronor årligen till detta. Vi utvecklar även IT i
              vården.
            </seg>
            <seg xml:id="i-6c8b2feed1fec66c-0">
              Vi satsar på att höja vårdens kvalitet med medicinska kvalitetsregister.
              Patientsäkerheten ses över och en ny tillsynsorganisation byggs
              upp där hälso- och sjukvården och den sociala tillsynen samordnas.
            </seg>
            <seg xml:id="i-7ccfd6de737cefba-0">
              Vi gör en jättesatsning på forskning där medicin är ett prioriterat
              område. Särskilda resurser har gått till forskning om alkohol,
              narkotika och tobak.
            </seg>
            <seg xml:id="i-31fc09aa4909923e-0">
              Vi vill förenkla tillvaron för människor. Det ska bli fler apotek
              att välja på och ökat öppethållande. Servicen och tillgängligheten
              till läkemedel förbättras genom omregleringen av apoteksmarknaden.
            </seg>
            <seg xml:id="i-638a10e4c1db017d-0">
              Inom äldrepolitiken satsar vi på äldreboenden, kvalitetsfrågor
              och anhörigstöd.
            </seg>
            <seg xml:id="i-699825ac33ff945f-0">
              Vi genomför fritt val inom äldre- och handikappomsorg vilket
              fått stort stöd över landet.
            </seg>
            <seg xml:id="i-b5387c5c1349e6d6-0">
              Vi uppmuntrar frivilliginsatser som viktiga komplement.
            </seg>
            <seg xml:id="i-b1926f233357f1af-0">
              Vi fördubblar anslaget till tandvården från 3 till 6 miljarder
              kronor.
            </seg>
            <seg xml:id="i-10dc414f6471c179-0">
              Vi intensifierar arbetet med att nå ett samhälle tillgängligt
              för alla.
            </seg>
            <seg xml:id="i-5208456bb3eed27d-0">
              Listan kan göras mycket längre.
            </seg>
            <seg xml:id="i-3c6c49ce6e0212ef-0">
              Jag har gjort den här redovisningen för att alla som lyssnar
              på, eller på annat sätt tar del av, dagens debatt ska förstå att
              vi nu äntligen har en handlingskraftig regering i Sverige och
              fyra allianspartier som är på offensiven. Den förra regeringen
              stod ju för väldigt lite verkstad. Nu händer det saker som är
              positiva för den enskilda människan och hennes behov.
            </seg>
            <seg xml:id="i-a3dace7145a1d9dd-0">
              Herr talman! En blandad kompott med lite smått och gott så sammanfattar
              jag oppositionspartiernas så kallade budgetalternativ.
            </seg>
            <seg xml:id="i-9ebbffea5d6f2712-0">
              Det låter stort i försöken till de ideologiska pamfletterna,
              men i socialbudgetens konkreta förslag är det förhållandevis lite
              som oppositionen kommer med. Det finns ingen samlad skuggbudget.
              Det är en blandad kompott. Socialdemokrater och miljöpartister
              kryddar lite extra på några områden. Det är inte mycket att säga
              om. Vänsterpartiet öser på i vanlig ordning; det känner vi igen.
            </seg>
            <seg xml:id="i-aa1e02cde742724c-0">
              Slutsatsen är alltså att det inte finns någon samlad skuggbudget.
              Vi har en bra uppslutning från stora delar av oppositionen för
              alliansregeringens socialbudget. I den delen är det bra, tycker
              jag.
            </seg>
            <seg xml:id="i-69a5cacfa6b99159-0">
              Att man sedan, särskilt från Ylva Johansson, får höra stora ord
              som försöker skyla över att det finns så lite att komma med är
              något man får ta. Det får man leva med när vi har budgetdebatt
              och oppositionen naturligtvis vill prioritera.
            </seg>
            <seg xml:id="i-b92903c0ae431bc5-0">
              Det finns inga sedelpressar, och det finns inga enkla lösningar.
              Det finns egentligen ingenting i oppositionens alternativbudget
              som pekar på någon lösning i den delen. Det saknar trovärdighet.
            </seg>
            <seg xml:id="i-6373a3e623fa6b44-0">
              Herr talman! Vi behandlar också 160 motionsyrkanden. I betänkandet
              har vi från majoriteten klargjort våra motiv till avslag. Det
              finns på flera områden många goda idéer som framförs i motioner.
              Många av dem är med i olika utrednings- och beredningsarbeten.
            </seg>
            <seg xml:id="i-48c3f2455a98a61a-0">
              Riksrevisionen har också granskat och haft synpunkter på samhällsberedskap
              när det gäller pandemisk influensa. Även här redovisas att regeringen
              har vidtagit ett antal åtgärder för att komma till rätta med det.
            </seg>
          </u>
          <note xml:id="i-40f38632195cb7b1-0">
            Herr talman! Jag yrkar bifall till förslagen i socialutskottets
            betänkande.
          </note>
          <note xml:id="i-73f2ff7e58082fa5-0">
            I detta anförande instämde Lars-Ivar Ericson och Maria Kornevik
            Jakobsson (båda c), Jan R Andersson (m), Tobias Krantz och Maria
            Lundqvist-Brömster (båda fp) samt Chatrine Pålsson Ahlgren och
            Rosita Runegrund (båda kd).
          </note>
          <note type="speaker" xml:id="i-23d814ed6ad71a74-0">
            Anf. 84 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-1">
            <seg xml:id="i-f63352aeffeb61d2-0">
              Herr talman! Jag tycker lite synd om Kenneth Johansson när jag
              lyssnar på honom. Han låter som en företrädare för det gamla Centerpartiet
              då man tyckte att det var viktigt att människor var i arbete och
              inte slängdes ut utan trygghet, då man tyckte att det var viktigt
              att det fanns stabila trygghetsförsäkringar när man blev sjuk.
            </seg>
            <seg xml:id="i-c17a8506ef656cd6-0">
              Ditt nya centerparti, Kennet Johansson, och den regering som
              ni ingår i har ju en politik som har sett till att 73 000 människor
              nu riskerar utförsäkring från sjukförsäkringen nästa år. Det är
              en halv miljon människor som på grund av er politik har lämnat
              a-kassan och därför står utan skydd när de nu blir varslade och
              uppsagda.
            </seg>
            <seg xml:id="i-582d0dc29d935bbd-0">
              Av dem som är kvar i a-kassan är det många som nu tvingas försöka
              leva på en ersättning som är så låg att de förmodligen måste gå
              till socialkontoret för att be om påfyllning för att klara sig
              och sina familjer.
            </seg>
            <seg xml:id="i-75d8477c26e80412-0">
              Det är er politik som har lett till att funktionshindrade och
              långtidsarbetslösa unga har stått helt utanför den uppgång i konjunkturen
              som vi har haft och de jobb som har skapats. De har inte fått
              vara med och dela på de nya jobben.
            </seg>
            <seg xml:id="i-d3ed5bd9c2cdd23d-0">
              Det är ni och er regering som nu för en politik som man tror
              kommer att leda till 9 procents arbetslöshet om ett år och som
              resulterar i nedskärningar i vården och omsorgen. Det är er politik
              som har sett till att man har nedrustat arbetsmarknadspolitiken,
              yrkesutbildningen och komvux så att man nu står handfallen inför
              den enorma kris och uppbromsning i ekonomin som nu sker.
            </seg>
            <seg xml:id="i-a4ae25e6bf87258b-0">
              Jag tror att Kenneth Johansson är ensam i världen om att anse
              att det regeringen nu gör innebär att det händer saker. Tvärtom
              ropar ju alla aktörer i Sverige samstämmigt på att regeringen
              ska vakna och börja agera. Vi saknar agerande från regeringen.
              Man står och ser på hur krisen fördjupas och gör ingenting.
            </seg>
          </u>
          <note type="speaker" xml:id="i-5f036a7cf9106952-0">
            Anf. 85 KENNETH JOHANSSON (c) replik:
          </note>
          <u who="kenneth_johansson_2e0139" next="cont" xml:id="i-0ba0131d107e6f77-1">
            <seg xml:id="i-c9f1ca1077991255-0">
              Herr talman! Centerpartiet står för en arbetslinje. Alliansregeringen
              står för en arbetslinje.
            </seg>
            <seg xml:id="i-b78ccff3cac88ce7-0">
              Så mycket som har gjorts när det gäller företagande och entreprenörskap
              inom det privata näringslivet och inom vård- och omsorgssektorn
              har Ylva Johansson aldrig kunnat åstadkomma med sin politik. Det
              vet vi. Vi har ju facit. Det var i princip noll när det gällde
              satsningar på att släppa fram engagemang och entreprenörskap.
            </seg>
            <seg xml:id="i-3aebdea746164183-0">
              Centerpartiet står alltså för en arbetslinje i stället för en
              bidragslinje. Det har ju gett resultat.
            </seg>
            <seg xml:id="i-825271e09e290caa-0">
              Jag kan peka på resultat i form av att fler har kommit i jobb
              och fler har kommit i sysselsättning. Vi har minskat utanförskapet
              med 180 000 personer. Det är fakta. Det kan man inte prata bort.
            </seg>
            <seg xml:id="i-2a74b21ff2af1fe5-0">
              Vi vet vilka alternativ vi har. Vi vet vad Ylva Johanssons parti
              har presenterat. Det skulle kunna innebära 60 000 färre människor
              i jobb. Det skulle betyda högre arbetslöshet och att resurserna
              till svensk välfärd skulle minska ganska dramatiskt. Det är vad
              det budgetalternativ som Socialdemokraterna har presenterat innebär.
              Det kan man inte bara prata bort genom att plötsligt få fram ett
              antal nya miljarder.
            </seg>
            <seg xml:id="i-03e443f0ad7d105e-0">
              Det är helt klart så att arbete krävs för att människor ska må
              bra, men också för att vi ska få resurser till vår välfärd.
            </seg>
          </u>
          <note xml:id="i-799cb7e61ecbaac3-0">
            Ajournering
          </note>
          <note xml:id="i-7014cc23eb96e796-0">
            Kammaren beslutade kl. 15.58 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u who="kenneth_johansson_2e0139" prev="cont" xml:id="i-d52e1a7b726bd615-1">
            <seg xml:id="i-eff1652ce619e66c-0">
              Återupptagna förhandlingar
            </seg>
          </u>
          <note xml:id="i-1ac679ba03c24ff4-0">
            Förhandlingarna återupptogs kl. 16.00.
          </note>
          <note xml:id="i-0bac1e824cbd0e7e-0">
            8 § Beslut om ärenden som slutdebatterats den 11 december
          </note>
          <note xml:id="i-b1d31372ad5f432a-0">
            Punkt 2
          </note>
          <note xml:id="i-b66b24112133709e-0">
            Punkt 3
          </note>
          <note xml:id="i-09a202fa99038f64-0">
            Punkt 4
          </note>
          <note xml:id="i-58acefa0e3719a64-0">
            Punkt 8
          </note>
          <note xml:id="i-3dc7112ffa8cbc8a-0">
            Punkt 9
          </note>
          <note xml:id="i-d3e07237e2226e58-0">
            Övriga punkter
          </note>
          <note xml:id="i-b1d31372ad5f432a-1">
            Punkt 2
          </note>
          <note xml:id="i-cfef5c0c69f8acf0-0">
            Punkt 5
          </note>
          <note xml:id="i-d3e07237e2226e58-1">
            Övriga punkter
          </note>
          <note xml:id="i-9c3ecd080def3fbf-0">
            9 § Beslut om ärenden som slutdebatterats den 12 december
          </note>
          <note xml:id="i-09a202fa99038f64-1">
            Punkt 4
          </note>
          <note xml:id="i-d3e07237e2226e58-2">
            Övriga punkter
          </note>
          <note xml:id="i-b1d31372ad5f432a-2">
            Punkt 2
          </note>
          <note xml:id="i-3dc7112ffa8cbc8a-1">
            Punkt 9
          </note>
          <note xml:id="i-bf39ece22b2d5e5a-0">
            Punkt 11
          </note>
          <note xml:id="i-7dc875f8fa4c5267-0">
            Punkt 12
          </note>
          <note xml:id="i-3738810768fd38cc-0">
            Punkt 13
          </note>
          <note xml:id="i-d3e07237e2226e58-3">
            Övriga punkter
          </note>
          <note xml:id="i-97a01a30399e7498-0">
            10 § Beslut om ärenden som slutdebatterats vid dagens sammanträde
          </note>
          <note xml:id="i-c36429a6421708e9-0">
            Punkt 1
          </note>
          <note xml:id="i-e15755f895e2c734-0">
            Punkt 6
          </note>
          <note xml:id="i-d3e07237e2226e58-4">
            Övriga punkter
          </note>
          <note xml:id="i-bb2f49ac5bba9f22-0">
            11 § (forts. från 7 §) Hälsovård, sjukvård och social omsorg
            m.m. (forts. SoU1)
          </note>
          <note type="speaker" xml:id="i-d9ef573ab3c1ef3a-0">
            Anf. 86 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-1">
            <seg xml:id="i-3ba1c75d7238248e-0">
              Herr talman! Jag tog upp frågan om tandvårdsreformen i mitt anförande.
              Jag citerar Kenneth Johansson från debatten i april när vi fattade
              beslut om tandvårdsreformen. Då sade Kenneth Johansson: Nu tar
              vi ett stort steg till förmån för en god tandvård till en rimlig
              kostnad med profilen att de som har de största behoven kommer
              först. Det var en god ambition, men sedan har det sett helt annorlunda
              ut.
            </seg>
            <seg xml:id="i-a86b7292f671a099-0">
              Jag har några rubriker här från olika tidningar. Det är inte
              några skvallertidningar, utan det är till och med faktatidningar.
              Det står: Tandvårdsreformen borrar hål i plånboken. Ensidigt högkostnadsskydd
              ger försämrad tandhälsa. Tandpriserna varierar kraftigt. Vill
              en tandläkare ta mer betalt än referenspriset är det fritt fram
              att göra det, men då måste patienten stå för den extra kostnaden
              helt och hållet.
            </seg>
            <seg xml:id="i-e163482a6c1579d3-0">
              Det kom som en överraskning för många patienter. När vi debatterade
              tandvårdsreformen i april i år sade Kenneth Johansson inget om
              att det finns inskränkningar när det gäller möjlighet till behandling
              vid närmare 40 procent av tänderna. Kände inte Kenneth Johansson
              till alla de problemen? Det var inte så enkelt som att de största
              behoven kommer först.
            </seg>
          </u>
          <note type="speaker" xml:id="i-d3accfd2e4578be5-0">
            Anf. 87 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-0069b30ba3834c95-0">
            <seg xml:id="i-0642b8493f5a55f8-0">
              Herr talman! Tack för frågan om tandvårdsreformen! Jag tycker
              att det är viktigt att vi diskuterar den, framför allt är det
              viktigt därför att det ska bli så bra som det är tänkt att det
              ska bli.
            </seg>
            <seg xml:id="i-51dd95b4d4f73e25-0">
              Det är ett stort steg framåt. Det är de allra största behoven
              som ska tillgodoses. Jag tycker att det Elina Linna återgav var
              klokt sagt. Det var klokt av den som sade det. Det är en mycket
              ambitiös satsning, med ett förbättrat högkostnadsskydd, med ett
              tandvårdsbidrag. Jag står fast vid allt det som Elina Linna läste
              upp av det klokt sagda.
            </seg>
            <seg xml:id="i-68ed1dc3bc5b18dc-0">
              Däremot får jag erkänna att genomförandet har varit svårare än
              vad som kunnat förutses. Vi tog lite extra tid på oss för att
              göra det så säkert som möjligt i genomförandefasen, men det är
              ingen tvekan om att IT-system och andra saker, framför allt åtgärder
              som ligger på Försäkringskassans område, har tagit mer tid än
              vad vi kunde förutse. Det är beklagligt och det har ställt till
              inkörningsproblem. Men det ska ju inte skymma den stora reform
              som vi ändå har satsat 6 miljarder kronor i helårseffekt för att
              genomföra. Det tycker jag snarare att vi ska vara stolta över.
            </seg>
          </u>
          <note type="speaker" xml:id="i-022da7c1bcb5e250-0">
            Anf. 88 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-2">
            <seg xml:id="i-f82b6178dab8ed39-0">
              Herr talman! Kenneth Johansson kommenterade inte med ett ord
              att det finns inskränkningar i möjligheten till behandling när
              det gäller 40 procent av tänderna. Det är inte endast tänderna
              längst bak, det som kallas för åttan, utan det är också sjuan
              och sexan som berörs av inskränkningar. De implantat som Kenneth
              Johansson i debatten lovade alla personer får inte alla människor.
              Människor känner sig lurade när det gäller tandvårdsreformen.
              Både medierna och speciellt politikerna har gett felaktiga uppgifter
              från början.
            </seg>
            <seg xml:id="i-59f98c4873c5d623-0">
              På onsdag kommer ett radioprogram som sänds på förmiddagarna
              att handla om tandvården. Folk får kontakta radioredaktörerna
              och berätta om uppgifter som de först trott skulle gälla men som
              sedan, när de kommer till tandläkaren, inte gäller. Det är inte
              bara tänderna längst bak i munnen, sexan syns ju.
            </seg>
            <seg xml:id="i-4e1ea19f79be05bc-0">
              Den här tandvårdsreformen har inte fyllt löftet att det ska vara
              möjligt för dem med sämst ekonomi att också få tandlagningar efter
              önskemål, inte bara efter behov utan efter önskemål, som implantat.
              Det går inte.
            </seg>
          </u>
          <note type="speaker" xml:id="i-a2632a213b0e2140-0">
            Anf. 89 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-0069b30ba3834c95-1">
            <seg xml:id="i-3719f850c32ce4e9-0">
              Herr talman! Det är klart att det går att åtgärda de största
              behoven utifrån de riktlinjer som har tagits fram. Jag ska inte
              gå in på tänders numrering, men jag vet så mycket som att de tänder
              som är längst in i munnen inte heller tidigare har ingått i förmånssystemet
              och gör det inte heller i det nya systemet. Det kanske är det
              som Elina Linna pekar på, med rätta.
            </seg>
            <seg xml:id="i-abc6e10a71508cda-0">
              Ett problem gäller också den information som Försäkringskassan
              redan för länge sedan skulle ha varit ute med. Det är en portal
              på Internet där många av de faktaredovisningar som efterlyses
              av Elina Linna och andra skulle kunna finnas och ge svar. Jag
              hoppas att det kan vara en förklaring. Däremot är det inte en
              nöjsam förklaring. Det är saker som måste åtgärdas. Jag vet att
              de jobbar för fullt för att också kunna göra det.
            </seg>
          </u>
          <note type="speaker" xml:id="i-3ab8753344a8dcee-0">
            Anf. 90 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-2bf168ead3064d75-1">
            <seg xml:id="i-3cb75bf429592505-0">
              Herr talman! Kenneth Johansson efterlyste i sitt inlägg en gemensam
              skuggbudget. Är det inte lite patetiskt att tala om en skuggbudget
              mitt i mandatperioden? Det hade inte ni heller två år före valet.
              Vi kommer nog i sinom tid att erbjuda ett alternativ till de fyra
              partier som sitter i regeringen i dag. Men låt oss återkomma till
              det våren 2010, när vi har arbetet ihop vårt gemensamma förslag.
            </seg>
            <seg xml:id="i-193a3b9a651e040a-0">
              Det vi debatterar i kammaren i dag är de förslag som Miljöpartiet
              har lagt fram. I vissa delar liknar de väldigt mycket de förslag
              som även Socialdemokraterna och Vänstern har lagt fram, men vi
              går fram med vart och ett av våra partier.
            </seg>
            <seg xml:id="i-6f019019eff07514-0">
              Jag begärde ordet när Kenneth Johansson nämnde att Centerpartiet
              hade bjudit in Michael Marmot. Han har faktiskt varit ordförande
              i den kommission som har skrivit rapporten Closing the Gap in
              a Generation . De pekar på väldigt viktiga faktorer som jag tycker
              tyvärr går lite grann åt fel håll just nu.
            </seg>
            <seg xml:id="i-9e76d90c93a149c7-0">
              Min fråga till Centerpartiet blir: Hur vill ni leva upp till
              de rekommendationer som formuleras i den här kommissionsrapporten?
              Blir det större möjlighet till egenförsörjning med tuffare regler
              i sjukförsäkringen? Blir det större möjlighet att få jobb med
              en lägre ersättning i a-kassan? Med tanke på lågkonjunkturen,
              hur ska gruppen som inte har full arbetsförmåga kunna slåss om
              jobben?
            </seg>
          </u>
          <note type="speaker" xml:id="i-e38b0fcb557e3e79-0">
            Anf. 91 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-0069b30ba3834c95-2">
            <seg xml:id="i-7141836312746c91-0">
              Herr talman! Jag konstaterar när det gäller de tre budgetalternativen
              först och främst att det är väldigt spretigt. Vänsterpartiet har
              mycket mer än ni övriga har. Jag konstaterar också, utifrån den
              debatt som ingen kan undgå att ta del av, att ni försöker få ihop
              det på oppositionskanten men inte lyckas så väldigt bra. Men ni
              försöker. Då kan det också vara av intresse att se vad det är
              för gemensam politik ni för. Men den lyser definitivt med sin
              frånvaro. Det var det enkla och försiktiga påstående som jag ville
              göra.
            </seg>
            <seg xml:id="i-b3b8afe9f57b0f7a-0">
              Hälsoklyftor tycker jag är en oerhört angelägen fråga, för Centerpartiet
              högprioriterad. Med Centerpartiets och allianspolitikens effekter
              blir det en mycket större möjlighet att hela de sociala klyftorna
              än vad oppositionspartiernas politik leder till.
            </seg>
            <seg xml:id="i-5f0904a4a809603f-0">
              Egenmakt är en fråga, att själv kunna vara med och påverka och
              styra, att bestämma över sitt eget liv, att inte behöva stå med
              mössan i hand. Innanförskap är nästa, att vara med i ett lag,
              att vara med i ett arbetslag, att vara med i en arbetsgemenskap,
              att slippa bidragsberoende, att slippa vara arbetslös och i utanförskap.
              Arbetslinjen är den tredje, där vi har nått bra resultat och där
              vi ser att de alternativ som oppositionen redovisar precis tvärtom
              skulle leda till ett ökat bidragsberoende och ett ökat utanförskap.
            </seg>
            <seg xml:id="i-5e3318c1450f4059-0">
              Det här är för mig tre viktiga områden, egenmakt, innanförskap
              och arbetslinjen, för att leva upp till sir Michael Marmots och
              WHO:s arbete. Det slåss vi för.
            </seg>
          </u>
          <note type="speaker" xml:id="i-61b53f9b504923dc-0">
            Anf. 92 GUNVOR G ERICSON (mp) replik:
          </note>
          <u who="jan_ericson_aca06f" xml:id="i-2bf168ead3064d75-2">
            <seg xml:id="i-adc98a683af81872-0">
              Herr talman! Vi kan titta på de målområden vi har. Det Kenneth
              Johansson pratar om är målområde 1, Delaktighet och inflytande.
              Jag delar uppfattningen att det är en viktig del av folkhälsopolitikens
              område. Men det är också viktigt med hälsosammare arbetsplatser.
              Om det nämnde Kenneth Johansson ingenting.
            </seg>
            <seg xml:id="i-1628de9d98cca2cf-0">
              Jag tar upp de tre områden som Michael Marmot pekade ut igen.
              Av de tre punkterna kan man möjligtvis säga att delaktighet och
              inflytande handlar om att förbättra vardagens villkor, men vad
              vill Centerpartiet egentligen göra när det gäller punkterna 2
              och 3?
            </seg>
            <seg xml:id="i-76bd8916a83c8ad7-0">
              Punkt 2 handlar om att motverka den orättvisa fördelningen av
              makt, pengar och resurser. För att kunna motverka den ojämlikhet
              i hälsa som finns och ojämlika levnadsvillkor måste orättvisor
              i samhällsstrukturen motverkas. Det gäller till exempel bristande
              jämställdhet mellan kvinnor och män. Det kräver en stark offentlig
              sektor som är engagerad, kompetent och tillräckligt finansierad,
              skriver sir Michael Marmot i sin rapport.
            </seg>
            <seg xml:id="i-ed7b7e1047b8f4d9-0">
              Vi hörde tidigare att vi satsar på extra pengar till kommuner
              och landsting. Det har inte ni i regeringen gjort.
            </seg>
            <seg xml:id="i-e93bb14953e966b7-0">
              De skriver vidare att för att kunna uppnå det här krävs inte
              bara starkare myndigheter, utan det krävs också en förbättrad
              samhällsstyrning. Hur vill ni uppnå det?
            </seg>
          </u>
          <note type="speaker" xml:id="i-63dbd86413cbf8be-0">
            Anf. 93 KENNETH JOHANSSON (c) replik:
          </note>
          <u who="kenneth_johansson_2e0139" xml:id="i-0069b30ba3834c95-3">
            <seg xml:id="i-563d0d3e5912a323-0">
              Herr talman! När det gäller mer resurser till kommuner och landsting
              finns det risk för att den som läser protokollet tror att det
              Gunvor G Ericson säger är sant. Men sanningen är att i den budget
              för nästa år som ännu inte har trätt i kraft finns det 6 miljarder
              kronor mer till kommun- och landstingssektorn. Det är alltså plus
              6 miljarder kronor. Lägg därtill kömiljarder och rehabiliteringssatsningar
              så blir det ett antal miljarder extra till kommun- och landstingssektorn.
            </seg>
            <seg xml:id="i-8ef63d6b45cd6495-0">
              Frågan om hälsosamma arbetsplatser är så självklar. Det är vi
              överens om, och det står vi bakom.
            </seg>
            <seg xml:id="i-c9f326e987a98f7d-0">
              Jag har fördjupat mig i WHO:s rapport och funderat på vad det
              konkret skulle kunna innebära för socialutskottet. Jag har kommit
              fram till tre områden. Det första är bra uppväxtförhållanden för
              våra barn. Familjer ser olika ut, men viktigast är barnen. Vi
              ska ha föräldragrupper etcetera.
            </seg>
            <seg xml:id="i-0efd04fbdfccd08e-0">
              Det andra är en tillgänglig hälso- och sjukvård där vi redovisar
              förslag och där en mångfald av vårdutövare ger bättre förutsättningar.
            </seg>
            <seg xml:id="i-0a012570e5fb72f5-0">
              Det tredje handlar om miljön, hälsan och de områden som behöver
              utvecklas där. Jag kan försäkra Gunvor G Ericson om att jag personligen
              har samtalat med sir Michael Marmot om de här tre punkterna med
              mera. Han applåderar de initiativen och förslagen.
            </seg>
          </u>
          <note type="speaker" xml:id="i-69157b4a55d95869-0">
            Anf. 94 CECILIA WIDEGREN (m):
          </note>
          <u who="cecilia_widegren_1aef95" xml:id="i-fe5870053d7b5dcf-0">
            <seg xml:id="i-e9d5a02e44078d40-0">
              Herr talman! Vi har slagit rekord. Aldrig någonsin tidigare har
              Sveriges skattebetalare satsat så mycket pengar på vården, omsorgen,
              tandvården, missbruket, smittspridningen, hiv/aids-satsningar
              och psykiatrin, allt för att sätta patienten i fokus och allt
              för att sätta medarbetaren i fokus. Det är över 250 miljarder
              som vi tillsammans varje år finansierar genom de 21 landstingen,
              delar av kommunernas budget och den del som vi har att ta ställning
              till här i dag, nämligen de knappt 55 miljarder som staten dessutom
              skjuter till.
            </seg>
            <seg xml:id="i-28a38d228cd72cb6-0">
              Det är rekord, herr talman, men ändå börjar man den här debatten
              med att prata om de pengar som inte finns. Jag tycker att den
              här debatten ska handla om de resurser vi har eftersom det finns
              så enormt mycket gemensamma resurser. Den största frågan kan inte
              vara bristen på pengar. Det viktigaste måste vara att fokusera
              på de gemensamma resurser som skattebetalarna varje dag sliter
              ihop för att vi tillsammans ska fördela dem efter behov. Vi ska
              använda och nyttja de här resurserna på bästa sätt.
            </seg>
            <seg xml:id="i-546f4f2d82b7cc18-0">
              Herr talman! Vi ska också använda den erfarenhet vi har från
              tidigare och de läxor vi har lärt oss. Vi ska inte göra det vi
              alltid har gjort, för då vet vi också hur det alltid har gått.
            </seg>
            <seg xml:id="i-e9bf3f7996395567-0">
              Det är därför, herr talman, som alliansregeringen inleder med
              ett rejält förnyelsearbete för att sätta patienten och medarbetarna
              i fokus. Det är det vi har fått väljarnas förtroende för. Vi är
              den regering som har haft den största majoriteten på flera decennier
              i den här kammaren.
            </seg>
            <seg xml:id="i-3c0f840a9f08bc6d-0">
              Herr talman! Det går inte längre att bara komma med gamla lösningar,
              gamla mediciner som man kan säga i sjukvården, eller att ösa på.
              Nu är det tid för förnyelse och för att varje skattekrona ska
              användas på ett bättre sätt.
            </seg>
            <seg xml:id="i-8585dee3da425a41-0">
              Vi moderater och våra kolleger i alliansen är fullständigt överens
              om att det är den solidariska finansieringen som är grunden för
              den gemensamma välfärden. Det gäller också för hälso- och sjukvården.
              Det är de lika behoven som ska styra med de lika villkoren.
            </seg>
            <seg xml:id="i-5405de422f0b87a5-0">
              Jag kommer i dag inledningsvis att främst fokusera på hälso-
              och sjukvården, men jag står bakom utskottets samtliga ställningstaganden,
              som jag yrkar bifall till. Samtidigt yrkar jag avslag på samtliga
              motioner. Jag vill också hänvisa till att min kollega Magdalena
              Andersson kommer att fokusera lite mer på barnen om en stund.
            </seg>
            <seg xml:id="i-1f741fe09d4a602f-0">
              En god hälso- och sjukvård börjar självklart hos var och en av
              oss. Vi har ett eget ansvar för vår egen hälsa. Vi kan själva
              se till att vi har en god hälsa. Det är viktigt att också göra
              så.
            </seg>
            <seg xml:id="i-b42e23670203c8d5-0">
              Samtidigt kommer vi i alliansregeringen att omreglera apoteksmonopolet
              för att möjliggöra fler tjänster som var och en kan ta del av
              för att förbättra sin hälsa. Det handlar om fler självtester,
              att fundera över varför man är förkyld eller varför man har feber
              och att använda självtester som finns på Internet. Det finns många
              olika sätt att själv vara delaktig i det förebyggande arbetet.
              Avregleringen av apoteksmonopolet är en sak för att bättre kunna
              stärka vars och ens hälsa.
            </seg>
            <seg xml:id="i-e16080ae9cdf6f0a-0">
              Herr talman! Den dagen man behöver sjukvård, den dagen man drabbas
              av psykisk ohälsa eller den dagen man behöver rejäl hjälp ska
              också det gemensamma ställa upp. Det är det vi i dag ska fokusera
              debatten på.
            </seg>
            <seg xml:id="i-64859040bc00279a-0">
              Internationellt sett ligger Sverige väldigt bra till när det
              gäller medicinska resultat, men vi har så oerhört mycket mer att
              göra när det gäller tillgängligheten. Där har vi också ett nationellt
              ansvar. Då är det oerhört tråkigt att höra att det bara är gamla
              mediciner som ska lösa detta. Socialdemokraterna hade tolv år
              på sig, och vi vet vad det blev för tillgänglighet av det. Det
              blev vårdköer, och vi fick ärva dem.
            </seg>
            <seg xml:id="i-880e1fcb4f1e9836-0">
              Sedan 2005 har vi satsat 7 miljarder utöver vad de 21 landstingen
              har satsat för att lösa problemen med tillgängligheten i sjukvården.
              Vad har vi fått av detta?
            </seg>
            <seg xml:id="i-cba6b755b265310b-0">
              Herr talman! Häromdagen kom det ett brev hem till patient Hans.
              Han hade fått diagnosen ryggont av sin läkare. Han fick ett besked
              från röntgenkliniken där de sade att de hade fått en remiss för
              en magnetkameraundersökning och han var välkommen till dem om
              ca 18 månader. Det är svensk hälso- och sjukvård när tillgängligheten
              är som sämst. Det kan inte vara meningen att patienter som Hans
              och andra ska få den typen av besked.
            </seg>
            <seg xml:id="i-dc52fe116cc632b3-0">
              Det är därför som vi i förra veckan presenterade en prestationsbunden
              vårdgaranti som också stimulerar till att sköta det ansvar man
              har. Det handlar om ännu mer muskler, resurser och morötter för
              att korta ännu fler köer. Här måste vi göra någonting annorlunda.
              Det här är ett nytt grepp. Vi lägger inte bara ytterligare miljarder
              till landstingen, utan vi ber också om prestationer så att Hans
              och andra ska få positiva besked.
            </seg>
            <seg xml:id="i-55aaf3ab7c0982ca-0">
              I dag har vi fått presenterat för oss på vilket sätt vi ska stärka
              och få en ny patienträttighetslagstiftning i Sverige. Vi har glatt
              tagit emot utredarens förslag under dagen. Det kommer att remissbehandlas
              inom en snar framtid.
            </seg>
            <seg xml:id="i-33030d77b633136f-0">
              Herr talman! Det är ingen rolig läsning. Det står att köerna
              i landstingen i Norrbotten, Gävleborg och Västerbotten är längre
              än 13 veckor. Det är tur att det finns andra exempel i Sverige.
              Man kan läsa att de flesta och mest dominerande väntetiderna i
              Helsingfors är högst fyra veckor. Någonting har hänt, och det
              är tur det. Vi får hoppas att den här prestationsbundna vårdgarantin
              gör ytterligare insatser.
            </seg>
            <seg xml:id="i-234627a0f4889899-0">
              Därutöver presenterade regeringen i går en del av rehabiliteringsgarantin
              med ytterligare 1,6 miljarder för att hjälpa dem som står längst
              från arbete att snabbt komma tillbaka till arbete efter egen förmåga
              och med en gemensam rehabiliteringsplan. Det görs oerhört mycket,
              och vi använder befintliga resurser på ett bättre sätt än vad
              vi tidigare har gjort, men det finns självfallet mer att göra.
            </seg>
            <seg xml:id="i-4f633dc022bccff4-0">
              Herr talman! Kvalitet är kanske grundbulten för att patienten,
              brukaren, ska vara ännu mer delaktig i framtiden. På onsdag kommer
              vi att få ta del av Patientsäkerhetsutredningen. Den kommer att
              fokusera ännu mer på att stärka patienten och kvaliteten i hälso-
              och sjukvården, men det finns mer att göra.
            </seg>
            <seg xml:id="i-5ca12bb6f78b5d56-0">
              Vi kommer att jobba vidare med de öppna jämförelserna. De är
              en viktig komponent för att stärka kvaliteten för den enskilde.
              Parallellt med att vi utformar en nationell strategi för kvalitetsutveckling
              kommer vi också att arbeta fram bildandet av en strukturellt fristående
              och oberoende granskningsfunktion inom hälso- och sjukvården.
              Allt detta görs med avsikten att förstärka de öppna jämförelserna
              med avseende på effektivitet och kvalitet. Detta är grunden för
              att den enskilde i framtiden ska känna en stärkt kvalitet och
              att vi fullt ut tror på den.
            </seg>
            <seg xml:id="i-12401bb7d2cbd4f0-0">
              Herr talman! Avslutningsvis vill jag kommentera det som har blivit
              resultatet av tolv år med Socialdemokraterna, nämligen existensen
              av ett A-lag och ett B-lag i svensk hälso- och sjukvård. Det finns
              i dag över 400 000 svenskar som väljer att betala dubbelt för
              sin hälso- och sjukvård. 400 000 svenskar underkänner det som
              Socialdemokraterna fortfarande hävdar ska lösas på samma sätt.
              Man är beredd att betala dubbelt. Det är inte rimligt.
            </seg>
            <seg xml:id="i-30ca862a3145564b-0">
              Alliansregeringen gör därför allt för att se till att vi ska
              få vård på lika villkor och att det inte ska finnas behov av att
              springa före i kön eller använda plånboken för att komma till
              rätta med den ojämlika vård som vi har i dag. Men jag noterar
              att företag som LKAB, Folksam och Sunne kommun går före när det
              gäller detta. Jag tycker att det är ett eget underkännande som
              man faktiskt behöver lyssna in. Det behövs nya lösningar, nya
              mediciner, för att ta tag i de hälso- och sjukvårdsproblem som
              vi har.
            </seg>
            <seg xml:id="i-42cdb84eb679e903-0">
              Herr talman! Alliansregeringen har lagt fast en tuff ambition.
              Vi har tagit tag i vissa frågor. Vi har ytterligare några frågor
              framför oss, och vi kommer att jobba vidare med stor frenesi för
              detta.
            </seg>
          </u>
          <note type="speaker" xml:id="i-45d72ffecd6ccda9-0">
            Anf. 95 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-3">
            <seg xml:id="i-fda14546465850e9-0">
              Herr talman! Nu finns inte socialministern här, så jag passar
              i stället på att fråga Cecilia Widegren om detta med Rett Center,
              som vi ju också hade uppe i utskottet. Förra mandatperioden tog
              socialutskottet ett utskottsinitiativ, där vi skrev ungefär att
              regeringen bör bedöma verksamheten vid Rett Center och återkomma
              till riksdagen med förslag om hur den kan finansieras på lång
              sikt. Vi var överens om det.
            </seg>
            <seg xml:id="i-becfd4816c87631b-0">
              Nu har regeringen ändrat texterna i budgeten. På s. 24 kan vi
              läsa att det inte handlar om att man finansierar på lång sikt.
              Där står det om de 16 miljonerna, som jag inte heller har fått
              veta hur de fördelas: Det rör sig bl.a. om bidrag till Vidarkliniken
              och Rett Center. Dylika bidrag ska omprövas årligen för att säkerställa
              att statliga medel som utbetalas används väl och i enlighet med
              regeringens intentioner.
            </seg>
            <seg xml:id="i-8721d76131c458c2-0">
              Min fråga till Cecilia Widegren är: Vad kommer detta att innebära
              för Rett Center, som har hand om flickor det är enbart flickor
              som drabbas av denna funktionsnedsättning som behöver en mycket
              specialistinriktad omsorg? Ska de vänta på finansiering ett år
              i taget?
            </seg>
          </u>
          <note type="speaker" xml:id="i-fd3f5e9a96d974ec-0">
            Anf. 96 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-fe5870053d7b5dcf-1">
            <seg xml:id="i-ddb24d8bf13aa14e-0">
              Herr talman! Tack, Elina Linna, för din fråga! Vi diskuterar
              nu ett budgetavsnitt som omfattar nästan 55 miljarder, och Elina
              Linna är intresserad av att diskutera en av de enheter som berörs.
              Det handlar om under 10 miljoner när det gäller Rett Center i
              Jämtland. Rett Center har att hantera en sällsynt diagnos. Det
              finns väl ungefär 250 i Sverige och EU. EU håller nu på att gemensamt
              samarbeta för att se vad vi kan hjälpas åt med. Det finns så få
              individer per land, så vi kanske gemensamt ska göra något.
            </seg>
            <seg xml:id="i-944afd870da5d9bd-0">
              Jag vet att socialministern har varit på besök och tagit del
              av de erfarenheter som finns på Rett Center. Jag är helt övertygad
              om att han återkommer när han har sammanfattat sin bedömning av
              den verksamhet som finns.
            </seg>
            <seg xml:id="i-85ac57b082a7ba32-0">
              Visst är den verksamhet som finns däruppe oerhört viktig, och
              vi ska också se till att använda de goda erfarenheter som finns
              därifrån i ett bredare samtal och arbete i Europeiska unionen.
            </seg>
          </u>
          <note type="speaker" xml:id="i-ea705a45adaafe0f-0">
            Anf. 97 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-4">
            <seg xml:id="i-1d6de3a4aa1a848e-0">
              Herr talman! Jag blev inte klokare av det här svaret. Menar Cecilia
              Widegren att de flickor som behandlas på Rett Center får söka
              sig till vård inom Europeiska unionen, och menar hon att också
              personalen som arbetar där får söka arbete på annat håll? De har
              alltså inte i dag några garantier för att Rett Center kommer att
              fortsätta.
            </seg>
          </u>
          <note type="speaker" xml:id="i-19971bb479c06cdd-0">
            Anf. 98 CECILIA WIDEGREN (m) replik:
          </note>
          <u who="cecilia_widegren_1aef95" xml:id="i-fe5870053d7b5dcf-2">
            <seg xml:id="i-4fbc4fab763cc41b-0">
              Herr talman! Nej, jag sade att socialministern verkligen tycker
              att det här är viktigt, liksom hela alliansregeringen, och därför
              har han själv åkt dit på besök. Efter det kommer han självklart
              att summera detta. Jag tror att han dessutom vill ta med sig erfarenheterna
              till de andra länderna i EU och se till att vi samarbetar om de
              här frågorna. Då kan vi i Sverige ha några centres of excellence
              medan man har andra centres of excellence i andra länder för att
              använda sig av de specifika kunskaper som behövs.
            </seg>
            <seg xml:id="i-0ff9b204af5feecb-0">
              Vi hanterar detta i vårt budgetbetänkande. Både på Rett Center
              och på Vidarkliniken har man fått besked om de separata insatser
              som vi gör i statsbudgeten. Men visst är det inte rimligt att
              när vi talar om ett paket som omfattar 55 miljarder att vi står
              här i talarstolen och bara diskuterar enstaka enheter. Det vore
              bättre att patienterna fick ett smidigare besked och att man vet
              att man satsar totalt sett, i EU, på detta.
            </seg>
          </u>
          <note type="speaker" xml:id="i-dcf91a25775a5540-0">
            Anf. 99 TOBIAS KRANTZ (fp):
          </note>
          <u who="unknown" xml:id="i-80c9e667756f306d-13">
            <seg xml:id="i-414c3eb96b68c1d6-0">
              Herr talman! Herje Dahlin är lärare vid Naturbruksgymnasiet i
              Älvdalen. Men han kan inte jobba. Han är hemma och sjukskriven
              med svår värk. För tidningen Falukuriren berättade han i september
              2006 om sina erfarenheter av svenska vårdköer.
            </seg>
            <seg xml:id="i-549233f0db94b14d-0">
              Herje är drabbad av svår artros i båda axlarna, och han säger
              att det gör fruktansvärt ont: Jag kan i princip inte utföra någonting
              utan att genast bli så sjuk att jag blir sängliggande, säger han.
              Mina dagar fylls av väntan, smärtstillande tabletter och till
              och med sömnmedel. Han fortsätter: Detta mitt liv pågår dag ut
              och dag in, vecka efter vecka. Jag befinner mig nämligen i vårdkön.
            </seg>
            <seg xml:id="i-f2fbe6f8b45b6904-0">
              Herje är tyvärr inte ensam bland svenska patienter. Han är en
              av de svenskar som under de senaste åren har fastnat i väldigt
              långa vårdköer. Vi vet att vårdköerna skapar väldigt mycket lidande.
              De skapar också stora samhällsekonomiska kostnader.
            </seg>
            <seg xml:id="i-997a7f4b85d14ec6-0">
              Dessutom hade Herje den stora olyckan att vara patient i det
              socialdemokratiskt styrda Landstinget Dalarna. Det är ett av de
              fyra landsting som enligt Socialstyrelsens rapport i början av
              året hade längst väntetider i specialistsjukvården.
            </seg>
            <seg xml:id="i-7cbe34ad3800bb76-0">
              Åren 19911994 infördes en vårdgaranti av den borgerliga regeringen.
              Det ledde till att köerna i den svenska sjukvården minskade dramatiskt.
              Sedan, vid regeringsskiftet 1994, när Socialdemokraterna återkom
              till makten, avskaffades garantin, och vårdköerna återinfördes.
              Pressad av kritik och pressad av verkligheten återinförde Socialdemokraterna
              en nationell vårdgaranti 2005, men det är nu, ett antal år efteråt,
              lätt att se att den har misslyckats. En tredjedel av landets patienter
              får vänta längre än 90 dagar på behandling i specialistsjukvården.
            </seg>
            <seg xml:id="i-87aa3f8815f3645e-0">
              Herr talman! Den svenska sjukvården lider av en paradox. Vi tillhör
              de länder i världen som har högst kvalitet i sjukvården, samtidigt
              som vi också enligt de allra flesta mätningar ligger väldigt långt
              nere när det gäller tillgänglighet. Enkelt uttryckt: Vi har väldigt
              långa köer i den svenska sjukvården.
            </seg>
            <seg xml:id="i-842c4a52849113ec-0">
              Vad är då orsaken till att vi har långa vårdköer? Socialstyrelsen,
              som kom med en rapport i början av det här året om att utvärdera
              den nationella vårdgarantin, har konstaterat att det inte i första
              hand handlar om storleken på resurserna. Det handlar om ledarskap
              och organisation. Det finns de landsting i landet som har goda
              ekonomiska resurser och lyckas dåligt med vårdgarantin, och det
              finns de som har dåliga ekonomiska resurser som lyckas bra.
            </seg>
            <seg xml:id="i-49bf4759c1758e34-0">
              Därför presenterade Folkpartiet i början av året ett förslag
              om en ekonomisk bonus till de landsting som är duktiga på att
              hålla vårdgarantin och på att korta köer, för att man ska skapa
              en drivkraft för landsting och regioner runt om i landet att ta
              ett helhetsgrepp och se till att människor får vård i stället
              för att stå i vårdkö.
            </seg>
            <seg xml:id="i-6fc41a1c6f417c11-0">
              Nu införs en prestationsbunden vårdgaranti på 1 miljard kronor
              årligen som ska utbetalas i början av nästa år på grund av de
              prestationer som görs i år. Detta är alldeles utmärkt. Men det
              behövs också fler åtgärder framöver.
            </seg>
            <seg xml:id="i-ca64ad6309d236bf-0">
              Vi vill bland annat införa krav på att det ska utbetalas en ekonomisk
              kompensation för de patienter som på ett sent stadium får sin
              operation inställd. Detta tillämpas i Helsingfors och Västra Götaland
              men borde bli allmänt tillämpat i andra delar av landet.
            </seg>
            <seg xml:id="i-2041d3621ec4b114-0">
              Det borde utfärdas böter till de landsting som inte informerar
              på rätt sätt om vårdgarantin. Redan i dag, med den vårdgaranti
              som vi har, ska landstinget informera om att det är möjligt att
              få vård i ett annat landsting om hemlandstinget inte kan leverera
              den vård som man har rätt till. Men det är många landsting som
              struntar i detta.
            </seg>
            <seg xml:id="i-9c31539d3937ed2a-0">
              Vi behöver också se till att vi får en ökad möjlighet till rörlighet
              över nationsgränserna. Vi behöver ökade möjligheter att söka vård
              i andra europeiska länder. Vi i Folkpartiet kallar det en europeisk
              vårdpeng.
            </seg>
            <seg xml:id="i-d594b76800313a6e-0">
              Herr talman! Folkpartiet vägrar att acceptera vårdköerna. Patienten
              ska vara i centrum, inte i väntrum.
            </seg>
            <seg xml:id="i-70759bdbb803afbe-0">
              Regeringen och allianspartierna står upp för en ansvarsfull budget
              och en offensiv budget inom välfärdspolitiken. Nästa år satsar
              vi 6 miljarder kronor extra till kommuner och landsting. Låt mig
              peka på några områden där vi gör särskilt stora satsningar.
            </seg>
            <seg xml:id="i-b909c35eb6510e62-0">
              Den svenska psykiatrin har under en lång följd av år varit i
              djup kris. Det har tagit sig uttryck bland annat i långa köer
              till barn- och ungdomspsykiatrin. Det har också tagit sig uttryck
              i ett antal mycket välkända vansinnesdåd som har skapat mycket
              stora tragedier. Nu gör vi äntligen en väldigt stor satsning på
              den svenska psykiatrin. 2,7 miljarder kronor satsas under loppet
              av tre år 20092011. Vi satsar på barn- och ungdomspsykiatrin,
              vi satsar på sysselsättning för psykiskt funktionshindrade, och
              vi har också genomfört en viktig reform som handlar om att vi
              ska ha möjlighet till öppen psykiatrisk tvångsvård.
            </seg>
            <seg xml:id="i-eba74f12f584792c-0">
              Vi gör också stora satsningar på svensk äldreomsorg. Under 2009
              satsas 2,1 miljarder kronor på kommuner och landsting när det
              gäller äldreomsorgen. 500 miljoner kronor av detta satsas på att
              vi ska få fler äldreboenden. Som många av er minns lovade Socialdemokraterna
              inför valrörelsen 2006 att det skulle bli 10 000 fler äldreboenden
              i Sverige. Det blev mer än 10 000 äldreboenden färre i Sverige.
              Nu skapar regeringen möjligheter för att denna utveckling ska
              kunna vändas.
            </seg>
            <seg xml:id="i-284b62b01a719923-0">
              Vi ser till att de äldre får mer makt och möjlighet att bestämma
              själva ute i äldreomsorgen. Det är därför som vi har infört en
              lag om valfrihetssystem, så att man själv ska kunna få välja om
              man vill ha sin äldreomsorg i privat regi eller i offentlig regi.
            </seg>
            <seg xml:id="i-ad636010893b47f5-0">
              Vi planerar för en kompetensreform i den svenska äldreomsorgen
              därför att vi är övertygade om att det inte bara är viktigt att
              vi får fler personer i den svenska äldreomsorgen utan också att
              vi får rätt personer med rätt kompetens.
            </seg>
            <seg xml:id="i-19e343d69f3f2cb4-0">
              Herr talman! Regeringen står för en samlad, offensiv och ansvarsfull
              välfärdspolitik. Mot detta står en opposition som är mycket splittrad
              och där förslagen spretar åt en mängd olika håll. Tittar vi på
              hur stora resurser totalt sett som de olika oppositionspartierna
              satsar på detta område, det socialpolitiska området, skiljer det
              ett stort antal miljarder mellan Socialdemokraterna och Vänsterpartiet
              som är ytterligheterna på detta område.
            </seg>
            <seg xml:id="i-425e53f5aabfbc11-0">
              Men om vi också ser på de sakfrågor som vi har att behandla ser
              vi också väldigt stora skillnader mellan de tre partier som nu
              säger att de om två år vill ta över makten i Sverige. Titta på
              tandvården till exempel, där Vänsterpartiet röstade nej till den
              tandvårdsreform som vi fattade beslut om i april i år. Om Vänsterpartiet
              hade fått igenom sin politik hade denna tandvårdsreform som Elina
              Linna nu kritiserar aldrig genomförts. Alla som nu har fått lägre
              kostnader för sin tandvård hade aldrig fått dessa lägre kostnader.
              Det ska vi komma ihåg. Miljöpartiet förespråkar en helt annan
              princip för tandvården abonnemangstandvård och Socialdemokraterna
              förespråkar ungefär nuvarande princip i systemet men mer pengar.
            </seg>
            <seg xml:id="i-65570961a69c4a9d-0">
              Hur ser det ut när det gäller apotekspolitiken? Där får vi olika
              besked från Ylva Johansson i stort sett varje vecka. Först var
              beskedet att när det gäller de planerade försäljningarna av apotek
              som regeringen har gått ut med skulle dessa apotek köpas tillbaka
              vid en socialdemokratisk valseger. Veckan efter var det ett nytt
              besked.
            </seg>
            <seg xml:id="i-ec7898246d7fa42b-0">
              Hur ser det ut när det gäller Vänsterpartiets och Miljöpartiets
              politik? Miljöpartiet motsätter sig en omreglering av apoteksmarknaden.
              Det gör även Vänsterpartiet. Men Vänsterpartiet vill inte heller
              låta receptfria mediciner finnas ute i dagligvaruhandeln. Här
              är det total splittring som gäller.
            </seg>
            <seg xml:id="i-ab367ee11db22d6e-0">
              Hur ser det ut när det gäller kampen mot vårdköerna? Inte heller
              här finns det någon samlad politik från vänsterkanten. Socialdemokraterna
              och Miljöpartiet är, om jag har läst motionerna rätt, för en prestationsbunden
              vårdgaranti i någon form, medan Vänsterpartiet, precis som Elina
              Linna sade tidigare, är kraftfullt emot detta.
            </seg>
            <seg xml:id="i-faa2d5564be07327-0">
              Herr talman! Hur ser dessa budgetalternativ ut? Hänger de samman?
              Finns det någon logik i dem? Sanningen är att om man tittar lite
              närmare på dem och petar lite grann på dem rasar de ihop som ett
              korthus.
            </seg>
            <seg xml:id="i-9a482221f198c990-0">
              De satsningar som Socialdemokraterna, Vänsterpartiet och Miljöpartiet
              vill göra säger de sig vilja betala via en kraftig skattechock
              som ska genomföras för det svenska folket. Mitt i en av de värsta
              lågkonjunkturer som vi har haft på decennier i Sverige vill Socialdemokraterna,
              Vänsterpartiet och Miljöpartiet kraftigt höja skatterna för låg-
              och medelinkomsttagare och för exempelvis den fordonsindustri
              som i dag kämpar för sin överlevnad. Där vill Socialdemokraterna,
              Vänsterpartiet och Miljöpartiet lägga en kraftig skattechock.
              Är det någon här inne som tror att vi mitt i en lågkonjunktur
              skulle gynnas av att det svenska näringslivet får kraftigt höjda
              skatter? Skulle det gynna den svenska välfärden? Nej, snarare
              är det så att detta naturligtvis skulle lägga en död hand över
              det svenska näringslivet. De pengar som ni säger att ni vill satsa
              nu hade inte funnits om er politik hade gått igenom.
            </seg>
            <seg xml:id="i-6f0c802826d02229-0">
              Men det händer saker och ting hela tiden i politiken. Under den
              senaste tiden har företrädare för de olika oppositionspartierna
              sagt att det kanske inte är så begåvat att mitt i en lågkonjunktur
              lägga en massiv skattechock på svenska folket. Allra längst har
              Vänsterpartiet gått, där Lars Ohly underkände sitt eget skattepolitiska
              alternativ för bara någon vecka sedan och sade att det kanske
              inte är så begåvat att lägga en massiv skattechock mitt i en lågkonjunktur
              och att det nog inte leder till fler jobb. Grattis till den insikten!
              Men vad händer då med det vänsterpartistiska budgetalternativ
              som vi diskuterar i dag? Det är på det sättet att en stor del
              av de satsningar som Elina Linna här nu talar sig varm för inte
              finns om ni inte får igenom era skattehöjningar på 5060 miljarder
              kronor. Vad är det du ska spara på nu, Elina Linna? Ni ska ta
              bort 5060 miljarder kronor i skattehöjningar. Vad ska ni spara
              på? Är det på vården, tandvården, äldreomsorgen eller psykiatrin?
              Var ska dessa 5060 miljarder kronor som ni nu inte längre vill
              höja skatterna med tas någonstans?
            </seg>
            <seg xml:id="i-33aa682de4e9a740-0">
              Herr talman! Regeringen för en ansvarsfull och offensiv välfärdspolitik
              där sådana som Herje och hans meningsfränder, de som har försmäktat
              i de långa svenska vårdköerna, står i centrum. Mot det står en
              opposition som bygger luftslott med låtsaspengar. Det är ett samlat
              politiskt ledarskap i en orolig tid som står mot en opposition
              som inte vet vart den vill. Där, herr talman, går skiljelinjen
              i svensk politik.
            </seg>
          </u>
          <note xml:id="i-425182a699b98f16-0">
            Med detta yrkar jag bifall till förslaget i utskottets betänkande
            och avslag på samtliga motioner och reservationer.
          </note>
          <note type="speaker" xml:id="i-ee7b990fdeb1acc5-0">
            Anf. 100 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-2">
            <seg xml:id="i-55a4056126803460-0">
              Herr talman! Jag ska ge Tobias Krantz besked om apoteken. Om
              vi får väljarnas förtroende river vi upp den avreglering av apoteken
              som ni nu planerar att genomföra. Vi anser att läkemedel är en
              del av hälso- och sjukvården, och vi kommer, om vi har möjlighet
              att styra, att se till att vi också har en hantering av läkemedlen
              som tillgodoser sjukvårdens behov och som är säker och som innebär
              att man använder skattebetalarnas pengar på ett så effektivt sätt
              som möjligt.
            </seg>
            <seg xml:id="i-5bb8ffee52146c83-0">
              Tobias Krantz sade att tillgänglighet inte bara är en fråga om
              pengar. Det är sant. Det är väldigt mycket en fråga om ledarskap
              och organisation. Om man då tittar på några av de landsting som
              har lyckats bäst i dag med tillgängligheten så är Kalmar landsting
              ett av dem som brukar lyftas fram och som lyfts fram också av
              Sveriges Kommuner och Landsting. Men det finns också andra som
              har god tillgänglighet.
            </seg>
            <seg xml:id="i-526bf64612e51961-0">
              Nu lägger regeringen fram en proposition som vi snart ska ta
              ställning till här i riksdagen och som river upp förutsättningarna
              för det som har skapat god tillgänglighet i flera av dessa landsting.
              I Kalmar län kommer man inte att kunna behålla Hälsoval Kalmar
              om den proposition som tvingar fram etableringsfrihet i primärvården
              genomförs. Detsamma gäller planerna för Vårdval Skåne. Det gäller
              också Vårdval Sörmland som planeras, Vårdval Västra Götaland som
              planeras och Vårdval Halland som är genomfört.
            </seg>
            <seg xml:id="i-c3d192eb35f67910-0">
              Om man nu vill fokusera på att förbättra ledarskap och organisation
              är det olyckligt att ha en sådan konfliktbenägenhet och en sådan
              beröringsångest när det gäller samarbete med oppositionen som
              regeringen har.
            </seg>
            <seg xml:id="i-0333af4c70ef0ae3-0">
              I ett flertal landsting har det skapats hållbara överenskommelser
              som i sin tur skapat goda spelregler för just ledarskap och organisation
              i sjukvården så att man kan ta hand om stora utmaningar, till
              exempel beträffande tillgängligheten. Men regeringen går i motsatt
              riktning genom att cementera in en provocerande blockskillnad
              genom det lagförslag som nu föreligger och som ska ge vårdföretagen
              obegränsad frihet.
            </seg>
          </u>
          <note type="speaker" xml:id="i-b80e0b603f8b421b-0">
            Anf. 101 TOBIAS KRANTZ (fp) replik:
          </note>
          <u who="unknown" xml:id="i-80c9e667756f306d-14">
            <seg xml:id="i-4d2d9ffd55188e9e-0">
              Fru talman! För att ta apoteksfrågan först: Det finns mycket
              som är väldigt bra med den nuvarande ordningen på apoteksmarknaden.
              Apoteket är ett bra varumärke, och Apoteket står för en bra läkemedelsförsörjning.
              Men samtidigt är Sverige ett av de länder i västvärlden som har
              sämst tillgänglighet när det gäller apoteken. Näst efter Danmark
              har Sverige flest invånare per apotek. Jag tycker att det är helt
              oacceptabelt. Vi måste kunna se till att det blir bättre öppettider,
              bättre service och bättre tillgänglighet i Sverige. Det är därför
              som vi tänker omreglera den svenska apoteksmarknaden.
            </seg>
            <seg xml:id="i-08ed69aa835b3baf-0">
              När det gäller tillgängligheten kvarstår faktum, Ylva Johansson!
              Socialstyrelsen har ju utvärderat den nationella vårdgarantin,
              och en rapport kom i början av året. Samtliga fyra landsting som
              hade sämst tillgänglighet, som hade de längsta vårdköerna, var
              socialdemokratiskt styrda.
            </seg>
            <seg xml:id="i-de58b34e3cf58545-0">
              Det är jättebra att Kalmar har ett bra tillgänglighetsarbete.
              Men mycket av det arbetet inleddes innan Socialdemokraterna tog
              över makten i det landstinget.
            </seg>
            <seg xml:id="i-f20b98dcd83f27fc-0">
              Det finns ingenting i den vårdvalsreform som regeringen planerar
              som skulle innebära att man kan ha olika upplägg när det gäller
              vilken typ av vårdval man vill införa ersättningssystem och annat.
              Det vi tänker slå fast i det reformförslag som så småningom kommer
              att läggas på riksdagens bord handlar om att det ska vara samma
              regler för offentliga och privata vårdgivare och om att alla människor
              runt om i landet ska ha rätt till ett vårdval, till att få välja
              läkare.
            </seg>
            <seg xml:id="i-be0b7dd4a44085b8-0">
              I dag förvägrar många av Ylva Johanssons partikamrater människor
              runt om i landet att själva få välja läkare. Jag är inte säker
              på att Ylva Johansson gillar detta. Men om det ser ut så i Norrbotten,
              Västerbotten och var det nu kan vara där det är socialdemokratiskt
              styre måste vi se till att människorna där har möjlighet att välja.
              Det måste väl ändå vara så, Ylva Johansson, att patienten, inte
              landstingspolitikerna, ska stå i centrum. Sjukvården är väl till
              för patienterna, inte för dem som sitter på politiska poster runt
              om i landets landsting och regioner, eller hur?
            </seg>
          </u>
          <note type="speaker" xml:id="i-45fb9c7d443ba82a-0">
            Anf. 102 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-3">
            <seg xml:id="i-d3098594ae2a9588-0">
              Fru talman! Som Tobias Krantz är väl medveten om är patientens
              rätt att välja läkare inskriven i hälso- och sjukvårdslagen. Den
              proposition som nu har gått till Lagrådet innehåller inga nya
              rättigheter för patienterna, utan den innehåller nya rättigheter
              för vårdföretagen. Det är det val som din regering har valt att
              göra.
            </seg>
            <seg xml:id="i-7ff0440d44542125-0">
              Sedan vill jag kommentera apoteken. Om det nu är så att man vill
              ha fler apotek och längre öppettider kan man tänka sig att ge
              Apoteket direktiv om att öppna fler apotek och ha längre öppettider.
              I stället gör den här regeringen ett annat val. I lagrådsremissen
              står det så här: Staten ska garantera de nya apoteksbolagens lönsamhet
              genom att myndigheten ska prissätta läkemedel så att handelsmarginalen
              blir lika hög som den är i andra jämförbara länder.
            </seg>
            <seg xml:id="i-3a01ca67f34db8d1-0">
              Vi vet att handelsmarginalen i dag i Sverige är 17 procent och
              att genomsnittet i EU är 35 procent. Även om det inte blir på
              procenten lika förstår jag inte detta på annat sätt än att man
              ska använda en statlig myndighet för att garantera de internationella
              läkemedelsgrossisternas lönsamhet. Jag tycker att det är hårresande.
              Jag undrar om detta är liberal politik.
            </seg>
            <seg xml:id="i-1344762ae3e007c8-0">
              Är det inte så att vi ska använda myndigheter till att garantera
              patienternas säkerhet och att skattebetalarnas medel används tillräckligt
              effektivt? Låt sedan marknaden sköta det som marknaden är bra
              på, nämligen att sätta press på olika företag!
            </seg>
          </u>
          <note type="speaker" xml:id="i-a71ee29a5e19899c-0">
            Anf. 103 TOBIAS KRANTZ (fp) replik:
          </note>
          <u who="unknown" xml:id="i-80c9e667756f306d-15">
            <seg xml:id="i-debaba0f8c71040a-0">
              Fru talman! Precis som jag tidigare sagt är Sverige ett av de
              länder i västvärlden som har flest invånare per apotek. Jag tycker
              att det är oacceptabelt. När Norge för ett antal år sedan genomförde
              en apoteksreform i den riktning som vi nu förespråkar ökade antalet
              apotek kraftigt. Kommuner som inte hade något apotek fick ett
              apotek. Inga apotek i glesbygd lades ned. Tvärtom blev det en
              ökning av antalet apotek i glesbygd.
            </seg>
            <seg xml:id="i-1f1f70abe2ef9794-0">
              I dagens system är det reglerade priser på läkemedelsmarknaden.
              Det finns en handelsmarginal det sätts in- och utpriser när det
              gäller apoteken. Ingenting där förändras i den reformen. Däremot
              öppnar vi för en möjlighet för apotek att förhandla om lägre priser.
              Det tycker vi är fullt rimligt.
            </seg>
            <seg xml:id="i-e4db71c18c35c4dd-0">
              Låt mig få konstatera följande i apoteksfrågan. Ylva Johansson
              var ju själv sjukvårdsminister under ett antal år och hade då
              möjlighet att påverka att vi skulle få fler apotek. Men ingenting
              gjordes. Därför är vi nu i det läget att det går väldigt många
              invånare per apotek.
            </seg>
            <seg xml:id="i-6c63d15255f744de-0">
              Låt mig också få konstatera att vi inte fått några besked här
              om hur det blir med det som är basen för de satsningar som Socialdemokraterna
              nu gör. Gäller till exempel fortfarande förslagen om den skattechock
              som Ylva Johansson också vill genomföra? Något sådant besked har
              vi inte fått. Många frågor återstår alltså att besvara för Ylva
              Johansson och hennes partikamrater.
            </seg>
          </u>
          <note type="speaker" xml:id="i-00e55caa8dfd40ca-0">
            Anf. 104 CHATRINE PÅLSSON AHLGREN (kd):
          </note>
          <u who="margareta_palsson_3b46dd" xml:id="i-e35695134997e034-0">
            <seg xml:id="i-2bc40d35a3312659-0">
              Fru talman! Det är snart jul. Många av oss har många önskningar.
              Det kan gälla julklappar. Det kan gälla att kanske hinna lägga
              in lite extra sill eller att baka en extra kaka. Vi som är friska
              har huvudet fullt av önskningar. Men de runt omkring oss som är
              sjuka har endast en önskan när man frågar, nämligen en önskan
              om att bli frisk.
            </seg>
            <seg xml:id="i-d12eb13f9798f444-0">
              Nu vet vi, fru talman, att inte ens riksdagsbeslut kan garantera
              att alla blir friska. Jag känner ändå en frustration över att
              vi inte har klarat av att göra tillräckligt när det gäller att
              se till att alla människor får vård vid sjukdom. Det gäller då
              både att snabbt få ett möte med läkare och sjukvården och att
              snabbt få behandling.
            </seg>
            <seg xml:id="i-2ee0db2180293d33-0">
              Jag skäms över att man ska behöva vänta i 18 månader på en magnetröntgen.
              Allihop borde vi skämmas, för det är inte acceptabelt. Jag känner
              ett behov av att säga att det inte finns något som är viktigare
              för oss politiker när vi har väljarnas stöd än att se till att
              människor i utsatta situationer får den hjälp och det stöd som
              de behöver. Det har vi råd med. Vi måste sätta till alla klutar,
              som vi säger i Småland, och se till att organisationen ordnas
              på ett sådant sätt att detta blir möjligt.
            </seg>
            <seg xml:id="i-c007c535762ba497-0">
              Jag som kristdemokrat utgår från att alla människor är unika,
              olika, och har samma absoluta och okränkbara värde vare sig man
              kan tala för sig eller man inte kan det.
            </seg>
            <seg xml:id="i-7c179d1b1e792a4b-0">
              Den solidariskt finansierade sjukvården är välfärdens kärna.
              Den ska vara behovsstyrd. Den ska kännetecknas av värdighet, kvalitet
              och tillgänglighet. I vården och omsorgen måste det finnas en
              helhetssyn på människan. Hänsyn måste tas till kroppsliga, själsliga,
              sociala och andliga behov. För att skapa en bra vård och omsorg
              måste alla dessa fyra behov tillgodoses.
            </seg>
            <seg xml:id="i-77615c7b16628ecb-0">
              Regeringens arbete fokuserar på de brister och problem som finns
              inom den svenska sjukvården och på hur vi ska kunna åtgärda dessa.
              Det är alliansregeringens ambition att göra det. Vi anser att
              den svenska sjukvården under många socialistiska år har lidit
              av ett systemfel som kan beskrivas ungefär så här:
            </seg>
            <seg xml:id="i-3d12cb1b70da0c3e-0">
              När patienten väl får vård fungerar den oftast bra. Det stora
              problemet är att över huvud taget få kontakt med vården och därefter
              få nödvändig behandling.
            </seg>
            <seg xml:id="i-c7fa87a99597011f-0">
              Paradoxen är också att ju rikare Sverige har blivit, ju mer pengar
              som går till vården, desto längre har vårdköerna blivit, vilket
              är förvånansvärt.
            </seg>
            <seg xml:id="i-e825e58d170d7d72-0">
              Det är dags nu att göra upp med den förmyndaraktiga inställning
              som har präglat sjukvårdens syn på patienten. Det verkar som att
              vårdbyråkratin inte kan tänka sig människor som annat än vårdkonsumenter
              med oändliga behov. Så ser inte den nya alliansregeringen på situationen.
              Denna utgångspunkt är så felaktig som den kan vara. Men hälso-
              och sjukvården måste bli bättre på att värna de personer med störst
              behov och som inte kan tala för sig. Det är faktiskt våra gamla,
              våra multisjuka, de psykiskt sjuka, människor som har fler än
              en psykisk sjukdom, det som vi brukar kalla dubbeldiagnos, personer
              med kroniska sjukdomar och de personer som inte känner sig prioriterade.
              Därför behövs det en genomgripande diskussion inom välfärdsområdet
              när resurserna till sjukvården aldrig verkar räcka till.
            </seg>
            <seg xml:id="i-e1a05a5c7b4d2efc-0">
              Jag är övertygad om att det är så mycket som kan göras inom de
              ramar vi har. Vi hade en utskottsutfrågning dit vi bjöd in personer
              från olika landsting att berätta, de som hade lyckats. Jag var
              helt imponerad, bland annat av Gotland som faktiskt inte hade
              fått en extra krona. Men på grund av att man hade blivit smartare
              och tänkt nytt, en sjuksköterska och en ny landstingsledning som
              brann för förändringar och för sunt förnuft, hade man gjort ett
              otroligt bra resultat.
            </seg>
            <seg xml:id="i-ebe44d173d5b4720-0">
              Sedan blir jag så glad varenda gång Ylva Johansson eller Mona
              Sahlin skryter om Kalmar län. Om ni visste hur glad jag blir som
              Kalmarlänsbo! Då vet vi att det är ett landsting som under fyra
              år styrdes av en kristdemokrat som verkligen ordnade det här,
              och det är Anders Henriksson nu lycklig över. Det heter nu landstingsrådet
              som vann med några röster. De ska vi ta tillbaka nästa val, så
              att ni vet det redan nu.
            </seg>
            <seg xml:id="i-a518785b2f64cabd-0">
              Landstinget i Halland, som haft moderatstyre under många år,
              klarar sig jättebra! Det är här uppe i huvudet det sitter och
              inte i plånboken. Jag tror att vi måste våga säga det, för annars
              blir det inte bra.
            </seg>
            <seg xml:id="i-a6999391ff46cbfb-0">
              Göran Persson sade många gånger när han stod här i talarstolen:
              Jag är stolt men inte nöjd. När jag tänkte på den här debatten
              i dag tänkte jag så också. Jag känner mig oerhört stolt över vad
              alliansregeringen, Göran Hägglund, Maria Larsson, Cristina Husmark
              Pehrsson och Socialdepartementet har lyckats med under två år,
              och då kanske främst för dem som inte kan tala för sig.
            </seg>
            <seg xml:id="i-4e74f28891e4e323-0">
              En hemlöshetsstrategi vem hade trott att alliansregeringen skulle
              lägga fram en sådan, skulle bry sig om de 17 000 människor som
              inte har någonstans att bo vare sig det är jul eller påsk? Det
              har vi gjort.
            </seg>
            <seg xml:id="i-e6c8bd442216a910-0">
              Vi har satsat 2,7 miljarder under två tre år på psykiatri, på
              dem som aldrig står här utanför på Helgeandsholmen med plakat
              och demonstrerar. Det har alliansregeringen gjort.
            </seg>
            <seg xml:id="i-24e734c5eaa37fa7-0">
              Alla våra barn som far illa och behöver vård och som har fått
              vänta har alliansregeringen tagit upp.
            </seg>
            <seg xml:id="i-cb5df99df7041a23-0">
              Jag tänker på våra äldre och kvaliteten i äldreomsorgen. Jag
              skäms över att det finns så dåliga kvalitetsjämförelser inom både
              socialtjänsten och äldrevården. Där håller man på att bygga upp
              register så att vi ska kunna jämföra vården och få kvalitet. Ingen
              människa i Sverige, menar jag, ska någonsin behöva vara orolig
              för att inte få god kvalitet när man väl kommer till vården. Det
              är en självklarhet för mig.
            </seg>
            <seg xml:id="i-f9164b7ea98055dd-0">
              När det gäller tandvården blir jag så full i skratt när oppositionen
              klagar på oss. Och ni måste klaga på oss. Det är ju er roll, Elina
              Linna. Men att säga att det är så urdåligt det vi har gjort, trots
              att vi har dubblerat pengarna till det statliga tandvårdsstödet,
              är ju tramsigt. Det är självklart att om vi lägger till 3 miljarder
              extra till tandvårdssystemet måste det bli bättre för dem som
              har de stora behoven. Och det känner jag mig oerhört stolt över.
              Jag känner att vi är på väg, och vi ska göra ännu mycket mer.
              Och det är så kul att vi har så lång tid kvar till nästa val att
              vi verkligen kan visa för hela Sverige att vi har hjärtat på rätta
              stället.
            </seg>
            <seg xml:id="i-dbed3d9d3b885656-0">
              Nu, fru talman, har jag snart använt min talartid, men inte riktigt
              än. Senare kommer min kollega Rosita Runegrund att tala om bland
              annat rollen som anhörig och närstående, som också har fått ett
              uppsving med den nya regeringen. Tänk att den nya regeringen har
              räckt ut handen till ideella verksamheter! Tänk att Peter Öhrn
              blev anställd av regeringen för att tala om för alla att det är
              viktigt det som de ideellt arbetande gör. Förra regeringen verkade
              bara vara irriterad över ideellt arbete och tycka att det var
              allmänt jobbigt. Jag tycker att det känns bra och fräscht att
              i framtiden också räkna med ideellt arbetande människor som vill
              göra en insats. Fru talman! För att samhället ska bli varmt, människovänligt
              och skönt behöver vi alla goda krafter.
            </seg>
          </u>
          <note xml:id="i-a8e98eca30bea4a7-0">
            Med detta yrkar jag bifall till utskottets förslag till beslut
            och avslag på samtliga reservationer.
          </note>
          <note type="speaker" xml:id="i-54eee90e4b8e2397-0">
            Anf. 105 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-5">
            <seg xml:id="i-0dc3902ce7362d28-0">
              Fru talman! Om man lyssnar på Chatrine Pålsson Ahlgren tror jag
              att i alla fall SKL:s styrelse drar slutsatsen att från regeringen
              kan man inte vänta sig någon ökning av det generella statsbidraget,
              för det handlade inte om pengar. Samtidigt när det gällde tandvårdsreformen
              hade pengarna gjort en otroligt stor insats. Min kritik handlade
              inte om pengarna, för jag tycker att det är för lite pengar om
              vi vill ha ett högkostnadsskydd i tandvården. Men man har lurat
              människor med uppgiften att tandvårdsreformen ska gälla lagning
              av alla tänder, men det gör den inte i alla enskilda fall.
            </seg>
            <seg xml:id="i-4ba1b9ff32aec7b7-0">
              Jag begärde replik på Chatrine Pålsson Ahlgren med tanke på den
              prestationsbundna vårdgarantin. Regeringen har satsat rätt så
              mycket pengar för att förkorta köerna, och den prestationsbundna
              vårdgarantin ska också göra det. Nu är inte socialministern här,
              så då frågar jag Chatrine Pålsson Ahlgren: Vad har regeringen
              för garantier eller evidens, om vi använder det ordet i det här
              sammanhanget, för att prestationsbunden vårdgaranti skulle förkorta
              köerna. Man har haft prestationsbunden lön inom primärvården.
              Som jag sade tidigare i mitt anförande har inte prestationsbunden
              lön förkortat köerna, och man har till exempel inte lyckats rekrytera
              fler allmänläkare.
            </seg>
          </u>
          <note type="speaker" xml:id="i-63abce3e05e28968-0">
            Anf. 106 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-e35695134997e034-1">
            <seg xml:id="i-fa340ce08cdba6d1-0">
              Fru talman! När det gäller SKL-styrelsen tror jag att jag kan
              tala å deras vägnar. Man vet att det är bådeoch som behövs. Ledarskapsfrågor
              ute i verksamheten är oerhört viktiga, och alla är överens om
              att vi ska få ut så mycket verksamhet som möjligt för pengarna.
            </seg>
            <seg xml:id="i-04b568560d7afc9e-0">
              Alla vet att Göran Hägglund är på väg till Bryssel. Det är inte
              så att han inte är här av ointresse. Han hade planerat in det,
              men det funkade inte riktigt med den planering som gjorts för
              kammaren.
            </seg>
            <seg xml:id="i-30c017fd258a5096-0">
              När det gäller tandvården är det lite annorlunda än med SKL:s
              verksamhet. Det här är en försäkring för patienten, som enbart
              utgår från principen att de som har störst behov ska hjälpas.
              Det är högkostnadsskyddets grundtanke. Alla vi ska inte in i högkostnadsskyddet,
              utan vi som har ganska friska tänder får betala, så som man fick
              göra innan. Det är ungefär samma sak. Men personer som har en
              dålig tandhälsa ska få hjälp. Det måste väl vara perfekt.
            </seg>
            <seg xml:id="i-54b1ee08c5c4c719-0">
              Vi har inte lurat någon. Det är inte så att tand nummer sju och
              åtta inte blir lagade inom försäkringen. Det blir de akut. Det
              ingår. Men det är implantat och de dyra sakerna som inte ingår,
              och det har de inte gjort förut heller, Elina Linna.
            </seg>
            <seg xml:id="i-032fd22a00ac2dbb-0">
              En av mina allianskolleger talade om att det har varit svårt
              i inledningen. Inte minst har Försäkringskassan haft det utomordentligt
              svårt, men de har fått ökad möjlighet till kundtjänst med telefonrådgivning
              och svar på frågor. Det är ett jättestort och nytt system som
              det naturligtvis kommer att vara svårt att införa. Å andra sidan
              har det inte varit i gång så många månader än, men det här kommer
              att bli jättebra. Visar det sig att någonting behöver justeras
              får vi göra det.
            </seg>
          </u>
          <note type="speaker" xml:id="i-5df157b8b1c9898d-0">
            Anf. 107 ELINA LINNA (v) replik:
          </note>
          <u who="elina_linna_aed53b" xml:id="i-172b75032599c31a-6">
            <seg xml:id="i-dbbf7c1a8bba0b4c-0">
              Fru talman! Det som kommer att behöva justeras är insatser för
              förebyggande tandvård. Människor med psykisk funktionsnedsättning
              riskerar att få sämre tandhälsa i och med att de behöver mer förebyggande
              tandvård än vad tandvårdscheckarna räcker till. Den förebyggande
              tandvården kommer att kosta så pass mycket för de personerna att
              de riskerar att få sämre tandhälsa. Jag kan hälsa till regeringen
              via Chatrine Pålsson Ahlgren att det behövs mer pengar till förebyggande
              insatser.
            </seg>
            <seg xml:id="i-a11c0695b9330163-0">
              Chatrine Pålsson Ahlgren talar så vackert om personer med många
              olika sjukdomar och hur bra det är att de med regeringens politik
              får bättre vård och omsorg. Jag undrar hur Chatrine Pålsson Ahlgren
              ska trösta och vad regeringen tänker göra för de människor som
              efter nyåret riskerar att bli utan sjukpenning och som kommer
              att behöva vända sig till socialkontoret för att få försörjningsstöd.
              Vad är det för tröstande ord Chatrine Pålsson Ahlgren kommer att
              ge till dem?
            </seg>
          </u>
          <note type="speaker" xml:id="i-de7e571b37cc805c-0">
            Anf. 108 CHATRINE PÅLSSON AHLGREN (kd) replik:
          </note>
          <u who="margareta_palsson_3b46dd" xml:id="i-e35695134997e034-2">
            <seg xml:id="i-127fdea83b00ec0e-0">
              Fru talman! När det gäller tandvården och personer som har sjukdomar
              som gör att tänderna lättare går sönder och munhälsan blir dålig
              kommer det ett steg tre. Vi är inte färdiga med reformen, men
              vi har tagit det här först. Då kommer man att uppmärksamma alla
              de personer som har det särskilt svårt.
            </seg>
            <seg xml:id="i-f977517194d68ef7-0">
              Vårt landsting i Kalmar län har någon form av hälsotandvård.
              Det är ingenting som står i strid med det här. Det går alldeles
              utmärkt att ha om man vill.
            </seg>
            <seg xml:id="i-f39907bf1ffe6e64-0">
              Det andra är att förr fanns det ingen hjälp för förebyggande
              insatser rent pengamässigt. Den så kallade check som vi har infört
              är i alla fall ett stöd och en signal från regeringen att vi tycker
              att det förebyggande arbetet är jätteviktigt.
            </seg>
            <seg xml:id="i-d8a1ccd6be553bda-0">
              Vi ska komma ihåg det hann jag inte ta upp det i min förra replik
              att alla personer som har det svårt och som har kroniska sjukdomar
              har särskild nytta av en vårdgaranti. Jag känner en reumatiskt
              mycket sjuk kvinna som är tio år yngre än jag och som är jättelycklig
              för att hon kan få sina ledoperationer utförda inom vårdgarantin.
              Hon har en sjukdom som är kronisk. Förr har hon fått vänta jättelänge,
              men tack vare vårdgarantin får hon hjälp snabbt. Det är inte bara
              människor som kan bli friska efter behandlingen som får hjälp
              utan alla, även kroniskt sjuka.
            </seg>
            <seg xml:id="i-094e7e277320d221-0">
              Elina Linna vet mycket väl att regeringens sätt att arbeta på,
              att inte lämna människor utanför, har gått ut på att få fler i
              arbete. Det är inte så att vi lämnar människor vind för våg, utan
              det är klart att de måste få hjälp. Men det omprövas på olika
              sätt.
            </seg>
            <seg xml:id="i-f775a2bf84f4c74a-0">
              Jag har hört från fackligt håll att man är så orolig för att
              folk ska behöva jobba i mellandagarna. Nu är min talartid slut.
            </seg>
          </u>
          <note type="speaker" xml:id="i-5cf77b15059c9c44-0">
            Anf. 109 MARINA PETTERSSON (s):
          </note>
          <u who="marina_pettersson_d4ec67" next="cont" xml:id="i-608f73e2773f9118-0"/>
          <note xml:id="i-d9bfe308dae6a6db-0">
            Fru talman! Inledningsvis yrkar jag bifall till reservation 10.
          </note>
          <u who="marina_pettersson_d4ec67" prev="cont" xml:id="i-102ee024ca727e99-0">
            <seg xml:id="i-3aa5c7c3864476b0-0">
              Regeringens finans- och fördelningspolitik har misslyckats ur
              ett välfärdsperspektiv. Det fördjupar krisen och förvärrar lågkonjunkturens
              effekter för våra medborgare. Den borgerliga politiken drabbar
              därmed våra barn och föder barnfattigdom.
            </seg>
            <seg xml:id="i-09ab0e5a2c2f0c50-0">
              Fru talman! Minskade sociala och ekonomiska klyftor är det mest
              verkningsfulla medlet för att förbättra barns villkor. Regeringens
              politik går i motsatt riktning. Här kolliderar regeringens retorik
              dramatiskt med effekterna av den politik som bedrivs i praktiken.
              Den borgerliga regeringens ekonomiska politik har på ett systematiskt
              sätt ökat klyftorna i samhället genom enorma skattesänkningar
              för de allra rikaste, samtidigt som de sjuka och arbetslösa har
              fått kraftigt försämrade villkor och en ökad otrygghet. Detta
              drabbar många barnfamiljer när någon av föräldrarna drabbas av
              sjukdom eller arbetslöshet. Det leder till försämrade levnadsvillkor
              och försämrade möjligheter för många utsatta barn. Barnfattigdomen,
              barn i riskmiljöer, barn som mår dåligt, barn utsatta för våld
              och mobbning samt annan kränkande behandling både inom den egna
              familjen och av andra kräver generella och riktade insatser.
            </seg>
            <seg xml:id="i-961288cf7c298061-0">
              Fru talman! Om barnpolitiken ska bli tagen på allvar krävs det
              att samhället håller fast vid en hög generell välfärd för att
              alla barn ska få goda chanser till en god uppväxt. Det är med
              en hög generell nivå inom barnhälsovården, inom förskolan och
              inom skolan som föräldrarna får det bästa stödet i sin föräldraroll.
              En uppväxtmiljö med goda bostäder, varierad närmiljö och god tillgång
              till kultur- och fritidsaktiviteter för alla barn minskar stressen
              och gör vardagslivet lugnare för både barnen och deras föräldrar.
              En hög generell nivå med god kvalitet på verksamheter skapar också
              ekonomiskt utrymme för de riktade insatser som kan krävas för
              barn i särskilt utsatta situationer, som i familjer med missbruksproblem,
              eller för barn med psykisk sjukdom.
            </seg>
            <seg xml:id="i-03f7a1758f20c704-0">
              Det behövs en aktiv politik för rättvisa för att förbättra barnens
              situation.
            </seg>
            <seg xml:id="i-928089ba7398357f-0">
              För det första behöver insatserna för utsatta barn förbättras
              och en aktiv politik för att minska barnfattigdomen utvecklas.
            </seg>
            <seg xml:id="i-6b965b0422ddae5e-0">
              För det andra behöver stödet och insatserna för barn och ungdomar
              som mår dåligt förbättras och förstärkas.
            </seg>
            <seg xml:id="i-22fd7a1d667a168f-0">
              För det tredje behöver vi en ekonomisk politik och en fördelningspolitik
              som minskar klyftorna i samhället i stället för att aktivt öka
              dem.
            </seg>
            <seg xml:id="i-12b630393e2494e6-0">
              Barn väljer inte sina föräldrar. Oavsett föräldrarnas förmåga
              att försörja sina barn har barnen rätt till en skälig levnadsstandard.
              Barnkonventionen slår fast att alla barn har samma rättigheter
              utan diskriminering. Staten har faktiskt genom FN:s barnkonvention
              förbundit sig att till det yttersta av sina resurser verka för
              varje barns rättigheter. Genom regeringens kraftiga försämringar
              i de generella trygghetssystemen som a-kassan eller sjukförsäkringen
              försämras villkoren för barn som lever i ekonomiskt utsatta familjer.
            </seg>
            <seg xml:id="i-3ed43f7d56fadcbe-0">
              En fråga som är berättigad är om alliansregeringens partier i
              dag över huvud taget kan svara på hur många barnfamiljer som drabbas
              av nedskärningarna i trygghetssystemen och hur många föräldrar
              i dessa familjer som står utan egen försörjning efter årsskiftet
              och eventuellt ska leva på försörjningsstöd och löpa stor risk
              att hamna hos kronofogden.
            </seg>
            <seg xml:id="i-42f11e6195fec2b2-0">
              Fru talman! Växande klyftor gör att vissa barn aldrig får samma
              möjligheter som många andra barn att genom en trygg uppväxt kunna
              utvecklas optimalt efter sina förutsättningar.
            </seg>
            <seg xml:id="i-f41d7d29287c2582-0">
              Även regeringens bostadspolitik med avskaffandet av bostadssubventioner
              och massiv utförsäljning av allmännyttan riskerar att leda till
              sämre uppväxtvillkor för vissa barn och risk för hemlöshet.
            </seg>
            <seg xml:id="i-fa120130acdf7b72-0">
              Redan under 2007 signalerade ganska många kommuner att fler familjer
              än tidigare började få ekonomiska problem som en följd av förändringarna
              i trygghetssystemen. Detta faktum avfärdades vid flera tillfällen
              av ansvariga ministrar, till exempel vid riksdagens frågestund
              när jag, bland andra, ställde frågan.
            </seg>
            <seg xml:id="i-27c1d03111fbb46c-0">
              Nu är det så. Statistiken för socialbidragen till och med tredje
              kvartalet 2008 har kommit. Den visar att socialbidragen har ökat
              i nästan 190 kommuner. Det är bara början. Inser ni allvaret i
              denna djupa finansiella kris och lågkonjunktur för just våra barn?
              Kommer ni att se till att barnbidraget, underhållsstödet och studiebidraget
              höjs? Kommer ni att se till arbetslöshetsersättningen höjs så
              att våra barnfamiljer slipper fattigdom och att vår sjukförsäkring
              återställs från att vara sjukdomens och lidandets ättestupa till
              att ge människor broar tillbaka till arbetslivet och en ersättning
              på 80 procent? Kommer ni att ge oss en ersättning och en arbetslöshetsförsäkring
              som heter duga och som vi arbetare har avstått löneutrymme till
              i generationer för våra barn och barnbarns skull?
            </seg>
            <seg xml:id="i-c0b8f535982def33-0">
              Nu går vi in i den djupaste lågkonjunktur som vi har upplevt
              på mycket länge. Regeringens politik späder på orättvisorna i
              stället för att minska dem. Det är tragiskt. I Filipstads kommun
              där jag bor signalerar socialen att allt fler barn utreds. Just
              nu är det 114 barn som är föremål för utredning inom socialtjänsten.
              Detta är i en kommun med lite drygt 11 000 invånare.
            </seg>
            <seg xml:id="i-6daa02fdde49e978-0">
              Filipstads kommuns socialchef Kristina Steijner säger att hon
              upplever att mängden familjer som inte mår bra ökar. Kommunen
              behöver ökade statsbidrag och mer pengar för att anställa människor
              inom vård och omsorg. Kommunen behöver statligt tillskott till
              fler skolkuratorer, psykologer och läkare som också kan vara en
              tillgång inom skolhälsovården och förhindra att barn utvecklar
              psykisk ohälsa. Filipstads kommun, och över hälften av de andra
              kommunerna i Sverige utanför Helsingfors, har en socioekonomisk
              verklighet som tycks ha gått alliansregeringens ministrar förbi.
            </seg>
            <seg xml:id="i-5bbc32924d815a1b-0">
              Fru talman! I maj i år besvarade statsrådet Maria Larsson en
              fråga från socialdemokraten Fredrik Lundh. Det gällde vräkningen
              av barn. Maria Larsson sade: Barn ska inte drabbas av vräkning.
              Därför har regeringen i sin strategi för att motverka hemlöshet
              och utestängning från bostadsmarknaden satt upp ett tydligt mål
              som innebär att antalet vräkningar ska minska och att inga barn
              ska vräkas. Varje barn ska ha rätt till en trygg uppväxt och tak
              över huvudet så långt det är möjligt.
            </seg>
            <seg xml:id="i-52a174cf0fce158a-0">
              Kronofogden för på regeringens uppdrag statistik över barn berörda
              av avhysningar på läns- och kommunnivå från och med den 1 januari
              2008. Den 1 september i år var 1 655 barn registrerade i ansökningar
              för avhysning. Antalet barn som var berörda av verkställbara avhysningar
              var samma datum 488 stycken. Detta ger grund för prognosen att
              ungefär 800 barn kommer att bli berörda i år.
            </seg>
            <seg xml:id="i-300c0783dcfbac39-0">
              I fredags när jag ringde kronofogden var det 695 barn, och det
              är två veckor till julafton. Samtidigt kan vi se att de verkställda
              avhysningarna i landet har minskat med 7 procent i jämförelse
              med 2007. Det är en positiv effekt i linje med regeringens uppdrag.
              Det ger jag er en eloge för.
            </seg>
            <seg xml:id="i-0487ba1ec8024cfa-0">
              Det kan vara så att effekten av barnstatistiken, det vill säga
              den stora uppmärksamhet på problematiken som uppkommit efter att
              kronofogden började föra statistik och offentliggöra den, pressar
              på. Men det måste göras mer. Inga barn ska behöva bli vräkta.
            </seg>
            <seg xml:id="i-b10f6c61e12c3127-0">
              Fru talman! Den 1 januari 2008 trädde en ny lag i kraft som innebär
              att kronofogden får en annan form av handläggning vid indrivning
              av skulder. Den begränsade undersökningen av den skuldsattes tillgångar
              har tagits bort och en fullständig undersökning av den skuldsattes
              tillgångar görs. Lagändringen har medfört att kronofogden gör
              fler utmätningar i den skuldsattes hem. Kronofogdemyndighetens
              hårdare linje har lett till att utmätningar har tagit helt bisarra
              proportioner. Dyra bostadsrätter har mätts ut för relativt små
              skulder i förhållande till bostadens marknadsvärde med familjer
              som står utan bostad som följd.
            </seg>
            <seg xml:id="i-18b8e90d4fedf3d2-0">
              När det gäller avhysning av barnfamiljer måste lagen ge skydd
              för barnen, och se till att inga barn kan vräkas, tills samarbete
              mellan myndigheterna uppnåtts och en lösning finns för familjerna.
            </seg>
            <seg xml:id="i-064c2a25b90efeae-0">
              Utmätningar av bohag görs i dag på ett tuffare vis där de så
              kallade beneficiereglerna gäller och endast det allra nödvändigaste
              för familjernas dagliga liv lämnas i fred.
            </seg>
            <seg xml:id="i-8950144b86d6a131-0">
              Hemlöshet är inte värdigt ett modernt välfärdssamhälle, fru talman.
              Samhällets insatser har inte varit tillräckliga. Det är hög tid
              att vi politiskt möter individen och dennes problem.
            </seg>
            <seg xml:id="i-7e5d6d52172ee39b-0">
              Regeringens hemlöshetsstrategi är en produkt som beskriver samverkan
              mellan olika delar i samhället som har ansvar. Det är bra, men
              vad händer i verkligheten? Utförsäljning av hyresrätter kombinerat
              med lägre byggande skärper bostadsbristen. Det planerade bostadsbyggandet
              nästa år ser ut att bli lägre än på 90-talet. Det gäller att ha
              två olika perspektiv på arbetet, dels att se till att de som är
              hemlösa i dag kan få ett värdigt boende, dels att förhindra att
              fler hamnar i hemlöshet.
            </seg>
            <seg xml:id="i-d983f9a54ce0cf9d-0">
              Barn ska alltid prioriteras. Vi socialdemokrater föreslår att
              det blir obligatoriskt för en hyresvärd att skriftligt meddela
              socialtjänsten när en barnfamilj hotas av vräkning. Socialtjänsten
              ska omedelbart utse en handläggare som kontaktar hyresvärden och
              familjen som är uppsagd. Familjen ska ges den ekonomiska rådgivning
              och de sociala insatser som den behöver. Socialtjänsten får i
              dag i alltför många fall för sen information eller ingen information
              alls om att en barnfamilj ska vräkas.
            </seg>
            <seg xml:id="i-223fcfeecf9b3eb2-0">
              Fru talman! Socialminister Göran Hägglund är inte här i dag,
              men jag skickar en hälsning till honom och alla hans alliansvänner:
              Ni ser då inte till att jultomten kommer till de fattiga barnen
              i Sverige i år. Ni verkar inte heller ha så stor ambition att
              motverka barnfattigdomen.
            </seg>
          </u>
          <note xml:id="i-c052ecb3e14306e5-0">
            I detta anförande instämde Ann Arleklo, Lennart Axelsson och
            Ylva Johansson (alla s).
          </note>
          <note type="speaker" xml:id="i-7a6979916d078847-0">
            Anf. 110 EVA OLOFSSON (v):
          </note>
          <u who="eva_olofsson_b34e2b" xml:id="i-285538012bba5c94-0">
            <seg xml:id="i-c2588696669fb408-0">
              Fru talman! Självklart står jag bakom alla Vänsterpartiets reservationer,
              men vill för tids vinnande yrka bifall till reservation 10 om
              förbättrat och långsiktigt stöd till kvinnojourerna.
            </seg>
            <seg xml:id="i-2d0702a6a6b3f0e9-0">
              Fru talman! Jag tror att det var dagen efter riksdagens öppnande
              som socialutskottet hade en öppen hearing om hemlöshet här i riksdagen
              med deltagare från Föreningen Helsingforss hemlösa, Faktum i Göteborg,
              Stadsmissionen och socialtjänstens enhet för hemlösa i Helsingfors,
              Socialstyrelsen, forskare med flera. Budskapet var väldigt tydligt:
              Socialtjänsten kan och måste utveckla sitt arbete, men framför
              allt kräver hemlösheten en social bostadspolitik. Den är i allra
              högsta grad en bostadspolitisk fråga.
            </seg>
            <seg xml:id="i-abb0142867955d17-0">
              Vi i Vänsterpartiet anser att regeringens antagna hemlöshetsstrategi
              har för låg ambitionsnivå. Målet att alla ska vara garanterade
              tak över huvudet anser vi inte vara tillräckligt. Rätten till
              en bostad måste vara en självklarhet i ett välfärdssamhälle. Vi
              vill därför att socialtjänstlagens biståndsparagraf också ska
              omfatta rätten till en egen bostad.
            </seg>
            <seg xml:id="i-6d61ab9233a001e1-0">
              Marina Pettersson talade mycket om vräkningar av barn och att
              hundratals barn faktiskt får lämna sina hem även 2008 i Sverige.
            </seg>
            <seg xml:id="i-8b32184be35f2a77-0">
              Inga barn ska vräkas, har alliansregeringen som mål. Men, som
              vi hör, hjälper inte det målet. Barn vräks i hundratal. Inget
              barn ska, enligt Vänsterpartiet, behöva uppleva att bli utslängt
              från sitt hem och hänvisat till tillfälliga bostadsalternativ.
            </seg>
            <seg xml:id="i-92b2d4b558e405a4-0">
              Lagstiftningen måste ändras. Det ska vara förbjudet att vräka
              barn.
            </seg>
            <seg xml:id="i-1bdeee5fc5c7cc89-0">
              Regeringens hemlöshetsstrategi är framför allt helt tandlös utan
              en aktiv och social bostadspolitik. När det statliga produktionsstödet
              försvann när den borgerliga regeringen kom till makten och räntebidragen
              avvecklades lät resultatet inte vänta på sig. Byggandet av hyreslägenheter
              minskade kraftigt.
            </seg>
            <seg xml:id="i-4af1b8702cb9da50-0">
              Man kan säga att den borgerliga bostadspolitiken har lagt en
              död hand över bostadsbyggandet runt om i Sverige. I de tre storstadskommunerna
              med ett stort behov av bostäder byggs i stort sett inga hyreslägenheter
              alls nu. Finanskrisen har också lett till att bostadsrätter inte
              byggs eftersom det är osäkert om någon vill köpa dem.
            </seg>
            <seg xml:id="i-ee2fd28e61d405e3-0">
              Totalt har bostadsbyggandet minskat med 28 procent från 2006.
              Risken är att det kommer att minska ännu mer.
            </seg>
            <seg xml:id="i-c7ad1fe3a1f5500c-0">
              Man kan säga att regeringens bostadspolitik i dagens kris med
              ökande arbetslöshet blir ännu mer cynisk. Vad vore ett bättre
              sätt att använda de resurser som finns än att se till att det
              byggs bostäder där det är bostadsbrist? Därmed skapar man också
              jobb när arbetslösheten ökar.
            </seg>
            <seg xml:id="i-12595a923413f87a-0">
              Det behövs en långsiktig satsning på nyproduktion av billiga,
              energisnåla bostäder. Från Vänsterpartiets sida vill vi bygga
              40 000 bostäder, varav minst hälften hyresrätter. Vi vill göra
              det genom en bostadsfond och sätta tak när det gäller produktions-
              och hyresnivå så att det blir rimliga hyror.
            </seg>
            <seg xml:id="i-bd0a4fc6632372a6-0">
              Utan en egen bostad är det svårt att klara av och fungera på
              ett arbete.
            </seg>
            <seg xml:id="i-c2df9067694279c2-0">
              Utan en egen bostad är det svårt att få studier att fungera.
            </seg>
            <seg xml:id="i-39e3b2f7295ca139-0">
              Utan att kunna flytta hemifrån någon gång är det svårt att få
              en bra start på vuxenlivet.
            </seg>
            <seg xml:id="i-4398baa77800fb74-0">
              Utan egen bostad är det svårt att orka ta tag i olika problem
              i sitt liv.
            </seg>
            <seg xml:id="i-24921a49c86316c6-0">
              Kort sagt, man kan inte prata om hemlöshet utan att prata om
              att det behövs en annan bostadspolitik i Sverige där rätten till
              bostad inte är rätten till tak över huvudet eller rätten att vara
              inneboende, utan rätten till en egen värdig bostad.
            </seg>
            <seg xml:id="i-d0b1315d452a4f22-0">
              Fru talman! Barns villkor visar tydligt hur ett samhälle fungerar.
              Barn är så beroende av omständigheter och livsmiljö. De är så
              beroende av vuxnas av sina föräldrars livsvillkor. När arbetslöshetskassan
              sänks och mamma eller pappa blir varslad och arbetslös på Volvo
              drabbar det barnen i familjen.
            </seg>
            <seg xml:id="i-19f3adfb73ef55fb-0">
              När mamma eller pappa är någon av de 73 000 som blir utförsäkrade
              för friska för att vara sjuka och för sjuka för att jobba drabbar
              det barnen i familjen.
            </seg>
            <seg xml:id="i-11b805adae24f1ee-0">
              Fru talman! En fungerande välfärd och en generell välfärd med
              små och minskade klyftor är det bästa sättet att skapa bra levnadsvillkor
              och uppväxtvillkor för barnen. Därför är det med stor oro jag
              ser hur klyftorna ökar i den borgerliga regeringens Sverige och
              hur barnfattigdomen därmed också ökar.
            </seg>
            <seg xml:id="i-1d9810b89c14e99b-0">
              Vänsterpartiet bad riksdagens utredningstjänst att titta på detta.
              Det var innan finanskrisen och varslen hade trätt i kraft. Man
              gjorde beräkningar utifrån hur a-kassan ser ut, hur arbetslösheten
              förväntas bli, vilka ersättningar man får om man är sjuk, hur
              det ser ut för ensamstående föräldrar etcetera. Barnfattigdom
              definieras som barn under 18 år där familjen har under 60 procent
              av medianlönen att leva på. Det är en definition som används av
              Statistiska centralbyrån och i flera andra länder. Man kom fram
              till att det år 2006 var 8,4 procent och man beräknade att det
              2009 skulle öka till 11,5. Det är ett stort hopp i statistiken
              mellan 2006 och 2007. Vi vet alla vad som hände då. Då började
              regeringens olika reformer träda i kraft, om man nu ska kalla
              dem reformer. Försämringar skulle jag vilja säga.
            </seg>
            <seg xml:id="i-4f86613be208c62e-0">
              Förklaringen är miljardbesparingen på arbetslösa, sjuka och småbarnsfamiljer,
              men också en politik som missgynnar ensamstående föräldrar. Det
              är en stor riskfaktor för barnfattigdom att vara barn i en familj
              med en ensamstående förälder. I de familjerna var siffrorna 2006
              14,9 procent för barn som levde i barnfattigdom. Det beräknas
              öka till 26,9 procent 2009. Det är 145 260 barn.
            </seg>
            <seg xml:id="i-7232270ceb7f9f0f-0">
              Varför ser det ut så? Ensamstående föräldrar är oftast kvinnor.
              De har högre arbetslöshet än gruppen sammanboende svenskar med
              barn. De har oftare timanställningar och deltidsjobb. Vi vet att
              ersättningen för deltidsarbetslösa har försämrats. De har högre
              ohälsotal i snitt. De blir oftare sjuka, och om de blir sjuka
              är det bara en inkomst som familjen ska leva på.
            </seg>
            <seg xml:id="i-ca15336505c4ce4b-0">
              Vi kan säga att regeringens politik i allra högsta grad späder
              på barnfattigdom i familjer med endast en förälder.
            </seg>
            <seg xml:id="i-49e727f8a69783a2-0">
              Man kan gå en annan väg. Man behöver inte satsa på reformer som
              gynnar kärnfamiljer, som till exempel vårdnadsbidrag, jämställdhetsbonus
              och hushållsnära tjänster. Man kan i stället höja och indexreglera
              underhållsstödet som Vänsterpartiet vill. Man kan se till att
              det blir förbud mot avgifter i skolan, att det blir fri skolmat
              i gymnasiet och man kan bygga ut skolbarnsomsorgen och inte minst
              se till att det blir krav på kommunerna att tillhandahålla barnomsorg
              på obekväma tider. Man kan satsa på fler vuxna och lärare, inte
              minst i de ekonomiskt utsatta stadsdelarna.
            </seg>
            <seg xml:id="i-c3fcfb104c06e172-0">
              Det är reformer som skulle göra verklig skillnad för barn som
              växer upp i fattigdom.
            </seg>
            <seg xml:id="i-dacca887fdd1ebe5-0">
              Fru talman! Jag vill avsluta med att ta upp situationen för den
              kanske mest utsatta gruppen barn i Sverige.
            </seg>
            <seg xml:id="i-5c263de5242eb7a5-0">
              När det gäller asylsökande, gömda och papperslösa barns villkor
              finns det tre områden som är viktiga, nämligen rätten till sjukvård,
              rätten till skolgång och rätten att få leva med sin familj.
            </seg>
            <seg xml:id="i-e0cd481a8a2bded8-0">
              Jag tycker egentligen att det är skandal att vi inte har kommit
              så långt ännu. Enligt barnkonventionen har alla barn som vistas
              i Sverige rätt till sjukvård. Det är endast asylsökandes barn
              som har rätt till full sjukvård i Sverige. Sjukvård för deras
              föräldrar ges endast vid akuta tillstånd och vård som inte kan
              anstå.
            </seg>
            <seg xml:id="i-41da1ca8a2c7b35c-0">
              Personer som är papperslösa både barn och vuxna får bara akut
              sjukvård som de ska betala för själva. De har inte de pengarna.
            </seg>
            <seg xml:id="i-aace21ed24f39efe-0">
              Det innebär att människor som i allra högsta grad behöver primärvård,
              psykiatri med mera inte har rätt till det. Jag tycker att det
              är en självklarhet, och jag vet att i princip hela läkarkåren,
              sjuksköterskor och annan vårdpersonal länge krävt detta. Alla
              ska ha lika rätt till sjukvård.
            </seg>
            <seg xml:id="i-0e5b590a0cd28495-0">
              När det gäller lagstadgad rätt till skola har gömda och papperslösa
              barn inte rätt till skolgång. I EU är det bara i Sverige, Danmark
              och Tyskland som dessa barn saknar lagstadgad rätt till skolgång.
              Det förslag till lagstiftning som nu föreligger löser inte frågan
              för de barn som lever gömda.
            </seg>
            <seg xml:id="i-8ec4b7a98395422c-0">
              Regeringen tillsatte en särskild utredare som fick i uppdrag
              att titta på förslag om försörjningskrav vid anhöriginvandring.
              Utredningen har kommit med sitt förslag, och vad jag förstår bereds
              det nu i Regeringskansliet. De förslag som utredaren lade fram
              och som ansvarig minister uttalat sig positivt om handlar om att
              ifall någon kommer hit till exempel som flykting och efter ett
              tag får asyl ska personen ha fått ett jobb, kunna försörja sig
              och familjen och ha lämplig bostad innan barn, maka eller make
              också får komma till Sverige.
            </seg>
            <seg xml:id="i-e6fcdbf9e189af09-0">
              Om det resulterar i ett beslut innebär det att barn hindras leva
              med sina familjer. Det kan alltså ta flera år innan barn får återförenas
              med föräldrar som tvingats fly. Det handlar om barn som kan leva
              under fattiga och extrema förhållanden, som varit med om förföljelse,
              krigsupplevelser, traumatiska förhållanden. Det kan inte vara
              rimligt. Det kan heller inte vara rimligt för dem som uttalar
              sig om barnens bästa.
            </seg>
            <seg xml:id="i-f92d525b443d502f-0">
              Jag vill fråga samtliga partier, inte minst det parti som har
              en ansvarig minister för barnpolitiken och barnfrågorna: Kommer
              ni att kunna ställa er bakom ett sådant förslag? Jag hoppas att
              det aldrig kommer att beslutas om förslaget i denna riksdag, och
              jag och Vänsterpartiet kommer att göra allt för att det inte ska
              ske.
            </seg>
          </u>
          <note type="speaker" xml:id="i-26a6f05ee0d47b4f-0">
            Anf. 111 JAN LINDHOLM (mp):
          </note>
          <u who="jan_lindholm_ff5f4c" xml:id="i-721c7c886c698422-0">
            <seg xml:id="i-c7255e9f0c10072c-0">
              Fru talman! Att minska statens och kommunernas utgifter menar
              jag är en förutsättning för att kunna sänka skatten. Att sänka
              skatter anses ge mer pengar kvar i plånboken för den enskilde
              löntagaren och därmed antar man att det ger högre välfärd. Då
              kan man undra: Är det sant?
            </seg>
            <seg xml:id="i-1ebd3f0cccd8b1e7-0">
              Det första ledet, att sänka skatterna, såsom den moderatledda
              högerkartellen gör, skulle innebära att det offentliga får sämre
              förutsättningar att lösa det som åligger det offentliga. Det gäller
              självklart bara om inte skattesänkningen i sig skulle sätta fart
              på ekonomin på ett sådant sätt att den totala omsättningsökningen
              kompenserade för de sänkta skattesatserna. Självklart gäller det
              också enbart under förutsättning att den ökade snurren i ekonomin
              inte leder till att inflationen gröper ur den offentliga sektorns
              köpkraft. Det är alltså inte självklart.
            </seg>
            <seg xml:id="i-f0775cf656085060-0">
              Det andra ledet, att mer pengar kvar i plånboken innebär en högre
              välfärd, säger indirekt att man menar att den privata användningen
              av pengarna ger mer välfärd än den offentliga användningen av
              samma pengar. Om man skulle vara riktigt provokativ kunde man
              fråga sig om möjligheten att öka alkoholkonsumtionen, spela mer
              på travet eller ta en längre semestervistelse i Thailand skulle
              ge mer välfärd för den enskilde än till exempel kortare köer i
              vården eller högre lärartäthet i skolan. Det är grundläggande
              frågor som man som politiker måste ta ställning till. I grunden
              blir det en fråga om vad man menar med välfärd och därmed indirekt
              en fråga om visionen om det goda samhället, och hur den visionen
              ser ut.
            </seg>
            <seg xml:id="i-c59a51992b2400b6-0">
              Fru talman! När det gäller det betänkande vi nu debatterar, hälso-
              och sjukvård och social omsorg, har jag för avsikt att försöka
              tala ur en sorts barnperspektiv. Min angreppsvinkel är att förebyggande
              insatser ger lägre kostnader och därmed på sikt möjligheter till
              högre välfärd.
            </seg>
            <seg xml:id="i-f5c7e4ec1485dcf8-0">
              Till skillnad från den moderatledda högerkartellen anser jag
              att sett ur ett barnperspektiv växer samhällets ansvar i takt
              med att samhället utvecklas och blir alltmer komplicerat att leva
              i. Den kunskap som krävdes för att fungera i samhället här i Norden
              för låt oss säga 300 år sedan överfördes till största delen direkt
              från föräldrarna till barnen, och i många fall var även äldre
              släktingar involverade som kunskapskällor.
            </seg>
            <seg xml:id="i-5019d4c760a909bc-0">
              Självklart är föräldrar, släktingar och andra vuxna i barnens
              omgivning viktiga kunskapskällor för alla barn även i dag, men
              samhället förändras numera i så snabb takt att alla måste räkna
              med att ständigt i livet inhämta helt ny kunskap. Jag tror att
              barnen många gånger behöver kunskap som föräldrarna är ganska
              främmande inför.
            </seg>
            <seg xml:id="i-d3237474ec5065ac-0">
              En förlorad medborgare innebär inte bara att samhället förlorar
              värden i form av produktionsbortfall utan även att kostnaderna
              för stöd och insatser runt personen blir höga. Jag har pratat
              med socialarbetare som hävdar att varje barn som de lyckas rädda
              från en drog- och brottskarriär i snitt besparar samhället ett
              tvåsiffrigt antal miljoner. Jag vet inte om det är sant, jag vet
              inte om någon kan säga vad som är sant i det sammanhanget, men
              att det rör sig om stora belopp tror jag nog är sant. Även om
              man bortser från alla de personliga tragedier och lidanden när
              något sådant inträffar kan man konstatera att samhället har väldigt
              starka och stora motiv att försöka förebygga så att det inte går
              snett för det enskilda barnet.
            </seg>
            <seg xml:id="i-1c4cf7bfb13a2ef0-0">
              Barnen är framtiden har någon klok person myntat för länge sedan,
              och jag tror att det fortfarande håller. Det är mot den bakgrunden
              Miljöpartiet lägger stor vikt vid olika typer av insatser både
              för att stödja barnen och för att lyfta fram barn och unga.
            </seg>
            <seg xml:id="i-3b69d8ac8a1ab3ac-0">
              Låt mig ge några exempel på åtgärder som Miljöpartiet anser förebygger
              och stöder barnens möjligheter att få en bra livsresa och på sikt
              naturligtvis även skapar förutsättningar för en lägre kostnad
              för samhället och högre välfärd för oss alla.
            </seg>
            <seg xml:id="i-0c226b9aa4c205f0-0">
              Den förälder som har ensam vårdnad om ett barn är extra sårbar.
              Också ensamstående vårdnadshavare kan bli sjuka. Antingen det
              handlar om en allvarlig sjukdom eller bara är något enklare kan
              det vara svårt att under en tid ta hand om sina barn. Det rådande
              regelverket tillåter inte ensamstående vårdnadshavare att tillfälligt
              överlåta föräldrapenningen till någon annan, en möjlighet som
              finns för alla familjer med två vårdnadshavare. Det missgynnar
              inte bara föräldrarna utan drabbar också barnen.
            </seg>
            <seg xml:id="i-c03348d4b1211e2b-0">
              Att öppna för att någon tillfälligt kan överta föräldraförsäkringen
              skulle ge ökade möjligheter för en sådan familj att hitta lösningar.
              I Sverige berörs ca 160 000 familjer med barn av den situationen.
              Miljöpartiet anser att dessa barns rätt måste likställas med rätten
              för barn med två föräldrar.
            </seg>
            <seg xml:id="i-c3701d53d5c06c4a-0">
              Ett annat exempel på åtgärder som vi föreslår gäller det som
              vi i Miljöpartiet valt att kalla barntid. Förslaget innebär att
              föräldrarna till dess att barnet fyllt åtta år har rätt att gå
              ned i arbetstid under totalt två år för en kompensation som vi
              satt till maximalt 2 500 kronor per månad. Den ersättningen kopplas
              då till hur mycket man sänker sin arbetstid. Den årliga kostnaden
              har vi beräknat till 5 miljarder, vilket vi avsatt i vår budget.
            </seg>
            <seg xml:id="i-4f0a3828dddb859f-0">
              Vi menar att det är viktigt att föräldrarna har möjlighet att
              under barnens första uppväxtår delta i barnens verklighet i skolan,
              i föreningslivet och i andra fritidsaktiviteter för att på det
              sättet kunna bidra till bra förutsättningar för barnet. Det är
              att förebygga och därmed skapa förutsättningar för lägre framtida
              kostnader och indirekt ett ökat utrymme för välfärd.
            </seg>
            <seg xml:id="i-9ba48e267d8112a4-0">
              Ett tredje exempel på förslag som Miljöpartiet tar fram är det
              som vi menar kan ge en bättre start för barnet i livets början,
              nämligen att inom ramen för det särskilda bidraget, inom bostadsbidragets
              ram, höja beloppet med 300 kronor per månad till ensamstående
              föräldrar.
            </seg>
            <seg xml:id="i-9c2a31b0344fd29f-0">
              Det handlar om 170 000 barnfamiljer. Det skulle innebära en kostnad
              på totalt 600 miljoner. Vi menar att det är ett ganska träffsäkert
              sätt att ge stöd till de mest behövande.
            </seg>
            <seg xml:id="i-50ba80b1b66ff4df-0">
              Vi är övertygade om att det finns väldigt mycket att vinna på
              den typ av reformer som ger ökade resurser till de mest behövande
              så att föräldrar får förutsättningar att mer aktivt stödja och
              trygga sina barn.
            </seg>
            <seg xml:id="i-766a7279b4df9aa4-0">
              Vi vill också genomföra ett projekt för ensamstående föräldrar
              som vi kallar för hemstöd. Där har vi avsatt 20 miljoner per år
              för att under några år, jag tror att det var tre år, i tre kommuner
              genomföra en försöksverksamhet.
            </seg>
            <seg xml:id="i-c51256b38558d735-0">
              Det vi kallar för hemstöd är något som är ganska likt hemtjänst
              men som kan vara tillgängligt för ensamstående föräldrar vid sjukdom.
              Vi tänker oss att det ska vara en ganska låg avgift men att det
              också ska vara en maxtaxa utifall det blir en lång sjukperiod.
            </seg>
            <seg xml:id="i-00dab8fd6f5ecfef-0">
              Tyvärr får ofta barn ett orimligt stort ansvar, speciellt när
              det finns syskon, när den enda föräldern inte klarar att ta hand
              om basverksamheten i familjen. Det finns många barn som vittnar
              om hur de har tagit ett sådant ansvar. Det känns också självklart
              att ta det när mamman eller pappan inte klarar vardagssakerna.
              Det blir en utsatthet som gör att barnet har svårt att klara av
              skolan och andra förväntningar som de har på sig. Det kan leda
              till många konflikter.
            </seg>
            <seg xml:id="i-0f35fd8445f4d422-0">
              Vi har då kommit till skolan, som är viktig för barnen. Det finns
              forskning som visar att närmare 30 procent av alla skollokaler
              i landet är så allvarligt fuktskadade att barn, lärare och annan
              personal mår dåligt av att vistas i lokalerna. Det är ingen bra
              förutsättning för en utbildning.
            </seg>
            <seg xml:id="i-27e80a67ac4d27c6-0">
              De senaste 20 åren har andelen barn ökat med allergier och astmaliknande
              symtom som hudirritation, rinnande näsa, öron och ögon, trötthet,
              olika typer av magbesvär och huvudvärk. Det har fördubblats på
              tio år, och det fortsätter att öka.
            </seg>
            <seg xml:id="i-a3de5cc9fb1b1aac-0">
              Det finns naturligtvis många orsaker bakom det. Det gäller inte
              minst det som framkommit den senaste tiden. Det handlar om kopplingen
              till den alltmer ohälsosamma kosten som väldigt många äter.
            </seg>
            <seg xml:id="i-d5a145e87b2fb06e-0">
              Ohälsosamma skollokaler är naturligtvis en faktor i sammanhanget
              som spelar roll. Åtgärder mot detta är väldigt stora frågor. Det
              handlar om väldigt mycket pengar, och kommunerna har väldigt mycket
              att ta tag i. Det gäller också många andra byggnader som påverkar
              vår hälsa negativt.
            </seg>
            <seg xml:id="i-e7fea379322ee9c8-0">
              Det finns ändå några åtgärder som jag tror att man skulle kunna
              vidta från riksdagens sida för att förbättra hälsosituationen.
              Man skulle kunna tillsätta någon sorts haverikommission eller
              något slags sjuka-hus-akut som snabbutreder kopplingen mellan
              dålig inomhusmiljö och hälsa. Det är om hälsoaspekten som det
              saknas kunskap. Detta är kanske en av de enskilt största orsakerna
              till ohälsa i vårt land.
            </seg>
            <seg xml:id="i-be37d6067e469075-0">
              Riksdagen skulle också kunna införa någon form av minimikrav.
              Det skulle till exempel kunna finnas ett hälsoansvar för byggherrar
              under tio år för den miljö man bygger. Jag tror att det är rätt
              så långt kvar innan vi i riksdagen kommer dit. Men det är sådant
              som ni på majoritetssidan borde ta med er till regeringen och
              försöka påverka. Jag tror att det är två väldigt viktiga saker
              för att på sikt kunna minska vårdkostnaderna.
            </seg>
            <seg xml:id="i-9c104c0ed96db7d3-0">
              Det finns sådant som vi föreslår som man skulle kunna göra direkt.
              Vi har föreslagit att man avsätter 400 miljoner i budgeten för
              att förbättra skol- och elevhälsan. Det är också för att i skolan
              bättre kunna fånga upp problematiken. Vi menar att kommunerna
              inte lägger tillräckligt mycket på elevhälsan i dag.
            </seg>
            <seg xml:id="i-7a2eab1bf0d7147c-0">
              Riskerna med det finns inom ett stort spektrum. Det handlar om
              allt från ökad sjukdom till även social problematik med elever
              som börjar skolka och så vidare. Det finns elever som tappar livslusten
              och börjar missbruka. Risken är att de barn som drabbas av den
              här typen av problematik så småningom blir kostnader för samhällets
              socialtjänst på kommunal nivå.
            </seg>
            <seg xml:id="i-aa59ccc47a58d854-0">
              En god skolhälsovård är också en viktig förebyggande åtgärd.
              Där ligger vi efter. Det är ingenting som någon tidigare regering
              kan slå sig för bröstet för och säga att man har varit bättre
              på. Det är faktiskt någonting som skett trots skollagens 14 kapitel.
            </seg>
            <seg xml:id="i-4362223d5f11a2e9-0">
              Där står det tydligt att kommunerna ska anordna skolhälsovård.
              Den ska följa elevernas utveckling och bevara och förbättra deras
              själsliga och kroppsliga hälsa och verka för sunda levnadsvanor,
              som det står.
            </seg>
            <seg xml:id="i-57fa9410f760d708-0">
              Det är inte någon regering som har tagit ansvar för att det följts
              upp. Det är ganska bristfälligt ute i kommunerna. Det ser väldigt
              olika ut i olika kommuner runt om i landet. Därför har vi förslaget
              att man ska stötta upp och se till att det förhoppningsvis blir
              bättre i kommunerna och kanske också mer lika.
            </seg>
            <seg xml:id="i-a0aa3a97cdcd5755-0">
              Räcker det då med de exempel som jag tagit, skulle man kunna
              fråga sig? Nej, det gör det naturligtvis inte. Vi kommer egentligen
              aldrig att kunna säga att vi har gjort så mycket att vi har lyckats
              se till att alla barn lotsas förbi alla de fallgropar som finns
              på vägen.
            </seg>
            <seg xml:id="i-bd25424d9eef84f4-0">
              Vi har till exempel en skola som slår ut elever. Den lyckas lägga
              krokben för ganska många barn och ungdomar. Men även om de klarar
              sig förbi de första stegen kan bostadsbristsituationen i många
              universitetsorter vara ett så stort hinder att de inte heller
              klarar den biten. Det kan vara en tuff smäll att inte fixa den
              delen av utbildningen när man har kommit så långt.
            </seg>
            <seg xml:id="i-c61dab53022b4636-0">
              Sedan har vi en arbetsmarknad som inte är så väldigt trevlig
              och tar emot ny arbetskraft så väldigt enkelt. Det finns alltid
              en risk att de väljer andra snabba och enkla lösningar för att
              klara av att få ekonomi för bostad och annat som hägrar. Vi vet
              att det kan lätt leda in på en bana som kan sluta med förfäran.
            </seg>
            <seg xml:id="i-ee03649f853cdad2-0">
              Jag skulle kunna tala lite om tobaksprevention, och jag tänkte
              att jag skulle ha hunnit med något om drogmissbruk och alkohol
              också. Men klockan har gått så fort. Jag står naturligtvis bakom
              Miljöpartiets reservationer. Jag tänker inte yrka bifall till
              några. Det behövs inte, eftersom det redan är gjort.
            </seg>
            <seg xml:id="i-bb5f763b6e1bbacd-0">
              Jag vill avsluta med säga att den värld vi lämnar över till våra
              barn inte är någon särskilt enkel och blomstrande värld. De senaste
              50 åren har vi lyckats förvandla en grönskande planet till något
              som närmast kan liknas vid en döende soptipp.
            </seg>
            <seg xml:id="i-145e7a40fad377a9-0">
              Haven är fyllda med plastpåsar och annat skräp. Fisken håller
              på att dö ut. Skogarna skövlas i allt snabbare takt, och öknarna
              breder ut sig. Permafrosten tinar, och metangas läcker ut allt
              snabbare i atmosfären. Glaciärerna smälter, och vattenreservoarer
              som miljarder människor är beroende av försvinner.
            </seg>
            <seg xml:id="i-79f54da6fff717a8-0">
              De kommande generationerna behöver därför vara färre till numerären,
              färre till antalet, än de 6,7 miljarder människor som just nu
              gör allt vad de kan för att föröda det lilla som finns kvar av
              livskraft på vår jord. Jag vet att det finns de som kallar det
              för skrämselpropaganda. Men för mig är det fakta.
            </seg>
            <seg xml:id="i-dc2d33d297db329b-0">
              Det är ingen lätt sak att vara barn i dag. Barnen lär sig tidigt
              att de livsuppehållande systemen här på klotet är väldigt ansträngda
              och att det kommer att bli väldigt svårt att skaffa sig en dräglig
              tillvaro när även många av de råvaror som vi har byggt vår välfärd
              på sinar. Det gäller inte bara oljan.
            </seg>
            <seg xml:id="i-5ed053d2c599c55f-0">
              Ur ett barnperspektiv är det ändå viktigare än någonsin att vi
              rent krasst investerar väldigt ordentligt i våra barn. Mitt budskap
              är: Tveka inte att bifalla alla förslag som stärker våra barns
              möjligheter att vidmakthålla det som vi traditionellt har kallat
              för välfärd! Det handlar faktiskt om att effektivt utnyttja de
              resurser vi har och se till att hålla kostnaderna nere genom att
              förebygga.
            </seg>
          </u>
          <note type="speaker" xml:id="i-526d281468a48845-0">
            Anf. 112 MAGDALENA ANDERSSON (m):
          </note>
          <u who="magdalena_andersson_a0f475" next="cont" xml:id="i-1422ed98069da89b-0">
            <seg xml:id="i-7fe8765d24218637-0">
              Fru talman! Sverige är ett bra land att växa upp i. De allra
              flesta barn i Sverige växer upp under bra förhållanden och har
              bra föräldrar som ger dem omvårdnad, trygghet och omsorg. Ibland
              har vi en tendens att glömma bort det. Vi brukar inte prata om
              att de flesta flickorna och pojkarna i vårt land faktiskt är nöjda
              med livet som helhet. De flesta är nöjda med sin kropp, hur de
              ser ut, och med sin hälsa. De trivs i skolan, med kamrater, och
              de trivs hemma. I en internationell jämförelse ses Sverige som
              ett av de främsta länderna när det gäller frågan om barns välfärd.
            </seg>
            <seg xml:id="i-7a3e078ee7942fa2-0">
              Men det räcker inte, för samtidigt är det mellan 10 och 15 procent
              av alla barn som har någon form av psykisk ohälsa. Det finns barn
              som lever i otrygghet och barn som upplever våld i sin vardag.
              Det finns barn som inte ser fram emot julen, som inte har någon
              bästis, barn som inte har föräldrar eller andra nära vuxna som
              räcker till för dem. Mycket av den forskning som finns om barn
              som mår dåligt, som utvecklar psykisk ohälsa, börjar droga eller
              blir kriminella, visar att de ofta inte alltid, men tillräckligt
              ofta inte har haft föräldrar eller en vuxenvärld omkring sig som
              har räckt till.
            </seg>
            <seg xml:id="i-6092e8a2772f0c47-0">
              Det här ställer höga krav på den politik som genomförs och som
              berör barn. Det gör det inom många olika politikområden. Det handlar
              förstås om att ge förutsättningar för ett gott föräldraskap, men
              också om att förskola och skola ska fungera. Det handlar om att
              ta barns situation på allra största allvar. Alliansens strävan
              är att bidra till ett Sverige som ger varje flicka och pojke en
              bra barndom. Det är en stor utmaning, men en av de viktigaste
              för oss, och många steg på vägen för att nå målet har tagits av
              regeringen, och fler steg följer.
            </seg>
            <seg xml:id="i-8d6a789fdd76985a-0">
              Fru talman! Det trygga föräldraskapet är grunden till det trygga
              barnet. Därför är både jobbskatteavdrag och införande av olika
              valfrihetsreformer för familjen viktiga. Det stärker föräldrarnas
              makt över sin egen livssituation. Jämställdhetsbonus i föräldrapenning
              och valfrihet i barnomsorgen är tydliga byggstenar som stärker
              familjerna.
            </seg>
            <seg xml:id="i-f8c5979e51bbbb72-0">
              Alliansen har genomfört ett antal åtgärder som tar sikte på att
              göra det bättre för barn och unga. Några exempel är stöd till
              Barnrättsakademin i Örebro, som ger utbildning om barnkonventionen,
              eller Stiftelsen Allmänna Barnhuset som har fått medel för att
              fortsätta sprida kunskap om sexuell exploatering av flickor och
              pojkar. Ett tredje exempel är regeringens beslut att bevilja medel
              till en klinik vid Karolinska universitetssjukhuset för ett pilotprojekt
              för att förebygga våld mot spädbarn.
            </seg>
            <seg xml:id="i-185a45a30aff8620-0">
              En ytterligare åtgärd med fokus på barn är den uppdaterade handlingsplanen
              mot sexuell exploatering av barn. I det sammanhanget kan jag också
              nämna den andra handlingsplanen som finns, den mot hemlöshet.
              Den är speciellt viktig när det gäller skydd av barn och åtgärder
              för att undvika att barn far illa och blir vräkta.
            </seg>
            <seg xml:id="i-2e133ba4366e8381-0">
              Fru talman! Barns och ungas psykiska ohälsa måste tas på allvar.
              Det gör regeringen. Därför är också regeringens förslag om särskilt
              riktade satsningar mot den barn- och ungdomspsykiatriska vården
              extra viktigt, liksom den förstärkta vårdgarantin och dessutom
              det nationella utvecklingscentret för barns psykiska ohälsa. Tillräcklig
              och tillgänglig vård i tid kan rädda många unga. Unga kvinnor
              och män som svälter sig, som har suicidtankar eller som skär sig
              själva ska inte behöva vänta på vård.
            </seg>
            <seg xml:id="i-9c772beb85fc628d-0">
              Barns fysiska hälsa är också viktig. Därför är det utvidgade
              nationella vaccinationsprogrammet, där också pneumokocker ingår,
              en åtgärd som rör barn i hög grad. Det gör också de stora satsningar
              som görs inom ANT: alkohol, narkotika, tobak och dopning. Dagens
              TT-telegram, som talar om ett ökat drickande i mycket låga åldrar,
              måste tas på allvar.
            </seg>
            <seg xml:id="i-c8c6d23d72cd41d3-0">
              Förra året var det 15 000 barn som inte bodde hemma. De var placerade
              någon annanstans. Självklart kommer de att påverkas av de åtgärder
              som de har varit med om och ha med det i sitt bagage resten av
              sitt liv. Därför vilar det ett stort ansvar på den vuxenvärld
              som är inblandad i de här insatserna. Länsstyrelserna gjorde en
              förstärkt tillsyn av den sociala barn- och ungdomsvården under
              20062007. Den visade allvarliga brister. Det är anledningen till
              att den här regeringen avsätter extra medel för att ha en fortsatt
              stark tillsyn, för barnens skull.
            </seg>
            <seg xml:id="i-5077a71be0ca77b2-0">
              Fru talman! För dem som har nätet som sitt vardagsliv och det
              är många unga finns nu en särskild ungdomsmottagning på Internet.
              Den invigdes för bara några veckor sedan. Målet med den är att
              nå ännu fler ungdomar än i dag, för även om ungdomsmottagningarna
              har hundratusentals besök per år finns det många unga som behöver
              råd och stöd men som inte går dit. Dessutom var det bara 11 ½
              procent av dem som besökte ungdomsmottagningarna förra året som
              var pojkar. Resten var flickor.
            </seg>
            <seg xml:id="i-894e2d59ca8dc34f-0">
              En webbaserad mottagning når ut till alla, oavsett var man bor.
              Den når också personer som inte har velat eller vågat söka sig
              till den vanliga ungdomsmottagningen. Här kan unga människor få
              information om hälso- och sjukvårdsfrågor, men också annat som
              är viktigt för dem som är unga. Det handlar om allt från sex och
              preventivmedel till psykisk hälsa, mobbning, ätstörningar, missbruk,
              våld, rättigheter och att leva med hedersnormer. Den nya tekniken
              ger en fantastisk möjlighet, och alliansregeringen har sett till
              att det har skapats ett viktigt och bra redskap för unga människor.
            </seg>
            <seg xml:id="i-09595095675dff67-0">
              Fru talman! Regeringen följer ständigt barns och ungas villkor.
              Det finns flera undersökningar som visar att HBT-ungdomar mår
              sämre än vuxna HBT-personer gör och än vad heterosexuella ungdomar
              gör. Därför gav regeringen häromdagen Ungdomsstyrelsen i uppdrag
              att analysera orsakerna och föreslå åtgärder. Samma dag tilldelade
              regeringen Bris, Barnens Rätt I Samhället, extra medel för deras
              arbete med rådgivning för både barn och föräldrar. Den nya tekniken
              kommer också att synas hos Bris med en interaktiv webbplats för
              råd och stöd både till unga och till föräldrar.
            </seg>
            <seg xml:id="i-9b184c007742016e-0">
              Avslutningsvis, fru talman, vill jag säga att arbetet med att
              förbättra barns villkor aldrig kommer att ta slut. Det stöd vi
              gemensamt erbjuder kan alltid vässas och alltid bli bättre. Jag
              vill trots det avsluta med de ord jag började med. Sverige är
              ett bra land att växa upp i. De allra flesta barn i Sverige växer
              upp under bra förhållanden och har bra föräldrar som ger dem omvårdnad,
              trygghet och omsorg.
            </seg>
            <seg xml:id="i-6ecb5d41186b4527-0">
              De andra, som inte gör det, har vi ett gemensamt ansvar för,
              och vi tar det.
            </seg>
          </u>
          <note xml:id="i-4057756ac36c0618-0">
            Jag yrkar härmed bifall till utskottets förslag och avslag på
            alla motioner.
          </note>
          <u who="magdalena_andersson_a0f475" prev="cont" xml:id="i-555871d393ccc424-0">
            <seg xml:id="i-cb21e34987ff2327-1">
              (Applåder)
            </seg>
          </u>
          <note type="speaker" xml:id="i-bb9844538db68378-0">
            Anf. 113 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-4">
            <seg xml:id="i-6fc31636096e8338-0">
              Fru talman! Magdalena Andersson talar här om det trygga föräldraskapet
              som om det vore någon slags moralisk resning eller inre styrka
              det handlar om. Men det handlar också om tryggheten att kunna
              försörja sin familj, att veta att även om något drabbar mig kommer
              mitt barn att kunna fortsätta med fotbollsträningen, fortfarande
              kunna delta i klassresan, kunna åka på det där scoutlägret som
              man har planerat.
            </seg>
            <seg xml:id="i-5f64c147759407b3-0">
              Med den politik som den moderatledda regeringen för är det nu
              så att det är väldigt många människor som inte längre kommer att
              kunna klara den kostnaden. Det är den politiken som har gjort
              att det är 76 000 personer som under nästa år riskerar att utförsäkras
              från sjukförsäkringen. Det har kommit 60 000 varsel bara under
              hösten och ungefär lika många så kallade tysta varsel, personer
              som är uppsagda på grund av att de inte har haft fast anställning.
            </seg>
            <seg xml:id="i-c8a293e61eb02211-0">
              Vi har redan hundratusentals arbetslösa människor som nu får
              försörja sig på väldigt låg nivå i a-kassan, en halv miljon som
              inte alls har någon a-kassa och de som har fått sänkt sjukförsäkring.
              Redan innan varselkrisen ökade, som Marina Pettersson berättade
              från talarstolen, antalet socialbidragstagare i 190 av landets
              kommuner. Efter den här krisen, som vi ännu inte har sett botten
              på, är jag väldigt rädd för hur många nya socialbidragstagare
              vi kommer att ha. Vi vet inte.
            </seg>
            <seg xml:id="i-69cefbd43c4f526a-0">
              Jag vet inte hur många av de här socialbidragstagarna som är
              föräldrar. Men jag skulle kunna gissa att vi kommer att ha en
              mycket stor grupp med barn som nu ska leva i en socialbidragsfamilj,
              där föräldrarna ska tvingas ut över kanten till den sista möjligheten
              att försörja sin familj med sina egna inkomster och de trygghetsförsäkringar
              som vi har ställt upp just för att man ska hålla barnen skadeslösa
              också i dåliga tider.
            </seg>
          </u>
          <note type="speaker" xml:id="i-acda9b1d92e68c05-0">
            Anf. 114 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-b90679f0c91b5b6a-0">
            <seg xml:id="i-fa3a45ec13c127fe-0">
              Fru talman! Just därför att föräldrar och familjen en mamma eller
              en pappa som känner sig trygg i sitt liv och som vet att man kan
              styra över sin vardag är så oerhört viktiga för barn är jobblinjen
              det viktigaste vi har att erbjuda föräldrar.
            </seg>
            <seg xml:id="i-597e3ae3c5e7ad1f-0">
              Det har regeringens satsningar verkligen tagit fasta på. Vi har
              en expansiv budget med 30 miljarder extra jämfört med förra året.
              Vi har antagit en stabilitetsplan för Sverige. Vi har ett garantiprogram
              för upplåning. Häromveckan presenterades förslag på 8,3 miljarder
              för jobb och omställning. Det handlar om stöd till nya arbetslösa
              och korttidsarbetslösa, förstärkt stöd till långtidsarbetslösa,
              förstärkning av yrkeshögskolan och gymnasial yrkesutbildning,
              förstärkta satsningar på infrastruktur och förstärkt skatteavdrag
              för hushållstjänster, ROT-avdragen.
            </seg>
            <seg xml:id="i-20bd5467cc48e13d-0">
              Dessutom presenterades häromdagen ett förslag om stärkta insatser
              för fordonsindustrin med 28 miljarder. Det innehåller satsningar
              på forskning och utveckling, kreditgarantier och undsättningslån,
              allt i syfte att stärka jobblinjen som är så viktig för att vi
              ska ha de många starka, trygga föräldrar och vuxenkontakter som
              barnen mår bäst av.
            </seg>
          </u>
          <note type="speaker" xml:id="i-c4f2a961952740bd-0">
            Anf. 115 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-5">
            <seg xml:id="i-546d50485ff867a0-0">
              Fru talman! Er så kallade jobblinje är en fantasi som ni försöker
              leva i. Verkligheten är att vi har den djupaste jobbkris som Sverige
              har sett sedan den förra gången vi hade en borgerligt ledd regering.
              Den verklighet som människor möter är varsel. Den verklighet som
              människor möter är sänkta ersättningsnivåer. Den verklighet som
              människor möter är nedskärningar i kommuner och landsting. Vi
              har inte någon jobbpolitik som skapar nya jobb, utan nu visar
              prognoserna tvärtom att vi har en kraftigt ökande arbetslöshet.
              Man talar om 9 procent under nästa år.
            </seg>
            <seg xml:id="i-ee77f47eb8e72491-0">
              Hur är det för den som blir arbetslös? Man förlorar inte bara
              jobbet, utan om man har a-kassa ska man gå ned på en väldigt låg
              ersättningsnivå. Dessutom får man en skattechock när man ska betala
              kanske 1 000 kronor mer i skatt i månaden än man gjorde tidigare.
              Sammantaget, i den situation som vi nu har i det här landet, betyder
              det att det är väldigt många barn jag vet inte hur många, men
              det är många tusentals och kanske många tiotusentals barn som
              kommer att få uppleva att deras föräldrar måste gå till socialkontoret
              med mössan i handen och be om tillskott för att klara de löpande
              kostnaderna i familjen och för att klara att upprätthålla tryggheten
              i föräldraskapet.
            </seg>
            <seg xml:id="i-c3e4a0d2b1be1a01-0">
              Och det är ju så, som Magdalena Andersson vet, att innan man
              får möjlighet att få ett tillskott från försörjningsstödet ska
              man göra sig av med sommarstugan och bilen. Man ska ned på den
              allra lägsta nivån. De som drabbas av det är de barn som har oturen
              att ha sin barndom just nu när vi har en moderatledd regering
              som missköter en ekonomisk kris på ett sådant sätt att vi skapar
              nyfattigdom i Sverige.
            </seg>
          </u>
          <note type="speaker" xml:id="i-9714d1940b1623ea-0">
            Anf. 116 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-b90679f0c91b5b6a-1">
            <seg xml:id="i-4f7dd560cab87d3a-0">
              Fru talman! Jag tycker att det är ganska häpnadsväckande att
              höra att det är den moderatledda regeringen som såg till att man
              lämnade lån till hus i USA, vilket sedan satte i gång hela den
              här processen med en global, internationell kris. Med förlov sagt
              klarar vi mycket, men det är varken Anders Borg, alliansregeringen
              eller någon annan som har satt i gång den kris som vi har i dag.
            </seg>
            <seg xml:id="i-d25c15a52c5d36a0-0">
              Vi samlade i ladorna och såg till att vi hade pengar. Tänk om
              det hade expanderats så som Socialdemokraterna och den övriga
              vänstern ville. Då hade vi inte haft de pengar och den expansiva
              budget som vi har i dag.
            </seg>
            <seg xml:id="i-b14c6b728d227c79-0">
              Fru talman! Barnfattigdomen minskar. Skillnaderna mellan låga
              och höga inkomster ökar, men själva fattigdomen minskar. Det tycker
              vi är bra. Barn är inte fattiga. Det är deras föräldrar som är
              fattiga. Jag tror att vi ska använda rätt uttryck här. Föräldrarna
              ska få allt stöd och all hjälp de behöver när de hamnar i en besvärlig
              situation. Vi ska först och främst se till att vi hjälper ut människor
              i utbildningar. Vi har rehabiliteringsgarantin för dem som är
              sjuka och behöver extra stöd och hjälp och där vården inte har
              funnits och coachningen i Arbetsförmedlingen. Arbetsförmedlingens
              generaldirektör säger att de har de redskap de behöver. De säger
              till om de behöver mer, men nu har de de redskap de behöver för
              att klara ut detta. Låt oss lita på det, och så får vi avvakta
              vad som händer framöver.
            </seg>
          </u>
          <note type="speaker" xml:id="i-6c0f696d80e14e01-0">
            Anf. 117 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-1">
            <seg xml:id="i-b82c25eb632353a6-0">
              Fru talman! Jag kan inte låta bli att säga att Vänsterpartiet,
              Socialdemokraterna och Miljöpartiet var med och skrapade ihop
              det överskott som Magdalena Andersson försöker få det till att
              den borgerliga regeringen har lyckats åstadkomma på något år.
              Så mycket har ni inte lyckats skrapa ihop med alla skattesänkningar
              ni har gjort.
            </seg>
            <seg xml:id="i-0f50f9ce0c2092bc-0">
              Men det var inte därför jag begärde replik, utan jag skulle vilja
              fråga Magdalena Andersson om rätten till sjukvård för alla barn.
              I barnkonventionens artikel 2 slår man fast att om man har skrivit
              under barnkonventionen har man åtagit sig att tillförsäkra varje
              barn som vistas i landet rättigheter enligt konventionen. Man
              gör ingen skillnad på olika barn. Oavsett barnens ställning ska
              alla barn som vistas i Sverige ha rätt att åtnjuta bästa uppnåeliga
              hälsa och ha rätt till hälso- och sjukvård för att nå det. Jag
              vill fråga Magdalena Andersson om hon tycker att Sverige lever
              upp till barnkonventionen när alla barn som finns i Sverige inte
              har rätt till hälso- och sjukvård. Gömda, papperslösa barn har
              inte det.
            </seg>
            <seg xml:id="i-11b82d75fe68f170-0">
              Sedan skulle jag också vilja fråga Magdalena Andersson om man
              lever upp till barnkonventionen om man fattar ett beslut som nekar
              familjer att återförenas under kanske fyra år därför att vi har
              gett asyl till någon som inte lyckas få jobb och lämplig bostad,
              vilket lär vara svårare just nu och några år framöver med den
              växande arbetslöshet vi har. Lever vi upp till Europakonventionens
              mänskliga rättigheter och lever vi upp till barnkonventionen om
              vi inför en sådan bestämmelse i Sverige?
            </seg>
          </u>
          <note type="speaker" xml:id="i-497a2a7c6c0489ce-0">
            Anf. 118 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-b90679f0c91b5b6a-2">
            <seg xml:id="i-a84dc94285711c9a-0">
              Fru talman! Jag har, precis som Eva Olofsson, sett att en utredning
              har presenterat ett förslag. Jag tycker att den utredningen ska
              få leva det liv som utredningar gör, remissbehandlas och allting
              som hör till. I övrigt avstår jag från att kommentera den eftersom
              jag inte har läst mer än en medierapport om detta.
            </seg>
            <seg xml:id="i-5d17c79134f0f495-0">
              Jag skulle vilja kommentera att Eva Olofsson har varit med och
              skrapat ihop de pengar som finns. Om jag minns rätt var det i
              förra budgetdebatten, och möjligen också i budgetdebatten dessförinnan,
              som Vänsterpartiet hade en oerhört expansiv budget. Om vi hade
              följt den hade minsann inte det funnits i ladorna som vi nu kan
              använda till de goda program och de nödvändiga åtgärder vi vidtar
              i dag.
            </seg>
            <seg xml:id="i-2dfc03aab4473ebd-0">
              Eva Olofsson pratar om de gömda barnen, det vill säga de som
              inte är här för att de har fått asyl utan som försöker vara kvar
              här ändå. De har rätt till akut sjukvård. Det tycker jag är väldigt
              bra. Alla som finns i vårt land ska ha den chansen och den rätten,
              och det har de också. Alla barn har rätt till akut sjukvård i
              Sverige.
            </seg>
          </u>
          <note type="speaker" xml:id="i-f6e30f81b5d00adc-0">
            Anf. 119 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-2">
            <seg xml:id="i-a028f4537ece975d-0">
              Fru talman! Självklart var vi med tillsammans med s och mp och
              skrapade ihop de pengar som nu finns. Vi var med och sanerade
              efter 90-talskrisen då vi hade en borgerlig regering, och det
              fick vi lägga rätt många år på. Sedan har vi en rad insatser som
              skulle ha varit väldigt bra nu: mer stöd till kommunerna, att
              få i gång byggandet av bostäder, att få i gång infrastruktursatsningar
              och annat som passar bra i jobbkrisen.
            </seg>
            <seg xml:id="i-35050ff7ddfdfbac-0">
              Jag hoppas att Magdalena Andersson har en tydlig ståndpunkt när
              det gäller familjeåterförening. Att man talar om barns rättigheter
              utan att ta ställning i den frågan tycker jag är märkligt. Det
              papper jag läste kom från Rädda Barnen. Det blir väldigt svårt
              att hävda att man lever upp till att alla barn som vistas i Sverige
              har rätt till akut sjukvård när det är föräldrar som inte har
              pengar som ska betala för den. Då lever man inte upp till att
              barnen har rätt till bästa hälso- och sjukvård så att de kan åtnjuta
              bästa uppnåeliga hälsa, som det står i barnkonventionen. Jag skulle
              vilja veta om Magdalena Andersson verkligen menar det hon säger,
              det vill säga att man med den lag som regeringen antog i juli
              faktiskt lever upp till barnkonventionen.
            </seg>
            <seg xml:id="i-e15956831f7b320f-0">
              Dessa barn är ofta i behov av stöd. De lever i en svår situation.
              De har kommit hit, lever i osäkerhet och mår ofta ganska dåligt:
              De har föräldrar som är rädda för att bli utvisade från Sverige.
              Då nekar man dessa barn hälso- och sjukvård och dessutom, om det
              är akut sjukvård, säger man att de ska betala det och överlåter
              på landstingen att göra överenskommelser om detta. Det finns landsting
              som har gjort det, och det är väldigt bra, men det är regeringen
              som har ett ansvar för barnkonventionen och skulle kunna ta ett
              beslut här som gäller för hela Sverige.
            </seg>
          </u>
          <note type="speaker" xml:id="i-59cbcface515b10a-0">
            Anf. 120 MAGDALENA ANDERSSON (m) replik:
          </note>
          <u who="magdalena_andersson_a0f475" xml:id="i-b90679f0c91b5b6a-3">
            <seg xml:id="i-3477018d0a888afa-0">
              Fru talman! För egen del är jag ganska nyfiken på hur Eva Olofsson
              och Vänstern ska kunna få ihop sina budgetförslag med de övriga
              partierna på vänsterkanten. De har ett förslag som ligger på 4,1
              miljarder utöver regeringens. Det har inte riktigt de andra. Det
              vore intressant att veta om ni har med de andra partierna på alla
              era utgiftsförslag.
            </seg>
            <seg xml:id="i-afac7bde9ae1efd5-0">
              När det gäller barnen skulle jag vilja påminna om att det alldeles
              nyss har kommit en ny lag som gör att den som inte har fått stanna
              här med flyktingliknande skäl har rätt att få ansöka om arbetskraftsinvandring,
              vilket gör att föräldrarna till de barnen har den möjligheten
              i stället. Oftast handlar det ju om föräldrar som har ett ganska
              bra nätverk och kanske också har arbete ordnat. Då är den nya
              lagen ett bra redskap och ett instrument på vägen.
            </seg>
          </u>
          <note type="speaker" xml:id="i-a4de9b2dd71f820f-0">
            Anf. 121 MARIA KORNEVIK JAKOBSSON (c):
          </note>
          <u who="leif_jakobsson_04dbae" xml:id="i-02687339a4dd2ec8-0">
            <seg xml:id="i-1e171285cd34afb2-0">
              Fru talman! Inom utgiftsområde 9, Hälsovård, sjukvård och social
              omsorg, tänker jag hålla mig till barns och ungas uppväxtvillkor.
            </seg>
            <seg xml:id="i-e5053923ef7cb46c-0">
              Regeringen föreslår att området barnpolitik i fortsättningen
              kallas barnrättspolitik. Därigenom blir det tydligt att regeringens
              politik syftar till att ta vara på och stärka barnens rättigheter
              utifrån FN:s barnkonvention.
            </seg>
            <seg xml:id="i-999595115d6a2019-0">
              För att ta till vara och stärka barns rättigheter och intressen
              och ge möjlighet till utveckling, trygghet, delaktighet, inflytande
              samt att barn och unga ska respekteras vill regeringen under de
              närmaste åren förstärka det strategiska arbetet med att genomföra
              barnkonventionen, ge bättre stöd till föräldrarna och bekämpa
              våld mot barn.
            </seg>
            <seg xml:id="i-878af593c0226a30-0">
              Fru talman! Sverige är ett av världens ledande välfärdsländer.
              Borde då inte de allra flesta av våra barn må bra? Vi vet att
              så inte är fallet. Långt ifrån alla barn känner sig trygga, och
              många mår fysiskt och psykiskt dåligt. Dagens uppväxande generation
              är den första på väldigt länge som mår sämre än föräldragenerationen,
              trots ökad materiell standard.
            </seg>
            <seg xml:id="i-13559aaed894bc29-0">
              En statlig utredning, SOU 2006:77, visar att den psykiska ohälsan
              hos barn och unga ökar snabbare i Sverige än i elva jämförbara
              länder. Utvecklingen oroar eftersom psykisk ohälsa går i arv och
              kan förvärras från generation till generation. Nya rön från hjärnforskningen
              har också gett ny förståelse av konsekvenserna av tidig stress
              för små barn.
            </seg>
            <seg xml:id="i-5eeae07e8f96f051-0">
              Regeringen ser behoven och tar dem på allvar. Under 2008 har
              regeringen bland annat avsatt 250 miljoner kronor för särskilda
              satsningar på förbättring inom barn- och ungdomspsykiatrin. Regeringen
              planerar att satsa 10 miljoner kronor på en nationell undersökning
              av barns och ungdomars psykiska hälsa. Genom att följa utvecklingen
              är det möjligt att avgöra bland annat om de hälsofrämjande insatser
              som genomförs i landet har avsedd effekt. Vidare är det angeläget
              att Utvecklingscentrum för barns psykiska hälsa vid Socialstyrelsen
              fortsätter sin verksamhet med att samla, koordinera och föra ut
              kunskap och vetande.
            </seg>
            <seg xml:id="i-d1242d2b107f5f26-0">
              Det är viktigt att regeringen ser balansen mellan vad som måste
              göras kortsiktigt och vad som behövs på lång sikt. Jag och Centerpartiet
              har länge saknat långsiktigt strategiskt tänkande om barn, unga
              och familj.
            </seg>
            <seg xml:id="i-67d06f9537a4af99-0">
              Föräldrars möjlighet att stödja sina barn under hela uppväxten
              är förmodligen det allra viktigaste för att förebygga och motverka
              psykisk ohälsa. Barnhälsovården, förskoleverksamheten, skolbarnsomsorgen
              och skolan är förstås också viktiga aktörer.
            </seg>
            <seg xml:id="i-f58d081c200f8f56-0">
              Centerpartiet har en vision som egentligen är helt självklar
              i ett modernt samhälle och kanske till och med kan låta lite naiv
              och klyschig, men den är att alla barn ska komma till världen
              älskade och vara välkomna till kompetenta och uthålliga föräldrar.
            </seg>
            <seg xml:id="i-5393f15a225b36d7-0">
              Fru talman! Barn- och ungdomsfylleriet är det värsta på flera
              år, och det med råge, står det i bland annat Göteborgs-Posten
              i dag. Det är en mindre grupp som dricker mer. De har inte samma
              support och stöd av föräldrar och vuxennätverk som övriga barn
              har, säger docent Sven Andréasson, chef vid alkohol- och narkotikaavdelningen
              vid Folkhälsoinstitutet. Alkoholpolikliniken Maria Ungdom i Helsingfors
              uppger för TT att medräknat oktober i år har 1 583 barn och ungdomar
              i åldern 1018 år fått hjälp. Det är en ökning med ca 7 procent
              mot i fjol.
            </seg>
            <seg xml:id="i-23d32689c09643dd-0">
              Den avgjort största ökningen syns bland de yngsta barnen. Tio
              år vi pratar om en tioåring som kommer in till Maria Ungdom och
              alltså är rejält berusad. En tioåring har precis lämnat det absolut
              sköraste och ska gå in i vuxenvärlden.
            </seg>
            <seg xml:id="i-3f9c8885f7c29e52-0">
              Det här blir ytterligare ett bevis på hur föräldrar och övriga
              vuxenvärlden sviker barn och ungdomar. Här behöver alla nivåer
              i samhället ta sitt ansvar, men självklart är det föräldrarna
              som har det första och största ansvaret. Att alliansregeringen
              satsar 157 miljoner i föräldrautbildning ser jag som ett av många
              steg som behövs för att hjälpa föräldrar att hantera dagens krav
              och få makten att bli just kompetenta och uthålliga föräldrar.
            </seg>
            <seg xml:id="i-278b72e27cefbcde-0">
              Fru talman! Situationen för barn till ensamstående föräldrar
              är en fråga som är mycket angelägen. Ensamstående föräldrar kan
              behöva ett särskilt stöd från stat och samhälle i vissa situationer.
              Det är därför viktigt att ensamstående föräldrar som till exempel
              blir allvarligt sjuka och därför inte kan ta hand om sitt barn
              inte ska behöva hamna i ett sämre läge och en sämre situation
              än en familj där det finns två föräldrar.
            </seg>
            <seg xml:id="i-94d9d34dcec685cc-0">
              Regeringen avser att under våren 2009 komma med ett förslag i
              frågan om särskild föräldrapeng. De nya reglerna ska gälla från
              och med den 1 januari 2010. Att just hitta flexibla lösningar
              som ger människor val och möjlighet att styra över sina egna liv
              är också hälsofrämjande.
            </seg>
            <seg xml:id="i-9d1eebd78bfad86d-0">
              Fru talman! För socialpolitiken förslår regeringen att de nuvarande
              politikområdesmålen ska fortsätta gälla som mål inom utgiftsområdet:
              att stärka förmågan och möjligheten till social delaktighet för
              människor i ekonomiskt och socialt utsatta situationer och att
              stärka skyddet för utsatta barn.
            </seg>
            <seg xml:id="i-c77e98b4f4841c78-0">
              Regeringen avser att under 2009 föreslå en tillsynsreform inom
              det sociala området. Grunden för reformen bör vara att tillsynen
              av socialtjänsten och hälso- och sjukvården ska slås ihop och
              samordnas i Socialstyrelsen, att barnperspektivet i tillsynen
              ska stärkas, att tillsynen ska tydliggöras och att ambitionsnivån
              och effektiviteten i tillsynen ska öka.
            </seg>
            <seg xml:id="i-25e6a7c7ad091b82-0">
              Vi måste lära av historien när det gäller hur barn kunde bli
              utsatta och till och med sämre behandlade när samhället tog över
              ansvaret och vården av ett barn. När ett litet barn blev placerat
              i fosterhem där fosterföräldrar utan insyn kunde misshandla, våldta
              och förnedra de barn som samhället hade haft i uppdrag att vårda
              var det en flerdubbel kränkning. Detta kan många av Stulen barndoms
              medlemmar vittna om.
            </seg>
            <seg xml:id="i-8612b6147089cb7d-0">
              Händer sådant i dag? Jo, det händer, även om det inte är lika
              ofta. Det finns socialtjänster som inte tar uppdraget på fullt
              ansvar. Det ser tyvärr olika ut när det gäller att alltid ha barnets
              rätt för ögonen. Att det fortfarande begås stora misstag får vi
              med jämna mellanrum ta del av via medierna. Det som blir en rubrik
              för oss blir ofta ett livslångt lidande för det utsatta barnet.
            </seg>
            <seg xml:id="i-4eee7e51f52f2563-0">
              Regeringen föreslår drygt 223 miljoner till utveckling av socialt
              arbete med mera för 2009. Anslaget omfattar medel till utveckling
              av socialt arbete, höjd ambitionsnivå för den sociala tillsynen,
              bidrag till statistiska undersökningar, bidrag till organisationer
              som arbetar för utsatta barn och deras familjer, bidrag till organisationer
              som arbetar för att motverka våld mot kvinnor och barn samt medel
              för andra insatser i syfte att motverka våld mot kvinnor. Som
              vi vet innebär våld mot kvinnor oftast också våld mot barn.
            </seg>
            <seg xml:id="i-9d4d066b834d26ec-0">
              Det har under åren visat sig att socialtjänstens stöd till våldsutsatta
              kvinnor skiljer sig åt runt om i landet. Detta är naturligtvis
              helt oacceptabelt. Våld mot kvinnor är en högt prioriterad fråga
              för regeringen, och under 2007 gavs en rad uppdrag på socialtjänstens
              område när det gäller just detta. Det är numera allmänt känt,
              säger jag igen, att när kvinnor blir utsatta för våld blir också
              eventuella barn precis lika utsatta och precis lika kränkta.
            </seg>
            <seg xml:id="i-88a010f0ea9c6b75-0">
              För att komma till rätta med detta handlar det om utbildning
              och kompetenshöjning, utarbetande av bedömningsinstrument och
              vägledning för landets kommuner så att de ska göra enhetliga bedömningar,
              tillföra utvecklingsmedel för att förstärka kvinnojoursverksamheten
              med mera.
            </seg>
            <seg xml:id="i-70b3b0cad6f4acf6-0">
              De övergripande målen med uppdragen kan sägas vara att våldsutsatta
              kvinnor som söker stöd och hjälp ska få det oberoende av i vilken
              kommun de bor samt att socialtjänstens stöd till våldsutsatta
              kvinnor och barn som har bevittnat våld ska förbättras och kvalitetssäkras.
              Satsningar pågår och kommer att fortsätta under hela mandatperioden.
            </seg>
            <seg xml:id="i-e7ab4f606f0c1543-0">
              I februari 2007 beslutade regeringen om en strategi för att motverka
              hemlöshet och utestängning från bostadsmarknaden.
            </seg>
            <seg xml:id="i-8e9541199fea6fd5-0">
              Ett av de viktigaste målen är att antalet vräkningar ska minska.
              Jag håller helt med Marina Pettersson och Eva Olofsson om att
              inga barn ska vräkas. Och inga betyder noll. Det betyder inte
              några, det betyder inte få, det betyder noll. Ändå vet vi att
              detta händer. Socialtjänsten måste bli bättre på att hitta rutiner
              som säkerställer att barn inte blir vräkta.
            </seg>
            <seg xml:id="i-37600b94720556b0-0">
              Men hemlöshet är inte en fråga som bara kan lösas av socialtjänsten.
              För att få den nödvändiga bredden framgår det tydligt av regeringens
              beslut att Socialstyrelsen har den samordnande rollen för genomförandet
              av hemlöshetsstrategin. Men Kronofogdemyndigheten, Boverket och
              Kriminalvårdsstyrelsen ska ingå i gruppen. Även SKL ingår.
            </seg>
            <seg xml:id="i-e069d7ebbef01e1c-0">
              Till sist vill jag nämna att jag ser mycket positivt på att regeringen
              har beslutat att tilldela Barnens Rätt i Samhället, Bris, 3,5
              miljoner för att stödja arbetet med telefon- och Internetbaserad
              rådgivning för både barn och föräldrar.
            </seg>
          </u>
          <note xml:id="i-cb7b3d0351d32a6b-0">
            Fru talman! Jag yrkar bifall till förslaget i betänkandet och
            avslag på motionerna.
          </note>
          <note type="speaker" xml:id="i-56ca74aa80113d29-0">
            Anf. 122 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-3">
            <seg xml:id="i-4a3ebb1427b8b467-0">
              Fru talman! Jag tycker att det är bra att Maria Kornevik Jakobsson
              här tar upp mäns våld mot kvinnor. Eftersom s, v och mp har en
              gemensam reservation om ett förbättrat och långtsiktigt stöd till
              kvinnojourerna vill jag gärna ta upp den frågan här.
            </seg>
            <seg xml:id="i-45dd378c87b3cb67-0">
              Länsstyrelsen har nyligen gjort en kartläggning av socialtjänstens
              stöd i Helsingforss län. Man kunde då konstatera att det saknades
              kvinnofridssamordnare och aktuella handlingsplaner och att det
              inte fanns tillräckligt med insatser för utsatta kvinnor i alla
              kommundelar och stadsdelar. Ungefär hälften svarade att det inte
              fanns.
            </seg>
            <seg xml:id="i-19bd32c5557ba318-0">
              I många kommuner var det i praktiken kvinnojourerna som stod
              för insatserna när det gäller skyddat boende för utsatta kvinnor
              och barn. Men man såg brist på ekonomiska resurser för långsiktiga
              lösningar. Inte minst när det gällde boende var det enligt denna
              kartläggning av socialtjänstens arbete med våldsutsatta kvinnor
              ett stort problem. Det fanns behov av fler skyddade boenden i
              många av de granskade stadsdelarna och andra typer av mellanboendeformer.
            </seg>
            <seg xml:id="i-04b7cee24298cc67-0">
              Jag skulle vilja ställa en fråga till Maria Kornevik Jakobsson.
              När man besöker kvinnojourer och pratar med dem som jobbar där,
              både de anställda och de som gör ett ideellt väldigt viktigt arbete
              där, får man höra att kvinnojourerna saknar ett långsiktigt stöd,
              så att de ska kunna veta att de kan planera framåt och att de
              har långsiktiga resurser framöver. Resurserna är för små, och
              de klarar helt enkelt inte av det behov som finns, precis som
              länsstyrelsens tillsyn i Helsingfors visade.
            </seg>
          </u>
          <note type="speaker" xml:id="i-ab591cf0a5259a6c-0">
            Anf. 123 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-02687339a4dd2ec8-1">
            <seg xml:id="i-7ba922dda998f517-0">
              Fru talman! Eva Olofsson och jag är i stor utsträckning rörande
              överens om hur vi skulle vilja ha det. Det handlar mer om att
              vi inte har samma väg för att nå dessa mål.
            </seg>
            <seg xml:id="i-a9562455352bca6f-0">
              Regeringen har klart och tydligt bestämt att socialtjänsten ska
              följa vår strategi. Man säger att det är helt oacceptabelt att
              socialtjänsten inte gör det och att detta är en kommunal angelägenhet.
              Det är tragiskt att kommunerna inte följer de direktiv som finns.
            </seg>
          </u>
          <note type="speaker" xml:id="i-8b7706baf2e497df-0">
            Anf. 124 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-4">
            <seg xml:id="i-42c570337a6e28a7-0">
              Fru talman! Vi från Vänsterpartiet tycker att även staten måste
              ta ett långsiktigt ansvar för kvinnojourernas arbete. Man har
              från alliansregeringen tagit fram en modell där kommunerna i samarbete
              med kvinnojourerna ska söka de pengar som finns, de ungefär 100
              miljonerna som ges till detta.
            </seg>
            <seg xml:id="i-0ed5834df1c7314f-0">
              När Roks, Riksorganisationen för kvinnojourer, har varit ute
              och pratat med sina jourer visar det sig att en del kommuner inte
              bryr sig om att ansöka om pengar trots att kvinnojourerna anser
              att de behöver pengar. Ungefär en tredjedel av deras jourer sade
              att detta samarbete inte alls fungerar. Och kvinnojourer i kommuner
              som inte vill söka pengar känner sig vanmäktiga eftersom de har
              en viktig uppgift. De skulle behöva ansöka om pengar, men kommunerna
              gör inte det.
            </seg>
            <seg xml:id="i-827652285f107764-0">
              I kommuner som inte är beredda att gå in och söka pengar tycker
              jag att det borde finnas en möjlighet för kvinnojourerna att söka
              pengar så att de inte blir utan statliga pengar, om kvinnojourerna
              har visat att de vill försöka jobba med kommunerna.
            </seg>
            <seg xml:id="i-fa5b991f9d49bd52-0">
              Jag vill fråga om man från alliansregeringen är beredd att se
              över detta eftersom jag tycker att det verkar rätt orimligt att
              man på sina håll blir utan möjlighet att söka pengar när vi vet
              att det är de ideella kvinnojourerna som står för stödet till
              våldsutsatta kvinnor och barn.
            </seg>
          </u>
          <note type="speaker" xml:id="i-94cbcdc7eb3b2bc8-0">
            Anf. 125 MARIA KORNEVIK JAKOBSSON (c) replik:
          </note>
          <u who="leif_jakobsson_04dbae" xml:id="i-02687339a4dd2ec8-2">
            <seg xml:id="i-a634546890326e53-0">
              Fru talman! 100 miljoner kronor är mycket pengar. Det som Eva
              Olofsson säger om att en del kommuner inte ens bryr sig om att
              söka pengar är väldigt tragiskt. Det är lite symtomatiskt för
              det samhälle som vi har byggt upp att barn och kvinnor på något
              sätt inte har denna prioritet. Men denna regering har satt ned
              foten.
            </seg>
            <seg xml:id="i-8682821f648dca67-0">
              Jag har i och för sig ingen aning om vad alliansregeringen säger
              om det förslag som Eva Olofsson framför om att etablerade kvinnoorganisationer
              som Roks och liknande själva, utan kommunens hjälp, skulle kunna
              söka pengar. I min värld låter det väldigt bra. Jag ska ta med
              mig den frågan. Det var en bra fråga, och det var ett bra initiativ.
            </seg>
          </u>
          <note type="speaker" xml:id="i-240765594d1b41ef-0">
            Anf. 126 MARIA LUNDQVIST-BRÖMSTER (fp):
          </note>
          <u who="maria_lundqvist-bromster_7ce6ca" next="cont" xml:id="i-0361a523727211a3-0"/>
          <note xml:id="i-de74cf28db9ee7a7-0">
            Fru talman! Jag vill börja med att yrka bifall till utskottets
            förslag i betänkandet och avslag på motionerna.
          </note>
          <u who="maria_lundqvist-bromster_7ce6ca" prev="cont" xml:id="i-ecf9d4eae59d5756-0">
            <seg xml:id="i-4f83ed5ac26d427f-0">
              Inledningsvis ska jag citera ett mejl skrivet till Bris av en
              17-årig pojke. Han skriver:
            </seg>
            <seg xml:id="i-7c1be840c9e937e3-0">
              Jag mår jättedåligt och är sällan glad. När jag var liten slog
              mina föräldrar mig men nu har dom slutat, dom fortsätter kränka
              mig och säger massa elaka saker om jag inte har MVG:n i alla ämnen
              är jag dum i huvudet det känns som att jag inte får finnas men
              jag vet inte varför jag mår så.
            </seg>
            <seg xml:id="i-4c20071b9879fd6a-0">
              Fru talman! Psykisk misshandel är ett svårt område. Ärren sätter
              sig i själen. Tyvärr är psykisk misshandel och emotionell omsorgssvikt
              något som många barn lever med. Ofta uppmärksammas inte den här
              problematiken, och ofta är man inte heller medveten om vilka konsekvenserna
              blir. Tyvärr är det också ofta så att barn inte får den hjälp
              och det stöd som de behöver i det här sammanhanget, utan vuxenvärlden
              känns väldigt långt borta.
            </seg>
            <seg xml:id="i-3d4c24c9f5647e5c-0">
              Vi vet att barn som lever i familjer med missbruk eller med psykiskt
              sjuka föräldrar löper en större risk att bli utsatta för psykisk
              misshandel och emotionell omsorgssvikt. Men emotionell omsorgssvikt
              kan också finnas i väl fungerande familjer där arbete och karriär
              har fått ett alltför stort utrymme. Att ständigt leva i miljöer
              med en sådan här utsatthet innebär också att man som barn själv
              löper risk att få psykisk ohälsa.
            </seg>
            <seg xml:id="i-963667781bb84d5b-0">
              Ibland när barnen möter professionen i form av elevhälsa, barn-
              och ungdomspsykiatri och socialtjänst kan de mötas av oförståelse
              många gånger därför att man inte kan kommunicera. De vuxna förstår
              inte vad barnen förmedlar. Barnen känner sig svikna.
            </seg>
            <seg xml:id="i-dfd47b6ec70d1c22-0">
              Fru talman! Att vara förälder är inte lätt. Tyvärr beror psykisk
              ohälsa hos våra barn och ungdomar många gånger på en brist på
              vuxenkontakt. Föräldrarollen sviktar. Många föräldrar vittnar
              om sin osäkerhet inför föräldraskapet.
            </seg>
            <seg xml:id="i-b841af13b75913e9-0">
              När man mår dåligt psykiskt kan andra problem dyka upp. Det visar
              sig i skolan i form av skolk, ett destruktivt beteende och missbruk.
              Barn- och ungdomspsykiatrin får allt fler remisser remisser som
              egentligen aldrig skulle ha skickats utan som skulle ha stannat
              inom kommunens verksamhet, inom skolans elevhälsa. Men många gånger
              har man i kommunerna under de senaste åren dragit ned på skolans
              elevhälsa.
            </seg>
            <seg xml:id="i-82184cd0eb4d08f0-0">
              Vissa perioder översvämmas socialtjänsten mer eller mindre av
              anmälningar från förskola och skola om misstankar om barn som
              far illa.
            </seg>
            <seg xml:id="i-3c0db161b64f9c37-0">
              Fru talman! Arbetsbelastningen är hög inom socialtjänsten, vilket
              inneburit att anmälningar ibland har blivit liggande. Utredningar
              som öppnats har haft stora brister. Verktyg och kompetens har
              saknats för att göra ett bra jobb med barn som kommer i fråga
              för samhällsvård. Barn vittnar om sina dåliga erfarenheter av
              socialtjänsten undermåliga familjehemsplaceringar och dåliga uppföljningar.
              Det är brister som funnits under en längre tid.
            </seg>
            <seg xml:id="i-aa530f8d6cc10e2d-0">
              Vad kan vi då göra för att i ett tidigt skede möta barn som på
              något sätt far illa? Tidigt föräldrastöd, helst under hela uppväxten,
              är en oerhört viktig insats. En samverkan där Bup är första linjens
              konsulter gentemot skola, barnomsorg och socialtjänst, en socialtjänst
              som fokuserar på barnet och som också har barnkompetens samt en
              elevhälsa värd namnet kan vi tycka är självklarheter. Tyvärr är
              det inte alltid så.
            </seg>
            <seg xml:id="i-9449ad09ed71fdaf-0">
              Vad gör då regeringen? Ja, glädjande nog är mycket på gång inom
              barnpolitiken. Regeringen har en tydlig plan för barnkonventionen
              och för hur den ska implementeras. Regeringen har i folkhälsopolitiken
              prioriterat barnen. Utredningen om föräldrastöd är snart klar.
              Regeringen har satsat 250 miljoner kronor på barn- och ungdomspsykiatrin
              detta för att öka tillgängligheten och förbättra kvaliteten. Vi
              kommer att satsa 900 miljoner per år hela mandatperioden ut på
              psykiatrin för att förbättra stödet till psykiskt sjuka och till
              personer med psykisk funktionsnedsättning.
            </seg>
            <seg xml:id="i-29678f266b7da7b7-0">
              Utbildning och kompetensutveckling för personal inom psykiatrin
              och socialtjänsten är ett prioriterat område för regeringen, så
              även första linjens barn- och ungdomspsykiatri. Dessutom kommer
              kömiljarden år 2010. I den nya skollagen kommer även en satsning
              på elevhälsa.
            </seg>
            <seg xml:id="i-c57690e92afc67d7-0">
              Fru talman! Regeringen har dessutom inrättat ett nationellt centrum
              för utveckling av tidiga insatser till barn och unga som löper
              risk att utveckla en svårare psykisk ohälsa.
            </seg>
            <seg xml:id="i-671355b81e710b44-0">
              För att öka tillgängligheten för ungdomar när det gäller vård
              och stöd har, som tidigare sagts, en webbaserad ungdomsmottagning
              lanserats. Inom folkhälsoområdet har man på departementet tillsatt
              en samordningsfunktion med fokus på en alkohol-, narkotika-, dopnings-
              och tobaksförebyggande politik. I våras tillsattes också ett råd
              som ska vara rådgivare till regeringen på området. Det här är
              mycket bra eftersom man har sett att skillnaderna i alkoholkonsumtion
              mellan tjejer och killar håller på att jämnas ut.
            </seg>
            <seg xml:id="i-f46dc1f677b9bc6f-0">
              Regeringen har dessutom begärt en översyn av alkohollagen och
              narkotikalagstiftningen. Även bestämmelserna i tobakslagen ska
              ses över. Här satsas 115 miljoner kronor per år under perioden
              20082010.
            </seg>
            <seg xml:id="i-0c8cf457da864c3d-0">
              Fru talman! Nu har jag räknat upp en del av de förebyggande insatser
              som regeringen har gjort eller håller på att göra. Det förebyggande
              arbetet är väldigt viktigt för att främja en god psykisk hälsa
              hos våra barn och ungdomar. I sammanhanget får vi inte glömma
              att det gäller att inte tappa bort de barn som i dag finns inom
              den sociala barn- och ungdomsvården. De finns där, och där har
              det förebyggande arbetet misslyckats.
            </seg>
            <seg xml:id="i-a7d02447011ddecc-0">
              Undersökningar har visat att alltför många barn i samhällsvård
              far mycket illa. Trots insatser från samhället fastnar många i
              kriminalitet, i beroende av socialbidrag och i psykisk sjukdom.
              Det saknas verktyg för att mäta kvalitet och för att utföra utvärderingar.
              Trots detta har samhällsvården bara under år 2006 kostat 8 miljarder
              kronor.
            </seg>
            <seg xml:id="i-735c9ce697c94553-0">
              Barn i samhällsvård vittnar om en brist på delaktighet inför
              en placering, om frånvaron av en fast kontakt inom socialtjänsten
              och om en bristfällig uppföljning vid placeringarna.
            </seg>
            <seg xml:id="i-228d867c4f8dd7e3-0">
              Regeringen har tagit en rad initiativ även här, och lagförslag
              har antagits om utvecklandet av den sociala barn- och ungdomsvården.
              Man har satsat, och satsar, på en förstärkt tillsyn av länsstyrelserna.
              Ett slutbetänkande om tillsynen inom socialtjänsten bereds just
              nu inom departementet.
            </seg>
            <seg xml:id="i-bc92fe82fc83bd9b-0">
              Fru talman! En arbetsgrupp har tillsatts inom Regeringskansliet
              med uppdraget att utforma en nationell strategi för kvalitetsutveckling
              genom öppna jämförelser inom socialtjänsten och hälso- och sjukvården.
              Där finns det nämligen väldigt stora regionala skillnader. En
              barnskyddsutredning jobbar på.
            </seg>
            <seg xml:id="i-5b617f43872ef949-0">
              Tillsynen har tillförts 30 miljoner kronor under år 2009. 10
              miljoner kronor extra satsas på länsstyrelserna till en förstärkt
              tillsyn inom barn- och ungdomsvården. 109 miljoner kronor satsas
              på våldsutsatta kvinnor och deras barn. Mycket har, som sagt,
              gjorts, och mycket är på gång.
            </seg>
            <seg xml:id="i-236bd4ee11b5385a-0">
              Avslutningsvis vill jag å Folkpartiets vägnar nämna ytterligare
              insatser för att lyfta fram barn- och ungdomsvården.
            </seg>
            <seg xml:id="i-07f3bca6cfc1c528-0">
              Jag uppmanar politiker i kommunerna att ta ett större ansvar
              för de barn och ungdomar som placeras. Systematiska rutiner bör
              införas för att fånga upp placerade barn, till exempel obligatoriska
              läkarundersökningar och utredning och stöd under skolgången. Vi
              vet att många barn som placeras över huvud taget inte har läkarundersökts.
              Många har dålig hälsa. Dessutom har de stora svårigheter i skolan.
            </seg>
            <seg xml:id="i-1348b2a72193ceb0-0">
              Tydligare krav när det gäller att driva HVB-hem måste införas.
              Vi ska göra en nationell satsning på utvärdering och metodutveckling
              inom barn- och ungdomsvården och stärka barnens rätt till inflytande.
              Placerade ungdomar måste få ett bättre stöd i frågor om sexualitet,
              graviditet och föräldraskap. Vi vet ju att många unga tjejer som
              är placerade hamnar i tidig sexualitet och i graviditet och därmed
              i ett föräldraskap ett föräldraskap som man många gånger får bära
              ensam.
            </seg>
            <seg xml:id="i-a0f4eba44fdca47c-0">
              Det gäller att ge barnen rätt till en egen socialsekreterare,
              att ge mer stöd till familjehemmen och att ta bort tidsgränsen
              för vårdnadsöverflyttningar.
            </seg>
            <seg xml:id="i-5660bb18b0d5d395-0">
              Fru talman! Slutligen: Frågan om adoption bör prövas för barn
              som under en längre tid varit placerade i familjehem. Barnets
              behov måste synliggöras i högre grad.
            </seg>
            <seg xml:id="i-5c51789238ca278d-0">
              Häromveckan kunde vi i Dagens Nyheter läsa om Lina som säger
              att samhället inte har varit någon bra förälder. Lina har under
              sin uppväxt bollats mellan en missbrukande mamma och olika familjehem.
              När Lina var 16 år berättade hon att hon gjorde första flytten
              vid 15 månaders ålder. 14 gånger flyttades hon mellan sin biologiska
              mamma och olika familjehem. Nu, två år senare, är hon, fru talman,
              placerad på ett behandlingshem. På två år har hon omplacerats
              elva gånger. Lina hade utelämnats och bollats fram och tillbaka
              på ett oacceptabelt sätt. Inget barn ska behöva bli utsatt för
              sådant här. Samhället måste ta sitt ansvar och ge trygghet och
              en fast tillvaro.
            </seg>
            <seg xml:id="i-53fd15798d8ec8f4-0">
              Fru talman! Det hade varit möjligt om Lina fått växa upp i en
              familj som varit beständig.
            </seg>
          </u>
          <note type="speaker" xml:id="i-3cf88347e8af1348-0">
            Anf. 127 ROSITA RUNEGRUND (kd):
          </note>
          <u who="rosita_runegrund_c42d07" next="cont" xml:id="i-1643a19a53d66f0b-0"/>
          <note xml:id="i-6d539d5ca399c6ed-0">
            Fru talman! Först vill jag yrka bifall till utskottets förslag
            till beslut och avslag på de reservationer som finns i betänkandet.
          </note>
          <u who="rosita_runegrund_c42d07" prev="cont" xml:id="i-cf8107d6b7f0f541-0">
            <seg xml:id="i-0940eeb3c0f72738-0">
              Mina allianskamrater, med Magdalena Andersson i spetsen, har
              på ett mycket föredömligt sätt presenterat alliansens barnpolitik.
              Jag ska prata lite mer om anhörigstöd och anhörigvård som man
              kan säga berör de vuxna barnen. De av oss som har sina föräldrar
              i livet vet att de på något sätt också är barn.
            </seg>
            <seg xml:id="i-473a3212cbe52cfb-0">
              Låt mig få börja med att återge vad en anhörigvårdare säger i
              senaste nyhetsbladet från Anhörigas Riksförbund: Vi som vårdar
              våra nära och kära i hemmet dygnet runt i många år har mycket
              gemensamt. Vi är lyckliga så länge vi orkar och vi ser att den
              vi vårdar har det så bra det går. Vår styrka beror ju på det.
              Vårduppgiften får inte bli tvungen utan helt frivillig, annars
              blir det ingen bra vård. Vi anhörigvårdare måste stå på oss och
              inte vara rädda för att säga vår mening. Ingen vårdform är vare
              sig bättre eller billigare än en väl fungerande anhörigvård.
            </seg>
            <seg xml:id="i-f15538fb4fda7105-0">
              Det har hänt mycket under de senaste tio åren när det gäller
              kunskapen om vad stöd till anhöriga som vårdar innebär. De farhågor
              som jag anförde för några år sedan när det gällde ryckigheten
              inom kommunernas anhörigstöd besannades. När Anhörig 300 avslutades
              och s-regeringen inte fortsatte att ge projektmedel avstannade
              många projekt och anhörigkonsulenterna minskade. Därför är de
              stimulansmedel som alliansregeringen nu tillför kommunerna viktiga
              och välkomna.
            </seg>
            <seg xml:id="i-649bb861c69bad54-0">
              Herr talman! Enligt budgetpropositionen pågår det ett omfattande
              utvecklingsarbete ute i landet. Så många som 95 procent av kommunerna
              arbetar med att utveckla anhörigstöd. Det är den största andelen
              sedan 2002.
            </seg>
            <seg xml:id="i-3d9afc57118c67e6-0">
              Kommunerna måste se anhörigstöd som en viktig del av omsorgen
              och inte förlita sig på projektmedel. Anhörigstöd är en prioriterad
              fråga för alliansregeringen. Och Nationellt kompetenscentrum Anhöriga,
              som invigdes i mars i år och som nyligen besökte utskottet, är
              en oerhörd tillgång i utvecklingsarbetet.
            </seg>
            <seg xml:id="i-7674b3e601bc3f5b-0">
              Alla positiva signaler från regering och riksdag är viktiga för
              alla dem som vårdar en närstående. Äntligen har vi kommit så långt
              att anhörigvårdare med stolthet kan säga att deras vård av nära
              och kära är en del av den totala vården.
            </seg>
            <seg xml:id="i-1786861356eccd3e-0">
              För tio år sedan, när medel till det treåriga projektet Anhörig
              300 beslutades, sågs anhörigvårdare som en grupp i samhället som
              hade varken ork eller resurser att göra sin röst hörd. Frågan
              om stöd till anhöriga gäller anhöriga i alla åldrar, också barn.
            </seg>
            <seg xml:id="i-26d678c80251740d-0">
              Detta har varit en prioriterad politisk fråga för mig personligen
              under mina tio år här i riksdagen. Jag ser därför med glädje och
              tillförsikt fram emot den förändring i socialtjänstlagen som ska
              syfta till ett förtydligande av kommunernas ansvar att erbjuda
              stöd eller avlösning till dem som stöder eller vårdar en anhörig.
              Vi i Sveriges riksdag ansvarar för lagändringen. Nu måste de kommunala
              företrädarna inse allvaret och ta till vara de möjligheter som
              ges.
            </seg>
            <seg xml:id="i-d239d6a8de15e273-0">
              Herr talman! En del inlägg i debatten om ökat stöd till anhöriga
              brukar handla om att nu tänker regeringen satsa mer vård och omsorg
              på de närstående. Sanningen är den att de anhöriga under lång
              tid har tagit ett stort ansvar för vård av nära och kära men aldrig
              hörts eller synliggjorts i statistiken.
            </seg>
            <seg xml:id="i-7486dc7abb872e6a-0">
              Budgetpropositionen tar också upp de stora neddragningar som
              skett inom särskilda boenden, vilket gör att det i många av kommunernas
              korttidsboenden alltför ofta finns personer som behöver en plats
              inom särskilda boenden. Det har medfört att människor med rehabiliteringsbehov
              och även behov av växelvård inte får sina behov tillgodosedda.
            </seg>
            <seg xml:id="i-0191151765502e01-0">
              För att kommunerna ska kunna leva upp till ett av regeringens
              uppställda mål i äldrepolitiken, att man ska kunna leva ett aktivt
              liv och ha inflytande i samhället och över sin vardag, gäller
              det att involvera anhöriga i utvecklingsprocesserna. Forskning
              och erfarenhet från genomförda projekt visar entydigt på att det
              är nyckeln till ett lyckat anhörigstöd. Stödet måste vara individuellt
              eftersom behoven är så olika. Utifrån den vårdbehövandes tillstånd
              och anhörigvårdarens kunskap, önskemål och förmåga ska kommunerna
              erbjuda lämpligt stöd. Det kan röra sig om tekniska utrustningar,
              avlösning, hemtjänst men även avkopplingsresor, erfarenhetsträffar,
              kunskapshöjande seminarier med mera. Det är väldigt viktigt att
              stryka under att anhörigvård bygger på frivillighet.
            </seg>
            <seg xml:id="i-f3221911d44eaa19-0">
              Herr talman! Jag skulle helt kort vilja tala lite om en annan
              sak som är oerhört viktig inom vård, omsorg och skola, nämligen
              kulturen. Vår äldreminister Maria Larsson har i ett av sina tal
              reciterat en dikt av Bengt Bratt som jag tycker är så pass bra
              att jag vill förmedla den.
            </seg>
            <seg xml:id="i-2e0f06fa7414d960-0">
              Den här dikten ger oss svar på frågan som många ställer och som
              är så svår att ge ett bra svar på, vad kultur egentligen är och
              vilken form av kultur som kan vara betydelsefull för människor.
              För den som har besökt ett äldreboende eller ett demensboende
              kanske några av er också har arbetat på ett demensboende som jag
              har gjort är det också att se glädjen eller gnistan tändas i ögonen
              när en äldre person med demenssjukdom känner igen någonting. Det
              kan vara en lukt, det kan vara en speciell maträtt.
            </seg>
            <seg xml:id="i-a60983d2231009c3-0">
              Forskningen visar att det är just klassiska uttryck som musik,
              konst, dans, böcker och så vidare som har särskilt stor betydelse
              för människors hälsa. Det är alltså inte allmänt ökad omvårdnad
              om vårdtagaren som ger de positiva resultaten. Vi vet att omvårdnaden
              i sig har stor betydelse för en god vård, men kulturen kan ge
              ytterligare en dimension i det arbetet.
            </seg>
            <seg xml:id="i-7ac37263c1a6d4c1-0">
              Ett exempel på hur olika människor ser på kulturella upplevelser
              visade sig på ett servicehus där de äldre fick välja mellan olika
              bilder för att ta ut den som de tyckte bäst om. Det visade sig
              att de äldre valde helt olika typer av bilder och att de associerade
              olika även till en och samma bild. Medan vissa kunde känna obehag
              av en bild kunde andra uppleva ett lugn och inre harmoni av precis
              samma bild. Upplevelsen av bilderna var något mycket individuellt.
            </seg>
            <seg xml:id="i-a4c154607aff2ee5-0">
              Likaväl som vård och omsorg anpassas efter patienters medicinska
              behov är det viktigt att även i möjligaste mån ge utrymme för
              vårdtagarnas kulturella behov.
            </seg>
            <seg xml:id="i-1bd58ee3262ce8e4-0">
              Herr talman! Låt mig därför sluta med att man som äldre också
              kan säga: Kulturen låter oss se bakåt i tiden och känna samhörighet
              med dem som gått före oss.
            </seg>
          </u>
          <note type="speaker" xml:id="i-d6a9d26dca14618a-0">
            Anf. 128 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-5">
            <seg xml:id="i-3bea8e809a959b03-0">
              Herr talman! Jag kan hålla med om mycket som Rosita Runegrund
              sade när det gäller stödet till anhöriga. Många anhöriga vill
              och kan göra en insats men behöver ett individuellt stöd som underlättar
              för dem att ta hand om sina äldre. Det är däremot viktigt att
              det ska vara hjälp som man själv vill ge. Det ska inte vara påtvingat
              på grund av kommunernas dåliga ekonomi.
            </seg>
            <seg xml:id="i-af9e285e68545363-0">
              Det vore därför bra om man lyssnade på den borgerligt ledda SKL-ledningen
              som säger att det fattas 3 miljarder 2009 och 5 miljarder 2010.
              Annars får kommunerna kanske svårt att leva upp till sitt anhörigstöd
              genom korttidsvård, växelvård och tillräckligt många äldreboendeplatser.
            </seg>
            <seg xml:id="i-ee36ac2b0156d1df-0">
              Det var dock inte därför jag begärde replik. Rosita Runegrund
              och jag har tidigare haft en diskussion om vård till papperslösa
              och gömda. En stor del av Sveriges organisationer och befolkning
              har ställt upp bakom det kravet. Det har alldeles nyligen varit
              konserter, två i Helsingfors och en i Göteborg, till stöd för
              rätten till hälso- och sjukvård för papperslösa och för att samla
              in pengar till denna vård som många gånger får göras på ideella
              grunder och utanför hälso- och sjukvården.
            </seg>
            <seg xml:id="i-dd41cf717673304c-0">
              Vårdförbundets ordförande och Läkarförbundets ordförande driver
              dessa krav aktivt med professionen som säger att man vill utgå
              från den medicinska etiken och vårdbehovet och inte från om de
              gömmer sig, är asylsökande eller svenska medborgare.
            </seg>
            <seg xml:id="i-5cbb9528e3f5658c-0">
              Rosita Runegrund höll med om att det var en viktig fråga och
              hoppades att den skulle lösas. Nu undrar jag om frågan har förts
              framåt på något sätt. Kommer det att hända något här?
            </seg>
          </u>
          <note type="speaker" xml:id="i-ef1e90c1b25faa55-0">
            Anf. 129 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-4a9458de42e2802f-0">
            <seg xml:id="i-39027054f028a73a-0">
              Herr talman! Jag och Eva Olofsson har tidigare diskuterat detta.
              Eva Olofsson vet mycket väl hur jag står i frågan om vård till
              papperslösa. Jag vet att regeringen arbetar med frågan och ser
              fram emot ett förslag om utredning.
            </seg>
          </u>
          <note type="speaker" xml:id="i-ba5c29761204735b-0">
            Anf. 130 EVA OLOFSSON (v) replik:
          </note>
          <u who="eva_olofsson_b34e2b" xml:id="i-285538012bba5c94-6">
            <seg xml:id="i-02121b555c9af18f-0">
              Herr talman! Det är väl bara att konstatera att det tyvärr inte
              har rört på sig. Både Rosita Runegrund och jag får försöka driva
              denna fråga så att regeringen kommer med ett konkret förslag.
              Människor far ju illa hela tiden, inte minst de barn som inte
              har den rätt till hälso- och sjukvård för barnets bästa som de
              ska ha enligt barnkonventionen.
            </seg>
            <seg xml:id="i-42c99d5f4869fe78-0">
              Jag vill också ta upp familjeåterföreningen. För mig rimmar det
              illa att kd som parti med en minister som är ansvarig för barnpolitiken
              skulle kunna acceptera att man antar en lag som ställer krav på
              försörjning och bostad innan någon som fått uppehållstillstånd
              som politisk flykting får ta hit barn.
            </seg>
            <seg xml:id="i-351ff9e508e8a3f6-0">
              Vad jag har hört har Göran Hägglund talat om en övre gräns på
              fyra år. Fyra år i ett barns liv är oändligt. På fyra år kan det
              hända mycket om man lever i en utsatt situation där till exempel
              en förälder från Irak har fått uppehållstillstånd och man själv
              bor i Jordanien och inte har möjlighet att försörja att sig. På
              fyra år kommer föräldrar och barn väldigt långt från varandra.
              Om man är fem år när man skils åt och nio år när man får träffa
              sin förälder igen har en stor del av barndomen gått utan att man
              fått leva med sin förälder.
            </seg>
            <seg xml:id="i-e6c76805da26fbd1-0">
              Tycker Rosita Runegrund och Kristdemokraterna att det är rimligt
              att barn och föräldrar ska tvingas leva åtskilda i fyra år på
              grund av försörjningskravet? Eller kan vi gemensamt försöka se
              till att detta aldrig blir verklighet i Sverige?
            </seg>
          </u>
          <note type="speaker" xml:id="i-79c448762613bcb7-0">
            Anf. 131 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-4a9458de42e2802f-1">
            <seg xml:id="i-dfb6878cbacac16f-0">
              Herr talman! Skillnaden mellan mig och Eva Olofsson är att hon
              tillhör oppositionen och jag majoriteten. Vi har inte för vana
              att diskutera en utredning som nu ska gå ut på remiss. Därför
              väntar jag med besked. Vi får se vilka förslag som kommer till
              riksdagen. Då tar jag gärna en debatt med Eva Olofsson.
            </seg>
          </u>
          <note type="speaker" xml:id="i-1245a0f7fca48ea6-0">
            Anf. 132 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-6">
            <seg xml:id="i-352e44f6c80cf018-0">
              Herr talman! Jag kan hålla med om mycket av det som Rosita Runegrund
              sade om vikten av att utveckla anhörigstödet och om vikten av
              kultur i äldreomsorgen. Det var dock en mycket bred definition
              av barnpolitik.
            </seg>
            <seg xml:id="i-562bb04caad41e53-0">
              Jag begärde ordet för att komma med en sakupplysning. Rosita
              Runegrund sade att s-regeringen rustade ned anhörigstödet. Det
              är inte sant. Tvärtom, när jag hade ansvaret som minister fördubblades
              resurserna till anhörigstöd. Det var en ekonomisk prioritering
              som vi gjorde tillsammans med Vänsterpartiet och Miljöpartiet.
            </seg>
            <seg xml:id="i-21fbceca9228c4b4-0">
              Jag är mycket medveten om att statsbidragen då liksom i dag är
              helt otillräckliga i förhållande till de stora behov som finns.
              Jag vill ändå att rätt ska vara rätt. Vi rustade inte ned anhörigstödet.
              Under min tid som minister fördubblades resurserna till anhörigstödet.
            </seg>
          </u>
          <note type="speaker" xml:id="i-d47dd08c210342c3-0">
            Anf. 133 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-4a9458de42e2802f-2">
            <seg xml:id="i-85501b37efd89fb6-0">
              Herr talman! Vi hade en hel del interpellationsdebatter här i
              riksdagen. Det stämmer att s-regeringen fördubblade stödet när
              Ylva Johansson var minister men fördubblade från vad? Anhörig
              300 fanns under tre år, sedan drogs resurserna ned. När jag i
              interpellationsdebatter med den socialminister som var före Ylva
              Johansson varnade för de neddragningar som skedde i kommunerna
              togs det inte på allvar. Ja, Ylva Johansson fördubblade, men utifrån
              vad?
            </seg>
            <seg xml:id="i-98055827b41b496a-0">
              Vi har prioriterat frågan. Regeringen prioriterar just stödet
              till anhöriga. Vi har tagit beslut i dessa frågor som Ylva Johansson
              aldrig vågade ta som minister.
            </seg>
          </u>
          <note type="speaker" xml:id="i-5d241456a9e1762e-0">
            Anf. 134 YLVA JOHANSSON (s) replik:
          </note>
          <u who="ylva_johansson_611fd6" xml:id="i-9b1bafccacc4d9f6-7">
            <seg xml:id="i-4bb1ddef3aeaff81-0">
              Herr talman! Jag begärde ordet för att få rättelsen. Anhörig
              300 var en projektverksamhet. Man hade förhoppningen att det skulle
              leda till att man utvecklade bra metoder, vilket man gjorde. Man
              hade också förhoppningen att det skulle bli en naturlig del i
              den kommunala verksamheten och budgeten, vilket det inte blev
              i tillräcklig utsträckning. Av det drog vi i regeringen tillsammans
              med Vänsterpartiet och Miljöpartiet slutsatsen att vi måste utöka
              statsbidraget, vilket vi också gjorde. Under min tid fördubblades
              det. Det var, trots det, på en mycket låg nivå och inte alls i
              paritet med de stora behov som finns. Men man ska inte som Rosita
              Runegrund stå och säga att vi nedrustade anhörigstödet under den
              tid som vi socialdemokrater hade regeringsmakten.
            </seg>
          </u>
          <note type="speaker" xml:id="i-fd77a6aa3e108632-0">
            Anf. 135 ROSITA RUNEGRUND (kd) replik:
          </note>
          <u who="rosita_runegrund_c42d07" xml:id="i-4a9458de42e2802f-3">
            <seg xml:id="i-8f2a461beb9e3c62-0">
              Jo, jag kan stå här och säga att man nedrustade efter Anhörig
              300. Man vågade inte göra en förändring i socialtjänstlagen. Det
              handlar inte enbart om medel till projektutveckling, Ylva Johansson,
              utan man behöver följa upp med lagändring. Det vågar denna regering.
              Det vågade inte den dåvarande s-regeringen.
            </seg>
          </u>
          <note type="speaker" xml:id="i-7d4d137049445a9d-0">
            Anf. 136 FINN BENGTSSON (m):
          </note>
          <u who="unknown" xml:id="i-80c9e667756f306d-16">
            <seg xml:id="i-2d07d28c9b0d8928-0">
              Herr talman! Det kan vara lämpligt att avrunda denna intressanta
              debatt med att titta på utgiftsområdets enskilt största budgetpost,
              nämligen statens utgifter för läkemedel. Under punkt 1:14 i betänkandet
              tas den centrala frågan om läkemedelssäkerhet upp.
            </seg>
            <seg xml:id="i-ed9ee711c4760270-0">
              Irrationell läkemedelsanvändning utgör i dag en av de största
              säkerhetsriskerna alla kategorier för svenska patienter. Felaktigt
              läkemedelsutnyttjande utgör även en lika farlig som meningslös
              fördyring av våra skatteutgifter till den gemensamma solidariskt
              finansierade sjukvården.
            </seg>
            <seg xml:id="i-ef0c2df316ca8afc-0">
              Förutom de uppenbara, ibland direkt livsfarliga, hälsoriskerna
              uppstår en fördyring inte enbart som en konsekvens av de onödiga
              extrakostnaderna för själva läkemedlen, utan i långt högre utsträckning
              av ökningen av indirekta kostnader för överflödiga sjukskrivningar,
              extra vårdkonsumtion med onödiga inläggningar i slutenvården som
              hindrar bättre behövande att komma till.
            </seg>
            <seg xml:id="i-bb447c5e55a13281-0">
              Herr talman! Vi vet att läkemedel måste anpassas till den enskilda
              patienten i långt större utsträckning än vad som är fallet i dag.
              Orsakerna till dagens irrationella läkemedelsanvändning består
              i eftersatt grund- och vidareutbildning av förskrivande läkare
              men lika mycket i en brist på implementering av de tekniker som
              sedan många år och decennier finns framtagna för att med objektiva
              metoder undersöka och analysera hur en optimal läkemedelsanpassning
              till varje individ kan ske i vardagens kliniska möte mellan ansvariga,
              förskrivande doktorer och deras patienter.
            </seg>
            <seg xml:id="i-3a40d17ce00bb873-0">
              En alltför senkommen individuell anpassning av rätt läkemedel
              till rätt individ i rätt dos, i förekommande fall också i rätt
              anpassning till andra mediciner eller behandlingar som ges, ordinerat
              under rätt tidsrymd med rätt typ av uppföljningsstrategier för
              utvärdering av läkemedelseffekter och biverkningar är i stort
              vad problemet med det bristfälliga säkerhetsarbetet kring läkemedel
              fortfarande handlar om.
            </seg>
            <seg xml:id="i-8983088bb34fef7f-0">
              En grundläggande anledning till detta missförhållande är att
              våra läkemedelsvårdande myndigheter och sjukvårdshuvudmän saknat
              ett politiskt ledarskap för att ökad individualisering och därmed
              rationell läkemedelsterapi slutligen ska vinna terräng i den kliniska
              vardagens rutiner.
            </seg>
            <seg xml:id="i-e008ede8ad1630cf-0">
              Problemets natur kan sammanfattas som en ideologisk låsning eller
              en politisk oinsikt parat med att kortsiktiga besparingskrav på
              läkemedelsutgifterna av akut kvartalsekonomisk karaktär fått styra
              de avgörande besluten.
            </seg>
            <seg xml:id="i-6950c5cc20865b7a-0">
              Herr talman! Det är då glädjande att alliansregeringen i årets
              budgetpropositionstext äntligen fokuserar på läkemedelssäkerhetens
              område och inte enbart ett värnande av apoteksmonopolets varande.
            </seg>
            <seg xml:id="i-301e7736333d798c-0">
              I en arbetsgrupp tillsammans med Sveriges Kommuner och Landsting
              och Socialstyrelsen bearbetar nu alliansregeringen hur den långsiktiga
              läkemedelsanvändningen kan effektiviseras i syfte att öka patientnyttan
              och förbättra patientsäkerheten.
            </seg>
            <seg xml:id="i-de9214fe9479abe8-0">
              Arbetsgruppen arbetar utifrån 16 föridentifierade punkter för
              att se över möjligheterna att förbättra styrning, uppföljning
              och användning på läkemedelsområdet, och ska i februari 2009 summera
              arbetet i form av ett förslag till handlingsplan.
            </seg>
            <seg xml:id="i-fe6d3a1fd7207a84-0">
              Regeringen har också identifierat behovet av bättre kunskap om
              effekterna av läkemedel i klinisk vardag i det internationella
              perspektivet genom att under vårt ordförandeskapsår ha en konferens
              anordnad i juli 2009 på samma tema.
            </seg>
            <seg xml:id="i-53144bef50ed4e13-0">
              Efter år av passivitet med försummelse av en vinnande politisk
              vision av hur rationell läkemedelsanvändning ska kunna uppnås
              noterar vi alltså med tillfredsställelse att även Miljöpartiet
              visar både insikt och handlingsvilja i det föreliggande betänkandet
              på läkemedelssäkerhetsområdet.
            </seg>
            <seg xml:id="i-47046d42cb6dac0a-0">
              Varför man ändå landar i att tillsammans med socialisterna krampaktigt
              försvara apoteksmonopolet blir då tyvärr en antiklimax för det
              annars så uppskattade engagemanget i läkemedelsfrågan. Apotekets
              roll för en rationell läkemedelsterapi har i många stycken gravt
              överbetonats.
            </seg>
            <seg xml:id="i-71b37915bbbdec1b-0">
              Vi har nyligen genomlevt en stor medial uppmärksamhet kring det
              regelrätta missbruk av läkemedel som drabbat den äldre befolkningen.
              Denna gång var det en äldregrupp som hamnade i fokus, men om ingenting
              görs åt den strukturella felsynen på att patienter inte först
              och främst är ett kollektiv av grupper utan enskilda individer
              med unika individuella förutsättningar och därmed behov av läkemedel
              kommer snart andra patienter i blickfånget i debatten. Till dessa
              hör enskilda barn och ungdomar, enskilda kvinnor och män som på
              grund av könsskillnader upplever skillnaderna för läkemedelsrespons,
              enskilda individer inom till exempel etniska minoriteter där det
              också skiljer sig hur läkemedel fungerar. Det handlar till och
              med om välfärdssjukdomar som att renlevnadsmänniskor genom annan
              typ av kosthållning kan ha annan respons på läkemedel. Psykiskt
              sjuka och missbrukare tillhör riskpopulationen. Kroniskt kroppsligt
              sjuka av alla slag som har en rad komplicerade behandlingsstrategier
              kommer också att vara utsatta för riskmoment om vi inte individualiserar
              terapin.
            </seg>
            <seg xml:id="i-7ab21f2ff2d03b54-0">
              Med gällande system har man blundat för detta problem som gäller
              var och en genom att se till en idealiserad grupp, snarare än
              till de mycket mer variabla och individrelaterade effekter, verkningar
              och biverkningar som läkemedelsexponeringen av befolkningen i
              stort ger.
            </seg>
            <seg xml:id="i-e824ec5f61b31f4b-0">
              Det unika individperspektivet kan man endast ta hänsyn till på
              rätt sätt i själva mötet mellan individ och sjukvård, vilket sker
              ute i sjukvårdsorganisationens verksamhet och inte bakom skrivbordsmöten
              på våra många myndigheter och organ i dagens struktur för detta.
            </seg>
            <seg xml:id="i-a082bd16038a3c06-0">
              Det är därför hög tid att ett övergripande nationellt och därmed
              fortsatt politiskt regeringsinitiativ tas i frågan om hur en framtida
              rationell och individanpassad läkemedelsanvändning bör kunna utformas
              utgående från varje enskild patients behov och vårdgivares kompetens.
            </seg>
          </u>
          <note xml:id="i-9c7a2152d0532d69-2">
            Överläggningen var härmed avslutad.
          </note>
          <note xml:id="i-343fc056f64c724a-0">
            12 § Rättsväsendet
          </note>
          <note xml:id="i-db9c68d0c064e085-3">
            Föredrogs
          </note>
          <note type="speaker" xml:id="i-bd753501049789d5-0">
            Anf. 137 THOMAS BODSTRÖM (s):
          </note>
          <u who="thomas_bodstrom_8a617a" xml:id="i-04097abec290798b-0">
            <seg xml:id="i-3fff78e7a9e2e704-0">
              Herr talman! Det är tråkigt för Beatrice Ask själv att hon inte
              är här. Det är nämligen hon som bäst av alla kan svara på varför
              svenskt rättsväsen har hamnat i sitt största underskott i historien.
              Det är synd. Det känns heller inte kul att kritisera någon som
              inte är här. Antingen har hon extremt goda skäl eller också anser
              hon inte att det här är tillräckligt prioriterat. Vi vet inte
              vilket. Det är hennes val.
            </seg>
            <seg xml:id="i-fcdd037f16c3af3b-0">
              Vi kan bara konstatera att det är ett faktum att i budgetdebatten
              är inte Beatrice Ask med.
            </seg>
            <seg xml:id="i-387737829e1c54c8-0">
              Herr talman! Det är tredje budgeten som läggs fram. Vi kan konstatera
              att livet i opposition är lite lättare. Man slipper text-tv-eländet
              och att se på morgonen vad som ska gå åt skogen under dagen. Ändå
              är det naturligtvis något som man inte ska eftersträva. Det är
              lite avbytarbänk över det. Det går inte att komma ifrån.
            </seg>
            <seg xml:id="i-bc566bb8e793246f-0">
              På vårt område är det ändå lite speciellt. Jag kan konstatera
              när vi nu går in på vårt tredje år att det fortfarande är våra
              lagförslag som genomförs på det sätt som sades innan. Vi tar tacksamt
              emot den ena propositionen efter den andra. Det är också så man
              bemöts i rättsväsendet. Det har jag Beatrice Ask att tacka för.
              Det tomrum som skapas kan man utan större problem fylla ut.
            </seg>
            <seg xml:id="i-47f7dd7d0e46a1f0-0">
              Om vi nu skulle vinna valet om säger jag 2010 kommer det att
              kännas nästan som om det har varit en lång period.
            </seg>
            <seg xml:id="i-c6e22c90a3016b75-0">
              Allt vore alltså ganska enkelt om det inte vore för en enda sak,
              nämligen ekonomin. Det är huvudproblemet.
            </seg>
            <seg xml:id="i-479ca6e8d93d70a1-0">
              Visst har vi en del åsiktsskillnader, men när man tittar på de
              propositioner som läggs fram är det mycket som handlar om rambeslut
              och så vidare från den socialdemokratiska regeringen. Det är bra.
            </seg>
            <seg xml:id="i-60e8f04642ee4009-0">
              Vart är ekonomin på väg? Vi har alltså det största underskottet
              någonsin. Det övertogs en budget i balans 2006. Vi kan tala om
              miljoner och miljarder, hundratals hit och tiotals dit. Vi kan
              säga att vi satsade 5 miljarder. Ni kan säga att ni har satsat
              mer. Sedan kan man räkna på olika sätt. Det kan vi ägna oss åt.
              Men vi har ett gigantiskt problem tillsammans.
            </seg>
            <seg xml:id="i-87aeca0922fcea5b-0">
              Om jag säger om igen vi skulle vinna ärver vi detta.
            </seg>
            <seg xml:id="i-4a4e8cd564059b9b-0">
              Det är så djupt oroväckande. Jag träffar varje vecka representanter
              från rättsväsendet. De är djupt oroliga. Man kan numera inte komma
              till en rättegång utan att det pratas ekonomi.
            </seg>
            <seg xml:id="i-37bdc6d53d28de54-0">
              Man talar om varför poliser ska vara arrestvakter, varför civilanställda
              ska bli färre och om det klassiska att poliser ska sköta utredningar
              med pekfingervalsen.
            </seg>
            <seg xml:id="i-fbc0afd1788ee7c4-0">
              Detta blev resultatet.
            </seg>
            <seg xml:id="i-fe1a86920b1565be-0">
              För att inte fastna i för mycket sifferexercis om miljoner och
              miljarder handlar det alltså om det största underskottet. Vi talar
              alltså om ett par tre miljarder den närmaste tiden.
            </seg>
            <seg xml:id="i-129ae5898a3ef0fb-0">
              Jag kan konstatera att varje morgon som Beatrice Ask vaknar har
              budgetunderskottet ökat med ett par miljoner. Det har det gjort
              varje morgon under den här mandatperioden.
            </seg>
            <seg xml:id="i-083dcd97b9ba906b-0">
              Det är ett faktum. Jag har varit ombud i de mest hopplösa fall.
              Det är inte alltid lätt. Jag har full respekt för mina borgerliga
              kolleger och kamrater. Jag tycker att ni gör ett bra arbete. Ni
              har drivit på rättsfrågorna bra. Man kan inte heller säga att
              ni lyckats dåligt när det handlar om pengar. Ni har fått loss
              en hel del.
            </seg>
            <seg xml:id="i-3d836b2b50cb7226-0">
              Ändå ser det så fruktansvärt eländigt ut vid polisen, i Kriminalvården,
              inom åklagarväsendet och inom domstolsväsendet. Hur kan det komma
              sig att vi hamnat i den situationen? Ja, polis och åklagare vet,
              framför allt polisen vet. Det började redan i början genom att
              man från regeringens och Beatrice Asks sida inte tog tag i situationen.
              Jag om någon vet att om man inte har full kontroll varje dag jag
              gjorde själv misstaget i början när det gällde Kriminalvården
              är det som att öppna en kran. Så fungerar det.
            </seg>
            <seg xml:id="i-08968ee45fdb012e-0">
              Jag kan förklara varför det är så, framför allt när det gäller
              polismyndigheterna. Vi har 21 myndigheter. De har en konkurrens
              mellan sig, och de konkurrerar också med RPS. De spänningar vi
              har i Sverige är ganska ringa jämfört med många andra länder där
              man har konkurrerande polisorganisationer. De spänningar som dock
              finns mellan myndigheterna, där man ständigt talar om att just
              den myndigheten måste ha mer vi på Gotland måste ha mer för vi
              har turistsäsong, vi i Norrland måste ha mer för vi har så långa
              avstånd, vi i Helsingfors måste ha mer för vi är trots allt huvudstad,
              vi i Göteborg måste ha mer på grund av organiserad brottslighet
              och så vidare gör att man varje dag måste ägna sig åt detta. Det
              är just det som är grundfelet. Det går inte att göra som Beatrice
              Ask och ställa sig vid sidan och säga: Nu får polisen ordna upp
              det här. Jag är djupt bekymrad. Vi är också djupt bekymrade, men
              det är som om hon inte har förstått att det är just hon som ska
              göra det, att det är hon som ska se till att vi inte hamnar i
              den här situationen.
            </seg>
            <seg xml:id="i-d7a07e6b0eb351f2-0">
              Jag varnade Beatrice Ask i början av hösten förra året för att
              det nu är kaos, att det nu är kris. Det som hände var nämligen
              att dessa spänningar hade börjat få sådana former och revirstriderna
              börjat bli så starka att man missade det kanske allra viktigaste,
              att bekämpa brott. Nej, sade Beatrice Ask, det är ingen fara.
              Det är bara dumheter från Thomas Bodströms sida. Det här är inget
              att bry sig om. Det är inte alls någon kris. Det är ingen fara.
            </seg>
            <seg xml:id="i-011e9e813283abe4-0">
              Sedan ringde länspolismästare och andra till mig, även facket,
              och sade: Nu måste du göra någonting. Jag sade att jag tyvärr
              inte kunde det eftersom jag nu var i opposition. De fortsatte:
              Men gör någonting! Du kan väl i alla fall tala med dem på Justitiedepartementet.
              Det kommer att gå åt skogen. Nej, sade Beatrice Ask. Två dagar
              efter att hon senaste gången sade att det inte är någon kris avgick
              Stefan Strömberg. Då avgick rikspolischefen. Det hade då gått
              så långt att den kris som inte var någon kris ledde till att rikspolischefen
              avgick.
            </seg>
            <seg xml:id="i-df1692cc0e5a27df-0">
              Vad hände sedan? Jo, det blev ett sju månaders vakuum med Bengt
              Svensson en utmärkt person från Örebro som jag känner väl; vi
              har rest mycket tillsammans. Det är en utmärkt, mycket bra person.
              Han blev tillförordnad, men alla visste att det inte var säkert,
              också han själv, och polisorganisationen lamslogs. Det som hände
              var att länen flyttade fram sina positioner på bekostnad av andra.
              Det blev som med fågelungarna i boet: Låt oss ta! Låt oss ta!
              Vi behöver inte ta ansvar! Så gick tiden, och den svåra situation
              som vi nu ser skapades.
            </seg>
            <seg xml:id="i-14bcf754fbc38895-0">
              Men inte nog med det. Precis samma sak hände inom åklagarväsendet.
              Då tog jag upp den frågan också. Man kan tycka att jag står här
              och är självgod, för hur ska jag kunna veta det och varför ska
              jag repetera historien. Det var inget konstigt med att jag visste
              det. Det pratade alla inom rättsväsendet om. Alla pratade om åklagarkrisen
              redan vid den här tiden förra året. Man sade: Det går inte.
            </seg>
            <seg xml:id="i-87910beaebaab7d2-0">
              Vad hände? Jo, det som hände var att krisen blev ett faktum.
              Rättegångar ställdes in av ekonomiska skäl. Vittnen fick gå hem.
              Brottsoffer fick gå hem. Misstänkta personer fick vänta på rättegång
              allt detta för en kris på 50 miljoner. Det försökte vi också påpeka.
              Vi sade: Gör någonting i tid så slipper vi det problemet, och
              framför allt slipper andra ta konsekvenserna. Nejdå, det var ingen
              fara, ingen fara. Och krisen blev ett faktum. Den pågick ända
              tills Fredrik Reinfeldt gick ut och sade att det kommer mer pengar
              i höst, dock utan att på något sätt precisera till vad.
            </seg>
            <seg xml:id="i-f552fb7a9c5c8547-0">
              Så gick den sommaren och man fick lite tillskott till åklagarväsendet
              som nu är ganska hyggligt, och i stället är det alltså polisorganisationen
              som hamnat i den situationen.
            </seg>
            <seg xml:id="i-637515f827fdbeb5-0">
              För en vecka sedan var det länspolismästarmöte. Jag har fått
              ganska bra information om vad som hände. De är ursinniga, speciellt
              i de län som trots allt skött sig ganska bra, som hållit budgeten.
              De säger, vilket kanske kan vara en lite barnslig reaktion men
              dock fullt mänsklig: Varför ska vi göra det? Varför ska vi ta
              alla dessa besparingar och kritiken från medborgarna när andra
              inte gör det? Man förväntade sig att det skulle komma ett besked
              från Beatrice Ask om att det kommer mer pengar, men det kom ingenting.
              Därför var minerna minst sagt sura efter förra veckans länspolismästarmöte.
            </seg>
            <seg xml:id="i-899aa0c8fcf6936a-0">
              Vad ser vi framför oss nu? Ja, vi ser, om det fortsätter så här
              illa, ett fullständigt fritt fall. Då kommer ni förstås att säga
              och det är er roll, det har jag full förståelse för att det inte
              alls är så farligt och att det var värre under socialdemokratiskt
              styre. Men kom ihåg vem som sade detta i december 2008, när krisen
              i polisorganisationen 2009 blir ett faktum. Den kommer mycket,
              mycket snart. Det är er roll, precis som det är advokatens roll,
              och det är inte ni som ska lastas.
            </seg>
            <seg xml:id="i-25cccee9e40522ff-0">
              Vad är det som har hänt? Jo, de uteblivna reformerna och den
              uteblivna myndighetsstyrningen är felet, inte bristen på pengar.
              Vi har visserligen tillskjutit lite mer pengar, men det är ganska
              begränsat. Det skulle inte på något sätt täcka underskottet. Det
              handlar om den uteblivna myndighetsstyrningen och de uteblivna
              reformerna.
            </seg>
            <seg xml:id="i-000e0e998a998fab-0">
              Moderaterna vill till exempel bara ha en myndighet. I dag kunde
              vi i Dagens Nyheter läsa att det skulle vara väldigt bra. Moderaterna
              säger det. När man pratar med tjänstemännen på Justitiedepartementet
              och frågar varför de inte genomför det, för vi hade tänkt göra
              det vi gjorde det på åklagar- och domstolssidan och hade tänkt
              gå vidare. Moderaterna och Beatrice Ask har sagt det i opposition.
              Då säger tjänstemännen: Nej, vi har fått order att inget får skymma
              de 20 000 poliserna. Det har den politiska ledningen sagt. Ingenting
              får skymma de 20 000 poliserna säger man alltså till tjänstemannaorganisationen
              i Justitiedepartementet.
            </seg>
            <seg xml:id="i-ed35b060d0693f03-0">
              Vi tycker också att det är jättebra att det ska bli 20 000 poliser,
              men det är fullständigt värdelöst om det inte är finansierat,
              om det liksom ska vända efter 20 000 poliser. Det är en poäng
              bara om det är finansierat. Det är först då det är värt någonting.
              Annars kan man säga att vi ska ha 25 000, 30 000, 40 000. Också
              jag vet att man lätt fastnar i symboler. Jag var ganska trött
              på våra 4 000 poliser. Vi gick från 16 000 till 18 000 och fick
              kritik för att vi ägnade oss åt för mycket symbolpolitik. Visst
              kunde det vara tjatigt att tala om det, och visst kunde man fastna.
              Och visst kunde också vår partiledning säga det.
            </seg>
            <seg xml:id="i-b5113fdaf7224cc6-0">
              Nu kan man dock se det ännu tydligare, för vi hade i alla fall
              finansiering för det, men det har man alltså inte nu. Det som
              nu hänt är att man hellre fastnar i symbolpolitiken. Och jag kan
              lova er, jag kan försäkra er, att varje gång ni säger 20 000 poliser
              och tror att det är slagkraftigt retar ni gallfeber på framför
              allt åklagare och domare. De är så trötta på det eftersom det
              drabbar deras verksamhet. Varje gång det sägs är det som ett slag
              i ansiktet på dem att symbolpolitiken blivit viktigare än deras
              verksamhet.
            </seg>
            <seg xml:id="i-583ed4d3c75a3be1-0">
              Fortsätt gärna med det om ni vill reta upp åklagare och domare
              i fortsättningen, men om ni vill känna ansvar för rättsväsendet
              se då till att genomföra de reformer som behövs för detta är inte
              någon bra situation, inte för oss i opposition, inte för oss som
              jobbar inom rättsväsendet. Det är en fullständig katastrof. Vi
              går 2009 mot det största underskottet i Sveriges historia.
            </seg>
            <seg xml:id="i-1d5e99fa98a14b89-0">
              Det, mina vänner, borde vi gemensamt ta krafttag mot. Genomför
              de saker, Moderaterna, som vi faktiskt är överens om! Jag tror
              att det kanske även gäller övriga borgerliga partier. Då kommer
              vi att kunna nå en situation där vi är överens om mycket. Jag
              tror att ni kan bidra med mycket genom er konstruktivitet och
              ert kunnande. Det är vad som behövs nu när regeringen och Beatrice
              Ask står så stilla att passiviteten övergått i fullständig handlingsförlamning.
            </seg>
          </u>
          <note type="speaker" xml:id="i-c9b216816de09012-0">
            Anf. 138 LENA OLSSON (v):
          </note>
          <u who="lena_olsson_bb92b4" xml:id="i-24ce0c419451464e-0">
            <seg xml:id="i-46b430b47721b120-0">
              Herr talman! Jag vill börja med att säga att jag givetvis står
              bakom alla Vänsterpartiets reservationer, men för tids vinnande
              yrkar jag bifall till reservation 1 och reservation 9.
            </seg>
            <seg xml:id="i-d444a122a228c7a6-0">
              Vänsterpartiet menar att Sverige behöver en rejäl förändring
              av politiken för att få fler jobb, ökad rättvisa, förstärkt välfärd
              och kloka investeringar för framtiden. Vi presenterar i vår budgetmotion
              en helt annan inriktning för den ekonomiska politiken än vad den
              sittande regeringen fattat beslut om.
            </seg>
            <seg xml:id="i-cc3dc285eb282dde-0">
              Vi står i dag mitt uppe i en finanskris, och vi har gått in i
              en lågkonjunktur. Varslen står som spön i backen och man förväntar
              sig en arbetslöshet på minst 9 procent. Läget är allvarligt, och
              vi vet inte hur det kommer att sluta.
            </seg>
            <seg xml:id="i-098eef9c6b10d7b7-0">
              Herr talman! Ett fungerande rättsväsen är grundläggande i en
              demokrati. Människor ska uppleva att de blir rättvist behandlade
              och sjyst bemötta oavsett ursprung, kön, sexuell läggning eller
              tjockleken på deras plånbok.
            </seg>
            <seg xml:id="i-affaad274eda0b1f-0">
              Det är också viktigt att rättsväsendets myndigheter bedriver
              ett så effektivt arbete som möjligt för att få ut så mycket som
              möjligt av skattebetalarnas pengar. I svåra tider, som vi har
              nu i dag, betyder det kanske ännu mer att ha ett väl fungerande
              rättsväsen.
            </seg>
            <seg xml:id="i-30d1d4ccf3112146-0">
              Herr talman! Jag kommer nu in på polisorganisationen. Vänsterpartiet
              har inte delat regeringens uppfattning att ett visst antal poliser
              är ett överordnat mål. I och med att stora kullar av poliselever
              nu är under utbildning anser vi dock att det vore olyckligt att
              inte anställa dessa.
            </seg>
            <seg xml:id="i-55071b555f44b29f-0">
              Vi konstaterar samtidigt att polisen har haft ett högt anslagssparande
              i ett flertal år samtidigt som polismyndigheter nu runt om i landet
              har gått med underskott och fler poliser inte syns till exempelvis
              på landsbygd.
            </seg>
            <seg xml:id="i-9e83f30a73312153-0">
              Just när det gäller landsbygden säger vi i reservation 9 att
              vi vill ha en utredning som bör tillsättas för att garantera landsbygden
              en bra polisförsörjning.
            </seg>
            <seg xml:id="i-ff7650a14822b68b-0">
              Vänsterpartiet har under de fyra senaste budgetdebatterna krävt
              att en utredning, eller en översyn om ni så vill, om polisorganisationens
              effektivitet i förhållande till resurser. Detta är absolut nödvändigt.
              Vi har som sagt krävt det väldigt länge.
            </seg>
            <seg xml:id="i-e0b889b6f760c001-0">
              Det är svårt att få fram underlag för att få en tydlig bild av
              verksamheten och ekonomin. Det behövs en genomlysning av hur polisen
              använder sina resurser. Detta konstaterar också regeringen själv.
              Den har givit Ekonomistyrningsverket att utvärdera RPS styrning
              och kontroll och göra uppföljning av polismyndigheterna för att
              se om de är tydliga och effektiva.
            </seg>
            <seg xml:id="i-fad8ad56a54d7713-0">
              För oss i riksdagen som har att ge resurser till polisen är det
              självklart mycket viktigt att vi kan följa upp anslagen och hur
              de används. Om det finns en stor avvikelse från den budget som
              ligger behöver man kunna följa upp det för att få veta varför.
              Det är ett minimikrav.
            </seg>
            <seg xml:id="i-f70b2e3e3aeb8231-0">
              Vi kan från Vänsterpartiets sida konstatera att regeringen har
              sänkt sin ambitionsnivå. Det talade också föregående talare Thomas
              Bodström om. Jag ställer mig frågan: Är det så klokt att vidhålla
              en bestämd siffra för antalet poliser innan man har koll på resurser
              och verksamhet?
            </seg>
            <seg xml:id="i-14073a870a6c8d81-0">
              Det surras en hel del ute om att polisen nu ska göra sig av med
              civilanställd personal, att till exempel upphandlingen av arrestvakter
              kommer att stoppas och att poliserna själva ska sköta detta.
            </seg>
            <seg xml:id="i-a5648b8dd26eb25c-0">
              Det är klart att man ställer sig frågan: Hur ska ni klara av
              göra som ni har sagt så att polisen ska bli mer synlig? Är det
              så att ert mål om 20 000 poliser kanske inte är så smart om de
              ska ersätta andra civilanställda, till exempel arrestvakter?
            </seg>
            <seg xml:id="i-088f006905035fe7-0">
              Statsministern och finansministern var för exakt ett år sedan
              ute och sade att det nu är nog satsat på rättsväsendet. Är det
              vad vi ser i dag? Ambitionsnivån var högre.
            </seg>
            <seg xml:id="i-e201b3f36c0f5741-0">
              Herr talman! Vi i Vänsterpartiet hänvisar till det vi tidigare
              sagt om polisbudgeten, behovet av en utredning och att polisen
              haft ett högt anslagssparande. Därför föreslår vi också en minskning
              med 250 miljoner.
            </seg>
            <seg xml:id="i-2480fc2ef8ee3ed2-0">
              Samtidigt är vi beredda att diskutera polisens anslag fortsättningsvis.
              Men det förutsätter också en bättre styrning och redovisning.
              Det har man anledning att ta åt sig i majoriteten. Det gäller
              att se till att det kommer till stånd.
            </seg>
            <seg xml:id="i-8c41d0c5465b283b-0">
              Av polisens anslag anser vi att 5 miljoner kronor ska användas
              för att inrätta en nationell haverikommission om mord på kvinnor
              som utförs av närstående män. Vänsterpartiet vill även öronmärka
              7 miljoner kronor i polisens budget för att förstärka arbetet
              mot miljöbrott.
            </seg>
            <seg xml:id="i-19aa12843ca70bbb-0">
              Vidare anser vi att det behövs en särskild utredningsmyndighet.
              Poliser och åklagare ska inte utreda sig själva. Detta skapar
              en misstänksamhet bland allmänheten att vissa utredningar i vissa
              fall inte går rätt till. Därför föreslår vi en fristående myndighet
              som ska finansieras med 60 miljoner från polisens anslag.
            </seg>
            <seg xml:id="i-3cafeab77f4a14ba-0">
              När det gäller Säpo har det varit mycket fokusering på terrorbekämpning.
              Anslagen har också ökat kraftigt under flera år. Här är behoven
              tydligen helt oändliga. Vi säger nej till just denna ökning på
              100 miljoner som regeringen föreslår, men vi följde med på de
              föregående. Vi vill återigen passa på att anmärka på att riksdagen
              inte har tillräcklig insyn i säkerhetspolisens användning av anslaget.
            </seg>
            <seg xml:id="i-0d2d700d53925f66-0">
              Ekobrottsmyndigheten har på senare år haft behov av ökade resurser.
              Vänsterpartiet har återkommit till just detta flera gånger. Nu
              höjer man anslaget något, och det är väl bra. Vi ser dock ett
              behov av ytterligare höjningar med tanke på den roll som myndigheten
              har fått i bekämpandet av den organiserade brottsligheten samt
              ett växande behov av resurser för att arbeta mot oseriösa företag
              och den svarta sektorn. Vi föreslår därför en höjning av anslaget
              med 5 miljoner.
            </seg>
            <seg xml:id="i-4473ad35560e3552-0">
              Som jag nämnde tidigare är en av rättsväsendets absolut viktigaste
              roller att förebygga brott. Varje person som utsätts för brott
              är en för mycket. Vi satsar därför pengar på att få en bättre
              kunskap om hur brott ska förebyggas. Vi anslår mer pengar till
              Brå eftersom forskning spelar en stor roll för hur rättsväsendets
              arbete utvecklas. Därmed höjer vi anslaget med 3 miljoner.
            </seg>
            <seg xml:id="i-b385fed8b9dad527-0">
              Även när det gäller Kriminalvården handlar det i stor utsträckning
              om att förebygga brott. En väl fungerande kriminalvård är självklart
              en förutsättning för att minska brottslighet och återfall. När
              det gäller kriminalvård tillgodoser regeringen endast till viss
              del Kriminalvårdens behov med 100 miljoner i ramhöjning.
            </seg>
            <seg xml:id="i-143cc623a0897dac-0">
              Återigen kommer det att flaggas upp i budgeten för mer satsningar
              på rättsväsendet. Med det uttalande statsministern och finansministern
              har gjort är vi i Vänsterparitet inte alls så säkra på detta.
              Men det kanske majoritetens företrädare kan svara på.
            </seg>
            <seg xml:id="i-d1379d2acdb4e701-0">
              Vi anser att Kriminalvårdens behov av resurser i framtiden kommer
              att vara omfattande med allt som aviserats. När det till exempel
              gäller arbetslinjen tog man till sig i teorin att det var minst
              lika viktigt att arbetslinjen även gällde dem som var frihetsberövade.
            </seg>
            <seg xml:id="i-8139d63f39190efc-0">
              Det finns två verksamheter, Krami och yrkesutbildningar, som
              är väldigt värdefulla. De har ett enormt bra utfall. Man skriver
              en del om detta i rättsväsendets budget, och rättsväsendet har
              en del av ansvaret för Kramiverksamheten.
            </seg>
            <seg xml:id="i-aacc9bf140397122-0">
              Men tyvärr hittar jag ingenting om detta när det gäller budgetområdet
              arbetsmarknad, fastän jag har haft en interpellationsdebatt om
              det med arbetsmarknadsministern. Man kan ställa sig frågan hur
              det fungerar att jobba över departementsgränserna. Det fungerar
              tydligen inte.
            </seg>
            <seg xml:id="i-ddd180a056bb3cb2-0">
              Det frågar sig också ett femtiotal Kramiarbetare som jag träffade
              i Umeå denna höst. Ni skulle samarbeta mellan departementen. Nu
              är besvikelsen stor för dessa eldsjälar som gör ett bra jobb med
              att hjälpa dem som har suttit inne till en bättre framtid.
            </seg>
            <seg xml:id="i-ba8775f4b1507650-0">
              Vi i Vänsterpartiet anser att det är en av Kriminalvårdens uppgifter
              att människor inte ska återfalla i brott. Det är Kriminalvårdens
              uppgift. Jag vill också tillägga att det definitivt inte är gratis
              med kriminalvård. Det är bra med ett förebyggande arbete tills
              människor ska friges.
            </seg>
            <seg xml:id="i-3095e8ce7752f535-0">
              Behovet i Kriminalvården är stort och nya resurser behövs därför.
              Vänsterpartiet föreslår att den villkorliga halvtidsfrigivningen
              återinförs för att frigöra resurser till vård, utbildning och
              sysselsättning. Denna satsning skulle frigöra 1,3 miljarder om
              den genomfördes.
            </seg>
            <seg xml:id="i-2f3cca96ab1ad278-0">
              Det behövs också någon, tycker vi i Vänsterpartiet, som arbetar
              för upprätthållande av mänskliga rättigheter för interner. Därför
              anslår vi 5 miljoner till en fångombudsman. Detta har man testat
              och har i Storbritannien. Det har varit positivt både för interner
              och för anstaltsledningarna. Verksamheten har börjat fungera bättre.
            </seg>
            <seg xml:id="i-174bd56e345a82b4-0">
              Herr talman! Jag vill nämna reservation 1, som handlar om prioritering
              av arbetet med våldtäktsbrott. Det handlar om att uppklaringsprocenten
              är låg. Vi vill därför att man utreder ökningen av antalet våldtäkter
              utomhus och varför uppklaringsprocenten är så låg. Vi tycker att
              det är angeläget.
            </seg>
            <seg xml:id="i-b69ba922e1261d05-0">
              I dag kom Brå med en rapport när det gäller misshandel av kvinnor.
              Den presenterades delvis i Aftonbladet. Brå tycker att man kan
              göra mer från polisens sida.
            </seg>
            <seg xml:id="i-2912db5d4a3229a2-0">
              Jag vill också nämna utbildningen. Reservation 17 handlar om
              utbildning angående bemötande när det gäller sexualbrott. Det
              är väldigt viktigt att alla inom rättsväsendet bemöter brottsdrabbade,
              inte bara sexualbrottslingar, på ett bra sätt. Det anser jag kan
              vara avgörande i många fall för att få en mycket bättre rättsprocess.
            </seg>
          </u>
          <note type="speaker" xml:id="i-39673b614e3d1904-0">
            Anf. 139 THOMAS BODSTRÖM (s) replik:
          </note>
          <u who="thomas_bodstrom_8a617a" xml:id="i-04097abec290798b-1"/>
          <note xml:id="i-e176ce9262fd324b-0">
            Herr talman! Jag vill bara yrka bifall till reservationerna 2
            och 15.
          </note>
          <note type="speaker" xml:id="i-857cfcb85f0b85ef-0">
            Anf. 140 MEHMET KAPLAN (mp):
          </note>
          <u who="mehmet_kaplan_727649" xml:id="i-a9e852367b7e045f-0">
            <seg xml:id="i-31c3d091f1be38e7-0">
              Herr talman! Även om jag hade sett fram emot den debatten förstod
              jag att det var något åt det hållet.
            </seg>
            <seg xml:id="i-be1f34938af88c45-0">
              När vi debatterar detta betänkande, utgiftsområde 4, Rättsväsendet,
              har vi ett stort antal reservationer tillsammans med Socialdemokraterna
              och Vänsterpartiet. Jag kommer att uppehålla mig vid ett ämne,
              men jag yrkar också bifall till två av reservationerna, nämligen
              reservation nr 5 och reservation nr 18.
            </seg>
            <seg xml:id="i-7f4bcfc5ca383f09-0">
              Själva huvudämnet för mitt anförande handlar om på vilket sätt
              vi hanterar människor som utsätts för brott. Det är nämligen så
              att den största kränkningen av en individ är när någon begår brott
              mot denne eller dennes egendom.
            </seg>
            <seg xml:id="i-d305f5219278dd7e-0">
              Problemet här är att vi enligt lagens mening kan skilja mellan
              olika typer av brott och att vi som lagstiftare har ett speciellt
              ansvar när typen av brott är särskilt allvarlig. Vi har sedan
              tidigare i denna kammare debatterat, diskuterat och kommit fram
              till att en särskild typ av brott bör prioriteras när det gäller
              hur man ska hantera dem och hur man ska föra statistik över dem.
              Det gäller hatbrotten.
            </seg>
            <seg xml:id="i-ddc3dbfbaa4160e8-0">
              Det finns några andra typer av brott också, men anledningen till
              att jag tar upp just hatbrotten är att det har skett en förändring
              i den nuvarande majoritetens syn, åtminstone i de texter vi har
              sett och de uttalanden vi har hört under året.
            </seg>
            <seg xml:id="i-ab7ef40f24bdf813-0">
              Ett hatbrott kan vara allt från ett mord till kränkande klotter
              på någons husvägg. Vad som avgör om det är ett hatbrott eller
              inte är motivet till brottet. För att en brottsanmälan ska bedömas
              som ett hatbrott krävs att gärningspersonen tillhör en definierad
              majoritetsgrupp och den utsatta en definierad minoritetsgrupp
              väldigt akademiskt och torrt möjligtvis.
            </seg>
            <seg xml:id="i-188b95e46665a406-0">
              Herr talman! Om vi tittar på vilka brott som innefattas i det
              som kallas för hatbrott ser vi att de bör vara motiverade av gärningspersonens
              negativa inställning till exempelvis hudfärg, nationalitet, etnisk
              härkomst, religiös tro eller sexuell läggning. Då blir det lite
              tydligare.
            </seg>
            <seg xml:id="i-e8c847533e36d395-0">
              Varför tar jag då upp hatbrotten särskilt? Är det så att det
              har hänt någonting inom området hatbrott? Är det så att de ökar,
              är de konstanta eller är det så, som jag tidigare inledde med,
              att majoriteten och den nuvarande regeringen har börjat ändra
              inställning i frågan?
            </seg>
            <seg xml:id="i-ebf9323b4a72b7be-0">
              Trenden är att antalet anmälda hatbrott har ökat, inte bara de
              senaste två åren utan de senaste tio åren. Denna ökning kan naturligtvis
              förklaras av flera faktorer. Man brukar ibland säga att om man
              ökar antalet utandningsprov på vägarna kommer det att se ut som
              om svenska folket super och kör i allt högre grad. Men det brukar
              bestå i just antal ökade kontroller.
            </seg>
            <seg xml:id="i-81040634ce1aad39-0">
              I det här fallet ser vi att vissa polismyndigheter ute i landet
              aktivt har arbetat med att identifiera och utreda fler hatbrott.
              Det goda exemplet har varit Helsingforss län, där vi har haft
              en hatbrottsjour.
            </seg>
            <seg xml:id="i-ad97a67397d7fdbb-0">
              Men myndigheten har också arbetat med att höja anmälningsbenägenheten.
              De gånger en person ska anmäla ett brott har man alltså varit
              noggrannare med att fråga om det faktiskt kan röra sig om ett
              hatbrott, på vilket sätt personen blev utsatt, vad som sades av
              den som utförde brottet och så vidare.
            </seg>
            <seg xml:id="i-61fdf02f948c3e7a-0">
              Vid Helsingforss polismyndighet har man arbetat aktivt med att
              skapa en dialog med en del grupper som är särskilt utsatta. Det
              gäller grupper som exempelvis afrosvenskar, muslimer och romer.
              Att synliggöra hatbrott mot grupper är en förutsättning för det
              brottsförebyggande arbetet. Det handlar om att öka medvetenheten
              om vad det är för typ av utsatthet som man själv befinner sig
              i.
            </seg>
            <seg xml:id="i-a18fd5e2358c5c5b-0">
              Dessa insatser har sannolikt bidragit till att hatbrottsanmälningarna
              har ökat. Men vi kan inte bara säga att det är på grund av att
              vi har blivit duktigare på att jobba med de här frågorna som antalet
              anmälningar är fler än tidigare. Även i län, områden i Sverige,
              där det inte har bedrivits ett lika omfattande arbete mot hatbrott
              har en ökning av anmälda hatbrott skett. Detta gör att det finns
              anledning att anta att en faktisk ökning har ägt rum.
            </seg>
            <seg xml:id="i-68bf5f6aaaf8c16a-0">
              Vad kan då majoriteten göra? Vad är regeringens uppdrag? Jag
              kan i ett ärende bara ta upp att man skulle kunna göra som man
              gjorde tidigare. I regleringsbrev för 2007 till Rikspolisstyrelsen
              och Åklagarmyndigheten uppdrogs att man skulle säkerställa att
              hatbrottsmotiven identifierades och utreddes så tidigt som möjligt.
              Då beslutade Rikspolisstyrelsen om ett antal åtgärder. Exempelvis
              skulle personal vid polisens kontaktcenter utbildas i problemen
              kring hatbrott och motivbild i samband med anmälningsupptagning.
            </seg>
            <seg xml:id="i-3fef11d0eaa130e9-0">
              Döm om vår förvåning när den typen av uppdrag inför det här året
              plötsligt inte längre fanns. Svaren vi fick var diffusa. Sedan
              har det rättats till, men jag tycker faktiskt att det är helt
              onödigt att resa sådana här frågetecken kring ett av de mest problematiska
              områdena.
            </seg>
            <seg xml:id="i-0dc752675bc2b313-0">
              Vi håller på att med rasande fart gå rakt in i en lågkonjunktur,
              och vi vet att olika typer av människor som har vissa dunkla motiv
              för sitt handlande när det gäller synen på det som inte är normen
              i vårt samhälle antingen frodas eller åtminstone kan bre ut sig
              och dela med sig av den inskränkthet, som det tyvärr oftast är,
              som ibland leder till hat.
            </seg>
            <seg xml:id="i-7986003603e3670b-0">
              Varför är det särskilt viktigt just nu? Jo, tydligheten från
              regeringshåll, tydligheten från dem som har makten i dag är oerhört
              viktig. När vi i en högkonjunktur eller som de senaste åtta åren
              har haft ett helt annat samhällsklimat kan det ibland vara så
              att ett sådant här misstag förlåts, att vissa inte riktigt tycker
              att det är någonting att orda om. Man ser mellan fingrarna. Men
              när vårt samhällsklimat hårdnar och vi går in i en lågkonjunktur
              är det extra viktigt att både de som är mest utsatta får signalerna
              och att de som utsätter dessa utsatta grupper får tydliga signaler
              om att det inte är acceptabelt.
            </seg>
            <seg xml:id="i-318953a5c29ec814-0">
              Låt oss titta på vad regeringens företrädare på det här området,
              justitieminister Beatrice Ask tyvärr är hon inte här har sagt
              i den här frågan. Hon har sagt att hatbrotten är prioriterade
              både av regeringen och inom polisorganisationen, men i årets det
              år som nu passerar regleringsbrev tog man inte upp detta. Det
              berodde på att det ska utredas och identifieras och på att uppdraget
              ska redovisas. Staten får inte göra den här typen av misstag.
              Det gäller att vara tydlig med vad vi anser vara problem.
            </seg>
            <seg xml:id="i-3098a9160f355a63-0">
              Vi har utredningsmyndigheter. Vi har till exempel Brottsförebyggande
              rådet som vartannat år ger ut olika skrifter om hatbrott. De har
              kommit ut med jämna mellanrum. Det är en sammanställning som är
              en dyster läsning. Tills för bara några år sedan, då vår utskottsordförande
              var minister, hade vi faktiskt inte ens detta med som ett av ikryssningsalternativen
              i brottsanmälan. Men under den socialdemokratiska regeringen infördes
              detta med nödvändigt stöd från Vänsterpartiet och Miljöpartiet,
              och plötsligt kom de här motiven upp till ytan.
            </seg>
            <seg xml:id="i-1cd526ba08ee1e78-0">
              Vi i Miljöpartiet är oroliga över den här tendensen att ta lättare
              på den här typen av brottslighet och bara fokusera kanske på en
              eller två brottstyper. Den är farlig. Jag har hört företrädare,
              däribland statsrådet själv, framföra att polisen måste syssla
              med alla typer av brott och att allt inte kan tas upp i regleringsbrevet.
              Nej, just det. När man tar upp frågor i ett regleringsbrev är
              det viktigt att prioritera detta. Att säga att allt inte kan tas
              upp och att om det till exempel inte står någonting om narkotika
              är det inte fritt fram för langare och den organiserade brottsligheten
              att syssla med det duger inte. När det gäller den här typen av
              brott och i det konjunkturläge som vi är på väg in i med rasande
              fart är det extra viktigt med tydlighet.
            </seg>
            <seg xml:id="i-c41f7bb99c28f212-0">
              Under den föregående mandatperioden stöttade vi ett antal områden.
              Det var hatbrott, ungdomsbrott, narkotikabrott, ekobrott, vålds-
              och sexualbrott. För att se vad det är som prioriteras är det
              bara att läsa innantill i det betänkande som finns och titta på
              de pengar som går till de olika delarna.
            </seg>
            <seg xml:id="i-2f17697bfffec432-0">
              Vi i Miljöpartiet har inte någon synpunkt när det gäller polisorganisationen.
              Vi avser varken att tillföra något eller dra ifrån något från
              det ursprungliga förslaget. Det hänger samman med att om det nu
              är så att vi ska ha 20 000 poliser, och det handlar då om att
              stärka organisationen, tyckte vi inte att det skulle vara lämpligt
              att dra ned. Däremot finner vi det vara mycket underligt att man,
              när man lägger pengar på fler poliser, vilket förhoppningsvis
              innebär att synligheten ökar och kanske också att fler skyldiga
              lagförs, inte alls har lagt ned någon tankemöda på att öka anslaget
              till Åklagarmyndigheten i motsvarande grad. Det är ju Sveriges
              domstolar som ska ta hand om detta. Kriminalvården har inte heller
              fått mer pengar. Framför allt har man inte lagt särskilt stor
              vikt vid förhållandena på de områden som ska ta hand om dem som
              lagförs.
            </seg>
            <seg xml:id="i-3b9d5b2f0f07ad99-0">
              Under de senaste månaderna har vi sett en handfallenhet från
              statsrådets sida när det gäller hanteringen av det ökade antalet
              självmord på häktena. Det är olyckligt att det kommer upp just
              nu när det blir ett hårdare klimat och ett hårdare samhälle. Det
              handlar om de svagaste i samhället, de som vi, med rätta förvisso,
              har använt statens våldsmonopol mot genom att låsa in. Vi har
              också en skyldighet att se till att de inte kommer till skada,
              för annars förbrukar vi vår rätt att använda våld.
            </seg>
            <seg xml:id="i-1060270025fadc94-0">
              Låt oss titta på hur man har hanterat frågan. Det är olyckligt
              att man ser sig nödgad att kommentera vårt förslag om en fångombudsman
              med bara någon mening om att det kanske inte är så lämpligt just
              nu och att man får titta på det i framtiden. Vi och Vänsterpartiet
              har lagt fram ett förslag om detta. Vi hoppas att det är någonting
              som vi kommer att kunna driva längre fram tillsammans med Socialdemokraterna.
            </seg>
            <seg xml:id="i-4e0093ead7201508-0">
              När det gäller den slutliga frågan om vilken typ av samhälle
              vi tillsammans försöker skapa handlar det naturligtvis i grunden
              om tryggheten för de människor som lever tillsammans och bygger
              upp detta samhälle. Det gäller framför allt tryggheten för de
              människor som vi, som stat, och myndigheterna har att hantera
              när vi väl har dömt dem och har dem i förvar. Sedan handlar det
              nämligen om att dessa människor ska ut i samhället igen. Det är
              oerhört viktigt att vi kan skapa den grundtryggheten hos individen
              som ska tillbaka ut i samhället. När vi ser sammantaget på dem
              som utsätts för hatbrott och dem som hamnar i olika typer av förvar
              gäller det att hela tiden se de olika sidorna av människan och
              också hur vi ska hantera frågorna framöver.
            </seg>
            <seg xml:id="i-512017e663e8bc72-0">
              Jag tycker att de reservationer vi har tillsammans med Socialdemokraterna
              och Vänsterpartiet, och i något fall har vi själva en reservation,
              är en tydlig markering av vad vi vill se på detta område.
            </seg>
          </u>
          <note type="speaker" xml:id="i-1ec835afcbac89ee-0">
            Anf. 141 HENRIK VON SYDOW (m):
          </note>
          <u who="henrik_von_sydow_6987a0" next="cont" xml:id="i-e04184f0ec19eba8-0"/>
          <note xml:id="i-ef344a7514888fae-0">
            Herr talman! Låt mig börja med att yrka bifall till förslaget
            i betänkandet och avslag på samtliga reservationer.
          </note>
          <u who="henrik_von_sydow_6987a0" prev="cont" xml:id="i-60146ee1066c7354-0">
            <seg xml:id="i-6ba39bb73b262807-0">
              Jag vill understryka att alliansregeringen driver en bred och
              målmedveten reformagenda som syftar till att minska brottsligheten
              och öka tryggheten i Sverige. Det här är en mycket viktig och
              mycket prioriterad uppgift för regeringen. Det är ett brett arbete.
              Vi ser satsningar på bättre kunskaper i skolan, satsningar på
              att bekämpa och bryta utanförskap och hopplöshet bland unga och
              därmed dra undan mycket av det som är kriminalitetens orsaker
              och rötter.
            </seg>
            <seg xml:id="i-7ea40859daac82b6-0">
              Vi är uppe i ett reformarbete som syftar till att skärpa straffen
              för grova våldsbrott som misshandel, våldtäkt och grov kvinnofridskränkning.
              Det här är viktigt. Det här vill vi prioritera. Det är avgörande
              att se att brottsligheten påverkar alla, men det är de redan mest
              utsatta som blir allra mest lidande. Brottsligheten blir en extra
              börda som är svår för alla att bära, och den blir extra tung för
              dem med allra minst marginaler.
            </seg>
            <seg xml:id="i-316e16103a58eae7-0">
              Det är klart att det är centralt i det här reformarbetet att
              stärka den svenska polisen. Svensk polisverksamhet byggs nu ut
              med fler poliser. Det är inte bara nya poliser utan fler. Det
              blir en förstärkning. Polisverksamheten blir större. Det här är
              en förändring som är väsentlig. Ur ett kort tidsperspektiv kan
              vi se att förut blev poliserna färre och färre. Nu blir de fler
              och fler. Det blir fler poliser som också prioriterar att vara
              på rätt plats vid rätt tillfälle. Synlighet och effektivitet är
              särskilt viktigt när det gäller polisens sätt att arbeta.
            </seg>
            <seg xml:id="i-65339f8f4fcf8eaf-0">
              Under några år kan vi glädjas åt det som verkligen är tusentals
              nya poliser som går ut i arbete med ny kunskap. Nästa år kommer
              den ökningen att märkas markant. Redan nu ser vi tecken på detta.
              Polisen börjar återigen synas ute bland människor. Patrullerande
              poliser är tillbaka. Vi ser fler poliser som dessutom är unga
              och höggradigt motiverade för sin uppgift.
            </seg>
            <seg xml:id="i-6b27114c82f43e3f-0">
              Dagens Nyheter träffade i ett reportage den 23 november Mustafa
              Alshawi, född i Irak, uppvuxen i Rosengård och nu stolt polis
              på Järvafältet. Han ser sin insats som polis som ett viktigt försvar
              för demokratin. Det engagemang som Mustafa Alshawi visar för sitt
              yrke, för sin stadsdel och för att unga människor inte ska komma
              på glid är precis vad som behövs för att tryggheten ska öka också
              i utsatta områden. Detta kommer det nu tillskott av.
            </seg>
            <seg xml:id="i-8b0769d76d10b35f-0">
              I de återkommande besök som görs i den svenska polisverksamheten
              ser vi hur polisarbetet utvecklas när det gäller kvalitet. Vi
              träffar polisinspektörer i Luleå som berättar att det nu finns
              utrymme för värdefulla extrainsatser som under tidigare år har
              fått skjutas åt sidan. Nu finns det utrymme för att ringa och
              ibland till och med besöka också dem som drabbas av enklare vardagsbrott.
              Nu finns det utrymme för att knacka dörr för att säkra bevisning
              vid stölder i bostadsområden. Nu finns det utrymme för att just
              vara ute, att vara tillgänglig och vara till hands också i större
              utsträckning på kvällstid och nattetid. Det här är en förändring.
            </seg>
            <seg xml:id="i-5f6cc53dddbff1a9-0">
              Vi ser också hur tillgängligheten ökar. I år invigdes ett nytt
              poliskontor i Hovsjö i Södertälje. Det var då det 15:e nya poliskontoret
              som invigdes i Helsingforsstrakten på en kort tid. Det visar på
              något annat än nedläggningen av hundratalet svenska polisstationer
              i början av 2000-talet gjorde. Nu blir poliskontoren fler och
              fler, inte färre och färre som tidigare.
            </seg>
            <seg xml:id="i-8212767f2844166e-0">
              Allt detta är exempel på ett arbete som skapar tillit, ökar tryggheten
              och stärker kvaliteten. Det gör att vi i större utsträckning vänder
              oss till polisen både med anmälningar och med tips. Polisen kan
              snabbare vara på plats för att säkra bevis och hålla förhör.
            </seg>
            <seg xml:id="i-0f33a13c343209b2-0">
              Det är också uppenbart att en i högre grad synlig polis bidrar
              till att minska våldsbrott i stadsmiljöer. Vi ser nu också hur
              justitieminister Beatrice Ask kan inleda en bred nationell samling
              mot grov organiserad brottslighet. Det är en särskilt viktig insats
              mot en särskilt hotande brottslighet. Satsningen omfattar bland
              annat 200 avdelade poliser, som ska arbeta i särskilda aktionsgrupper
              vid åtta polismyndigheter och vid Rikskriminalpolisen. Den polissatsning
              som vi prioriterar och vågar göra ger detta utrymme. Den svenska
              polisen får mer resurser, högre kapacitet och en större förmåga.
              Det är en viktig förändring av Sverige.
            </seg>
            <seg xml:id="i-ed8d967951ba7963-0">
              Lika viktig som satsningen på polisen är satsningen på en rättskedja
              som fungerar i alla delar. Regeringens omfattande satsning ökar
              polisens kapacitet och skapar förutsättningar för att öka antalet
              uppklarade brott. Fler poliser och intensifierat polisarbete leder
              förstås till en ökad arbetsbelastning hos åklagare och domstolar,
              och i förlängningen också hos Kriminalvården. Vi ska ha en rättskedja
              som är fri från svaga länkar. Vi ska ha en effektiv åklagarverksamhet.
              Vi ska värna kvaliteten i domstolarna. Vi ska utveckla kriminalvårdens
              innehåll och skapa fler häktes- och anstaltsplatser.
            </seg>
            <seg xml:id="i-7d57b96cc9656970-0">
              De brottsutsattas perspektiv ska vara vägledande i rättskedjans
              alla led. Vi ska ha en effektiv rättsprocess där väntetiden från
              det att mål stäms in tills det blir rättegång är kort. Det har
              betydelse för brottsutsatta, för vittnen och för andra inblandade
              i rättsprocessen, och det ökar kvaliteten eftersom bevis försämras
              med tiden.
            </seg>
            <seg xml:id="i-60f43c23dbcae69f-0">
              Landets domstolar har i år fått in fler nya mål men har också
              blivit betydligt bättre på att beta av högarna av icke avgjorda
              mål som blivit liggande. Tidigare i höst har årets balanser minskat
              med 11 500 mål. Det är goda nyheter.
            </seg>
            <seg xml:id="i-77c76a3f79c0a888-0">
              Innehållet i kriminalvården, som länge har varit eftersatt, blir
              nu allt bättre. Vi ska ha en kriminalvård som är säker och human,
              har ett meningsfullt innehåll och effektivt förbereder för ett
              liv i frihet, fritt från kriminalitet. Vi ser nu hur allt fler
              intagna i Kriminalvården genomgår en kvalificerad behandling mot
              droger och brottsligt beteende.
            </seg>
            <seg xml:id="i-f9d2b2c3b68aa5a6-0">
              Allt fler i Kriminalvården är i arbete. För andra året i rad
              ökade i fjol antalet intagna i arbete i Kriminalvården. De intagna
              arbetade i fjol dessutom 100 000 timmar mer än året innan. Vi
              har också en pluggboom på landets fängelser. Antalet som lämnar
              anstalt med fullgoda betyg har ökat dramatiskt. Detta är ett väldigt
              viktigt arbete. Det ska fortsätta. Fler ska gå från anstalt till
              en anställning. Det är en viktig social reform som fungerar brottsförebyggande.
            </seg>
            <seg xml:id="i-25c8d277a4ac35a6-0">
              Detta är viktiga insatser. Detta klarar vi gemensamt i Allians
              för Sverige. Vi klarar att prioritera reformer som leder till
              att brottsligheten minskar och tryggheten ökar. Alliansregeringen
              har de första två åren tillfört rättsväsendet drygt 2 miljarder
              kronor i rena tillskott. Totalt har anslagen höjts med omkring
              3 ½ miljard de första två åren. Det är en kraftfull förstärkning.
              Den största delen, 1,3 miljarder, har gått till polisen. Det är
              den enskilt största satsningen på polisen någonsin.
            </seg>
            <seg xml:id="i-13ccdd17262de033-0">
              Förstärkningen på 2 miljarder ligger fast i budgeten för nästa
              år. Då tillförs dessutom ytterligare resurser till rättsväsendet
              med sammanlagt 785 miljoner kronor. Nästa års budget omfattar
              därmed 32,6 miljarder kronor. Så stort har anslaget till rättsväsendet
              aldrig varit.
            </seg>
            <seg xml:id="i-af6ebf3f99c4ec74-0">
              Den viktiga satsningen på 20 000 poliser tränger inte ut några
              andra satsningar inom rättsväsendet. I nästa års budget ser vi
              ju hur förstärkningarna framför allt ligger längre fram i rättskedjan.
              Vi förstärker åklagarna med tillskott på 80 miljoner. Vi förstärker
              domstolarna med tillskott på 130 miljoner kronor. Vi förstärker
              Kriminalvården med ett tillskott, nya pengar, på 100 miljoner.
              Rättskedjan ska hålla ihop, och hela rättsstaten ska stärkas.
              Detta är viktiga steg.
            </seg>
            <seg xml:id="i-44bdfb85b17fd9ee-0">
              De här uppgifterna finns i våra betänkanden. Det är de här satsningarna
              som nu görs, med fokus på att stärka hela rättskedjan.
            </seg>
            <seg xml:id="i-b2b09c8c03f16386-0">
              Det som vi nu ser är en början. I takt med stora förstärkningar
              följer, och ska också följa, ökade förväntningar och krav. Vi
              har alla svenska folket, riksdag och regering anledning att ställa
              högre krav på resultat från rättsväsendet. Resurser ska användas
              effektivt för att minska brottsligheten och öka tryggheten. I
              takt med att poliserna blir fler har vi också anledning att kräva
              mer.
            </seg>
            <seg xml:id="i-ad9e074be9ef0705-0">
              Det sker nu också i takt med att rättsväsendet bygger ut ett
              omfattande arbete för att se över effektiviteten, så att resurser
              som tillförs från skattebetalarna kommer till nytta. Varje skattekrona
              ska användas på bästa sätt. Detta är en viktig station innan vi
              avgör hur ytterligare satsningar ska utformas för att föra reformer
              inom rättsväsendet i hamn.
            </seg>
            <seg xml:id="i-5e141c13ff9fc27a-0">
              Den granskning som Ekonomistyrningsverket gjorde av Rikspolisstyrelsens
              styrning och kontroll för tre år sedan visade på allvarliga brister
              och primitiv fördelning av resurser ut till polismyndigheterna.
              Kritiken riktade sig mot dem som då var ansvariga. Det är viktigt
              att den nu följs upp. Det sker genom den förnyade granskning som
              Ekonomistyrningsverket nu genomför och som blir klar i början
              av nästa år. Den är en av flera granskningar vars resultat vi
              nu inväntar innan vi gör nya satsningar inför 2010.
            </seg>
            <seg xml:id="i-4ca7fd6e43f0867d-0">
              Allians för Sverige gör satsningar på rättsväsendet för att skapa
              en tryggare vardag för alla i Sverige. Vi är eniga i våra satsningar,
              i vår vilja att resurserna ska användas effektivt och i våra ambitioner.
              Brottsligheten ska minska, och Sverige ska bli ett tryggare land,
              oavsett vem man är eller var man bor. Vi är eniga om att prioritera
              resurser för detta. Vi är också eniga om den helt centrala och
              väsentliga målsättningen om 20 000 poliser 2010.
            </seg>
            <seg xml:id="i-2671dd29317b708a-0">
              Var har vi då oppositionen? Thomas Bodström vill inte ägna någon
              stor del av sitt anförande åt att precisera det, och det finns
              möjligen skäl för det. När vi läser de olika budgetförslagen ser
              vi att de spretar som en julgran åt alla håll.
            </seg>
            <seg xml:id="i-234790500e11d0d6-0">
              Vänsterpartiet, Socialdemokraterna och Miljöpartiet har inte
              gemensamma satsningar eller gemensamma besparingar på en enda
              av rättsväsendets myndigheter. I betänkandet är det en total oenighet
              i synen på rättsväsendets myndigheter och de olika anslagsområdena.
              Det är verkligen en spretande opposition som står mot alliansens
              enighet.
            </seg>
            <seg xml:id="i-55fe831fe7ecb976-0">
              Socialdemokraterna instämde inte i förra årets kraftfulla historiska
              förstärkning av rättsväsendet. Då skulle de snarare spara 340
              miljoner kronor på polisen. Under det här året har Thomas Bodström
              och Socialdemokraterna varit snabba med att hitta besparingar
              hos polisen.
            </seg>
            <seg xml:id="i-c3509356f3cfa9fd-0">
              När det är diskussion om åklagarnas ekonomi säger Thomas Bodström:
              Ta pengarna från polisen. När det är debatt om domstolarnas handläggningstider
              säger Socialdemokraterna: Ta pengarna från polisen. När det är
              diskussion om något annat fält inom rättsväsendet som är i behov
              av pengar säger Socialdemokraterna: Ta pengarna från polisen.
            </seg>
            <seg xml:id="i-20e19ce6142ca67f-0">
              I ett år har Socialdemokraterna i olika sammanhang meddelat att
              de ska skära ned på polisen. Det är klart att det därför är glädjande
              när Socialdemokraterna här i dag säger sig stödja mer pengar till
              polisen. Vi välkomnar detta. Det är bra om ni följer med i fråga
              om vår polissatsning.
            </seg>
            <seg xml:id="i-13a0c0040c41cf21-0">
              Men det finns en och annan som ifrågasätter trovärdigheten i
              detta och gör det inte minst mot bakgrund av helheten i Socialdemokraternas
              budgetförslag. Det som prioriteras där är mer av bidrag, högre
              bidrag och en utbyggnad av bidragslinjen. Detta kostar. Denna
              bidragslinje från Socialdemokraterna måste finansieras. Var kommer
              Socialdemokraterna att hitta sina besparingar för att finansiera
              utbyggda bidragssystem? Vi vet hur det kan komma att låta när
              det kommer till prioriteringar. Vi har hört det förut: Ta pengarna
              från polisen.
            </seg>
            <seg xml:id="i-9872ae1af63a36a6-0">
              Därför vore det välkommet med ett konkret och klargörande besked.
              Tala om att ni fullt ut stöder målsättningen om att gå från 17
              000 poliser till 20 000 poliser 2010. Ge beskedet att ni stöder
              alliansens satsning på detta. Ni har aldrig sagt detta. Ni talar
              vagt om att det ska vara fler poliser. Det är en central politisk
              målsättning. Det vore skönt om vi fick ett klart besked här. Det
              är många som är nyfikna på vad ni anser. Jag tror att det vore
              viktigt, inte minst när man försöker mäta oppositionens intresse
              av att verkligen prioritera ett ökat antal poliser, och även när
              man granskar också Vänsterpartiets och Miljöpartiets förslag.
            </seg>
            <seg xml:id="i-65290b0808a91419-0">
              Vänsterpartiet föreslår en besparing på polisens verksamhet på
              250 miljoner under nästa år. Det är Vänsterpartiets dråpslag mot
              polisen. Här anser oppositionen uppenbarligen att polisen har
              för mycket pengar. Jag förstår inte hur Thomas Bodströms anförande
              och Lena Olssons anförande gick ihop. Är det samma samarbete och
              samma koalition? Är det samma verklighetsbeskrivning? Vänsterns
              besparing på polisen med 250 miljoner slår substantiellt. Vilka
              delar är det som Vänstern vill ta bort?
            </seg>
            <seg xml:id="i-5a7d09556cb91447-0">
              Herr talman! Det är dags att nu faktiskt ge rejäla besked från
              oppositionens sida. Vilken är Vänsterpartiets, Socialdemokraternas
              och Miljöpartiets gemensamma syn på vårt rättsväsen? Är det färre
              poliser för att finansiera ökade bidrag? Är det färre poliskontor
              för att finansiera friår? Hur mycket ska ni tillsammans dra ned
              på Säpos möjligheter att ha en beredskap mot och upptäcka terroristhot?
            </seg>
            <seg xml:id="i-47514dcaa388a4ec-0">
              Allians för Sverige kommer att lägga fram förslag om att skärpa
              straffen för allvarliga våldsbrott misshandel, våldtäkt, grov
              kvinnofridskränkning. Det är viktiga straffreformer. Här finns
              det snart skarpa förslag. Vad vill oppositionen egentligen? Det
              förslag som hörs mest är kravet på halvtidsfrigivning som Vänsterpartiet
              driver. Vi hörde det senast i debatten. Det innebär att straffen
              i praktiken kommer att lindras. Vi vill snarare gå motsatt väg
              och öka de utsatta människornas skyddsvärde genom skärpta straff
              för grova våldsbrott.
            </seg>
            <seg xml:id="i-6c275b0a4be0c919-0">
              Stöder Socialdemokraterna, Vänsterpartiet och Miljöpartiet förslaget
              om att skärpa straffen för misshandel, våldtäkt och grov kvinnofridskränkning?
              Och varför säger ingen av er att det är bra att vi nu går från
              17 000 poliser till 20 000 poliser? Jag tycker att ni ska vara
              ärliga och uppriktiga och ge ett klart och bindande besked i fråga
              om detta. Det börjar bli dags att ge riktiga och gemensamma besked
              om detta. Vi väntar på det. Vi är verkligen nyfikna på det. Vi
              tror också att det är många väljare som är angelägna om besked
              om detta.
            </seg>
          </u>
          <note xml:id="i-a1b7c932f0f36da8-0">
            I detta anförande instämde Helena Bouveng (m).
          </note>
          <note type="speaker" xml:id="i-ac394546b94ea394-0">
            Anf. 142 LENA OLSSON (v) replik:
          </note>
          <u who="lena_olsson_bb92b4" xml:id="i-24ce0c419451464e-1">
            <seg xml:id="i-43fe4bf8e5db11ef-0">
              Herr talman! Det var en mäktig svada som du kom med, Henrik von
              Sydow. Jag måste säga att jag är rörd över att du bekymrar dig
              så mycket för oss i oppositionen. Att vi spretar som julgranar
              kan inte heller vara så otrevligt. Det är ju faktiskt snart jul,
              och det är röda kulor och en grön gran inte något blått så långt
              ögat når.
            </seg>
            <seg xml:id="i-ad8505440831b7e1-0">
              Historiskt har vi tre i oppositionen gjort upp om 15 budgetar.
              Hur många har ni presterat hittills tillsammans? Du ska inte vara
              så bekymrad. Vi kan säkert snacka ihop oss. Det är en vecka sedan
              uppgörelsen gjordes, och detta betänkande kom långt innan dess.
            </seg>
            <seg xml:id="i-4fe95c2b5985ea4d-0">
              När jag har haft mina budgetdebatter här i kammaren har det varit
              på det sättet att polisen har haft stora överskott. Så har det
              sett ut flera år tillbaka, och det har vi ifrågasatt. Vi tycker
              faktiskt att skattebetalarna har rätt att få en utredning om detta.
              Och polisen ska använda sina resurser så effektivt som möjligt.
            </seg>
            <seg xml:id="i-f2470e20d064bf4d-0">
              Men jag är faktiskt bekymrad över de signaler som också Thomas
              Bodström talar om. Ligger det ingenting i detta? Om jag tittar
              på detta kan jag inte räkna ut detta. Denna ambitionshöjning rör
              sig om 20 miljoner 2009 för er del.
            </seg>
            <seg xml:id="i-56c0000834ff9b50-0">
              När det gäller arbetslinjen vill jag ha svar på hur det blir
              med Krami och Moa yrkesinriktade linjer inom Kriminalvården. Det
              har ni faktiskt utlovat förut, men det blev inte så mycket av
              det.
            </seg>
          </u>
          <note type="speaker" xml:id="i-742200ea4962a2f2-0">
            Anf. 143 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-addc330fda9e4986-0">
            <seg xml:id="i-b161fc4c858abc87-0">
              Herr talman! Det finns två frågor som är helt centrala i den
              svenska rättspolitiska debatten. Det är bland annat hur man ser
              på utbyggnaden av polisens verksamhet, en satsning som handlar
              om upp till 20 000 poliser. Där är det just julgranslogiken som
              präglar oppositionen. Det spretar åt alla håll. Här tror jag att
              ni måste plocka fram ett gemensamt svar. Här måste ni ha ett besked
              till väljarna om hur ni ser på denna reform som är så pass viktig,
              inte minst för att öka tryggheten i utsatta bostadsområden. Vi
              ser mycket tydligt att det är i dessa områden som välfärden är
              som lägst och där brottsligheten är som högst. I dessa områden
              behövs fler motiverade och väl utbildade poliser. Ni i Vänsterpartiet
              är i detta sammanhang skyldiga att tala om hur ni ser på den politiska
              ambition och målsättning som är helt centrala.
            </seg>
            <seg xml:id="i-5438d143d00ae115-0">
              En annan fråga handlar om hur vi ser på skyddsvärdet för de människor
              som är utsatta för brott och hur vi ser på straffskalor. Vänstern
              tar nu åter upp kravet på halvtidsfrigivning. Är det detta som
              ska vara den gemensamma ståndpunkten från oppositionen? Det är
              också ett viktigt besked att ge i fråga om detta.
            </seg>
            <seg xml:id="i-b22f182d804ecb42-0">
              Det är otroligt viktigt att utnyttja, precis som Lena Olsson
              pekar på, den potential som finns och som handlar om att bygga
              en brygga från Kriminalvården in till arbetsmarknaden. Jag tror
              att en av de viktigaste reformerna att peka på i detta sammanhang
              är skatterabatter, att göra det enklare och billigare att anställa
              de som har avtjänat sitt straff. Det är en reform som har en stor
              potential, att lyckas med det som är ambitionen att fler går från
              en anstalt till en anställning.
            </seg>
          </u>
          <note type="speaker" xml:id="i-3158ae0b47c94faa-0">
            Anf. 144 LENA OLSSON (v) replik:
          </note>
          <u who="lena_olsson_bb92b4" xml:id="i-24ce0c419451464e-2">
            <seg xml:id="i-f978f33cde2b7e4c-0">
              Herr talman! Då kan jag börja med det sista. Det står väldigt
              mycket om Krami och yrkesinriktad utbildning i vårt budgetförslag
              på justitieområdet. Men det står ingenting om det på det utgiftsområde
              som gäller arbetsmarknad, även om jag har tagit upp det. Och man
              hade faktiskt ett nationellt samarbete för att få fram detta.
              Det nämns inte på det budgetområdet. Det tycker jag är väldigt
              synd. Dessa Kramiarbetare är nämligen riktiga eldsjälar som gör
              ett toppenjobb.
            </seg>
            <seg xml:id="i-219f64c78bca2ad0-0">
              När det gäller straffskalor har ni inte lagt fram något förslag
              än. Vi kan därför inte reagera på det just nu. Men vi har sagt
              att vi är beredda att titta på det när det gäller brott mot barn
              och brott mot kvinnor. Vi har alltså inte förkastat det. Nu får
              vi ser hur det blir. Men förslaget har inte kommit än.
            </seg>
            <seg xml:id="i-e2562252e185d120-0">
              Henrik von Sydow talar om trygga människor och beskyller oss
              på vänstersidan för att bara vilja ge bidrag. Jag vill påstå att
              vi har en bra mycket bättre jobbpolitik än vad ni har. Det gäller
              till exempel arbetsmarknadspolitiska åtgärder. Sådana skulle ha
              behövts nu. Men dem tog ni i princip bort när ni började regera.
            </seg>
            <seg xml:id="i-26f4d92d62adc1a9-0">
              När man talar om trygga människor kan jag nämna människor som
              blir utförsäkrade från socialförsäkringar. Men det handlar om
              försäkringar. Varför kan ni inte säga att det är försäkringar?
              Ni hoppar på oss och säger att det handlar om bidrag trots att
              människor via skatten är med och betalar försäkringar.
            </seg>
            <seg xml:id="i-bda0793d32056f01-0">
              Du behöver fortfarande inte bekymra dig över vårt samarbete.
              Det tror jag att vi sköter bäst själva utan att du lägger dig
              i det, och jag är säker på att vi har något bra att komma med.
            </seg>
          </u>
          <note type="speaker" xml:id="i-9951de851a3b040c-0">
            Anf. 145 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-addc330fda9e4986-1">
            <seg xml:id="i-4d5903c51afeb13d-0">
              Herr talman! Vi kan vara klara över att det inte i första hand
              är jag som är mycket nyfiken. Jag tror att de svenska väljarna
              är mycket nyfikna på hur Socialdemokraterna, Vänsterpartiet och
              Miljöpartiet ser på frågan om en utbyggnad av polisverksamheten
              och på hur ni ser på skärpta straff för grova våldsbrott.
            </seg>
            <seg xml:id="i-79e6c61c0b550e5a-0">
              Gör inte detta till en fråga mellan dig, Lena Olsson, och mig,
              för då underskattar du nog de svenska väljarna som tycker att
              det här är mycket viktiga frågor och som är mycket intresserade
              av vad som är gemensamma besked om synen på skärpta straff för
              grova våldsbrott och om synen på en utbyggnad av polisverksamheten.
              Underskatta alltså inte detta!
            </seg>
            <seg xml:id="i-2ee724a95429b5a1-0">
              Självklart blir det mycket intressant att följa hur man ska förena
              skärpta straff för grov kvinnofridskränkning, för misshandel och
              för våldtäkt med Vänsterpartiets hållning beträffande halvtidsfrigivning.
            </seg>
            <seg xml:id="i-cbdfadabf4503e46-0">
              Det talas om att Vänsterpartiets syn på budgetregler är någonting
              som är extremt, någonting som finns långt ut på vänsterkanten.
              Jag skulle vilja säga att också förslaget om halvtidsfrigivning
              hör hemma där. Även det är en hållning som är mycket vänsterradikal
              och som, som sagt, inte leder till skärpta straff för grova våldsbrott.
              Tvärtom blir effekten den motsatta. Att straffskalan lindras tror
              jag är en felaktig signal.
            </seg>
            <seg xml:id="i-e07adde9f11ffce7-0">
              Ett medskick till dig, Lena Olsson, är alltså: Gör inte detta
              till en fråga mellan dig och mig! Det är svenska folket, väljarna,
              som vill ha svar på hur ni gemensamt ser på skärpta straff för
              grova våldsbrott och på hur ni ser på den stora polissatsningen.
            </seg>
          </u>
          <note type="speaker" xml:id="i-7d474d1d10850e37-0">
            Anf. 146 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-a9e852367b7e045f-1">
            <seg xml:id="i-35736dd54ebce46d-0">
              Herr talman! Först vill jag tacka Henrik von Sydow för en noggrann
              redogörelse för det vi här i dag har diskuterat. Jag kan inte
              låta bli att ta vid där Henrik von Sydow och Lena Olsson avslutade
              sitt replikskifte. Det gäller då oron för vad oppositionen kan
              tänkas hitta på. Jag tror att det är rätt så bra att ni är lite
              fundersamma och undrar vad som ska hända framöver. Jag tror att
              det i grunden handlar om hur vi ska förvalta det som vi här framöver
              försöker bygga upp.
            </seg>
            <seg xml:id="i-1bc05d3d1307ee1e-0">
              Min fråga gäller hatbrotten. Jag har läst en välformulerad debattartikel
              skriven av dig, Henrik von Sydow. Du skriver bland annat: Alliansregeringen
              prioriterar hatbrotten. Både polis och åklagare fick direkt i
              uppdrag att förbättra arbetet mot hatbrott. Vi ser nu hur vi får
              allt bättre utbildade poliser och åklagare med större kunskaper
              om hatbrott. Kunskaper är angeläget för att kunna bemöta brottsoffret
              bra, ställa relevanta frågor, identifiera brottet och ge ett bra
              underlag till åklagaren.
            </seg>
            <seg xml:id="i-4dab9ca91306eb9c-0">
              Detta skrevs i augusti. Jag undrar, Henrik von Sydow, hur detta
              hänger ihop med den, skulle jag vilja påstå, lilla försvagningen
              i början av året innebärande att vi inte såg någonting om detta
              i regleringsbrevet. Vad är idén med detta? Hur kommer agerandet
              att vara inför år 2009 och regleringsbrevet då till polisen?
            </seg>
          </u>
          <note type="speaker" xml:id="i-984bd0922b2d5868-0">
            Anf. 147 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-addc330fda9e4986-2">
            <seg xml:id="i-6ea3cd1404e8adcb-0">
              Herr talman! Jag börjar med en kommentar till det som Mehmet
              Kaplan inledde med, nämligen att det är många som undrar vad som
              nu ska hända. Jag tror att du har helt rätt i det. Många undrar
              vad som är de gemensamma beskeden och den gemensamma synen.
            </seg>
            <seg xml:id="i-543598cc2fc04b0c-0">
              Vad är den gemensamma synen på rättsväsendet, på straff och på
              vilka resurser polisen ska ha? Det är många som ställer den frågan.
              Jag tror att ni framöver kommer att bli svaret skyldiga.
            </seg>
            <seg xml:id="i-47a300323c8f4948-0">
              Jag är smickrad av att du så noga läser de debattartiklar som
              jag skriver. Det här är definitivt ett mycket viktigt fält, inte
              minst i ett brottsofferperspektiv. Det är oftast en dubbel kränkning
              när någon blir utsatt för ett hatbrott dels brottet som sådant,
              dels motivet till brottet, att det sker på grund av en läggning
              eller annat som driver fram brottet. Det är angeläget att bekämpa
              sådant.
            </seg>
            <seg xml:id="i-b959f61c99900d07-0">
              Det som har varit väldigt viktigt och som direkt genomförts är
              just det som Mehmet Kaplan tar upp, nämligen den satsning som
              innebär en ökad kunskapsnivå hos polis och åklagare. Det gäller
              också att det registreras på ett sådant sätt att det är lätt att
              identifiera ett hatbrott.
            </seg>
            <seg xml:id="i-d55a87b8c254e419-0">
              Det här är viktigt och någonting som kan göras tack vare att
              vi satsar på polisväsendet och rättsväsendet. De här sakerna hänger
              ihop. Om det ekonomiska utrymmet inte finns blir kunskaperna om
              HBT-brott sämre. Detta är alltså ett viktigt fält.
            </seg>
            <seg xml:id="i-0b490955cb469b81-0">
              De satsningar som har gjorts bland annat på hatbrottsjourer är
              en effekt av att alliansregeringen förmår att prioritera rättsväsendet.
            </seg>
          </u>
          <note type="speaker" xml:id="i-ede810e38cbcddce-0">
            Anf. 148 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-a9e852367b7e045f-2">
            <seg xml:id="i-ae844132fdfb6f27-0">
              Herr talman! Först vill jag tacka Henrik von Sydow för det inlägget.
            </seg>
            <seg xml:id="i-09df9317d317a395-0">
              Det är jättebra att saker händer. Men om man slutar skriva om
              detta i regleringsbrev, om ett statsråd slutar framföra det och
              om svaret på en direkt fråga i en interpellation till statsrådet
              Beatrice Ask blir att det faktum att brottstypen inte nämns särskilt
              i 2008 års regleringsbrev inte innebär att frågan är nedprioriterad
              och om svaret från departementshåll via pressekreterare innan
              man vet om arbetet bedrivs på rätt sätt eller inte blir att det
              inte finns någon anledning att lägga in ett nytt återrapporteringskrav
              undrar jag hur man prioriterar vidare.
            </seg>
            <seg xml:id="i-5bae517c898dfea5-0">
              Henrik von Sydow tog upp detta med att registrera hatbrotten
              som någonting som är väldigt bra. Tack för det! Det är bland annat
              precis det som vi under föregående mandatperiod bidrog med. Då
              var det ju en socialdemokratisk justitieminister. Vi förde fram
              frågan, och det här genomfördes. Det är vi fortfarande glada över.
              Det är roligt att en moderat riksdagsledamot uppskattar det.
            </seg>
            <seg xml:id="i-0d64a597b30e0d2e-0">
              Jag uppskattar också Henrik von Sydows uppriktighet när det gäller
              att redovisa vad han tycker är viktigt, till exempel via olika
              inlägg i debatten. Men varför ta bort det här i regleringsbrevet?
              Och framför allt: Även om man inför det med olika typer av tillägg
              i regleringsbrevet under året undrar jag vad som kommer nästa
              år. Borde inte det här lyftas fram?
            </seg>
            <seg xml:id="i-8c5c0a88d45eda5e-0">
              Det enda som fungerar i det här sammanhanget det vet vi båda
              är att nämna en sak vid sitt rätta namn. Hatbrotten måste fortsatt
              prioriteras. Där står vi på samma sida. Men att inte ha med det
              kommer onekligen och väldigt tydligt att uppfattas som en nedprioritering.
            </seg>
          </u>
          <note type="speaker" xml:id="i-73b2b9f188b67948-0">
            Anf. 149 HENRIK VON SYDOW (m) replik:
          </note>
          <u who="henrik_von_sydow_6987a0" xml:id="i-addc330fda9e4986-3">
            <seg xml:id="i-93dba0b588799806-0">
              Herr talman! Vad som är prioriterad brottslighet avgörs inte
              med direkta skrivningar i regleringsbrev; det är att göra en felaktig
              tolkning en tolkning som i värsta fall riskerar att en felaktig
              signal skickas till polismyndigheterna. Frågan är fortfarande
              viktig.
            </seg>
            <seg xml:id="i-8bd197ce786c19d8-0">
              De exempel som finns och de erfarenheter som gjorts, inte minst
              i och med den hatbrottsjour som finns i Helsingfors, är någonting
              som nu sprids som ett gott och intressant exempel i Polis-Sverige.
              Det förs diskussioner om huruvida man kan uppnå något motsvarande
              i andra delar av landet, just utifrån Helsingforssmodellen.
            </seg>
            <seg xml:id="i-5aee546f96eca06e-0">
              Att utbildningssatsningar är genomförda är ett väldigt viktigt
              steg. Man har också inlett förhandlingar just om identifikationsmöjligheterna
              när brott anmäls och liknande.
            </seg>
            <seg xml:id="i-7863a9c81638a378-0">
              En viktig del i detta är också det som är, höll jag på att säga,
              polisens direkt opinionsbildande arbete. Det är ju ett faktum
              att polisen nu i större utsträckning än tidigare för samtal på
              högstadieskolor och gymnasieskolor om att våga se och om att våga
              anmäla. En av utmaningarna just när det gäller hatbrott är ju
              att få folk att våga anmäla och att den som anmäler ett brott
              ser det som ett hatbrott och anmäler det som ett sådant.
            </seg>
            <seg xml:id="i-9d690998a71a44ef-0">
              Återigen: Det här är ett arbete, insatser och satsningar, som
              är helt betingat av vilket utrymme polisen har och av hur politiker
              vågar prioritera resurser till rättsväsendet. Där finns du i ett
              sammanhang, i ett sällskap, med Vänsterpartiet jag tänker på nästa
              år. Om nu någon är orolig för den ekonomiska situationen hos polisen
              finns det skäl att ta det på ett mycket stort allvar. Det följs
              nu mer intensivt än någonsin tidigare. Vänsterpartiet vill ju
              skära i anslagen med 250 miljoner. Det blir då inte ett större
              utrymme för att satsa på att bekämpa hatbrottsverksamhet.
            </seg>
          </u>
          <note type="speaker" xml:id="i-56fe320dc47a0d25-0">
            Anf. 150 JOHAN LINANDER (c):
          </note>
          <u who="johan_linander_51610c" xml:id="i-ee8cee4c3c872126-0">
            <seg xml:id="i-313b9c1eedcde608-0">
              Herr talman! Allians för Sverige utlovade inför valet 2006 en
              storsatsning på svenskt rättsväsen i allmänhet och på polisen
              i synnerhet. Vi utlovade att det år 2010 ska finnas minst 20 000
              poliser i landet, en ökning med över 2 500 poliser på fyra år.
              Vi kommer att uppfylla dessa löften.
            </seg>
            <seg xml:id="i-e8bd214f7c5d068a-0">
              Under mandatperiodens första två år har vi genomfört en oerhört
              stor satsning. I rena pengar handlar det om en ökning till rättsväsendet
              med, som Henrik von Sydow sade, ungefär 3 ½ miljard. Tyngdpunkten
              i denna satsning har legat på polisväsendet. Det har inneburit
              mer jobb för åklagare, domstolar och kriminalvård, vilket i sig
              är bra. Vi vill ju att fler ska lagföras.
            </seg>
            <seg xml:id="i-0e445260c83cfa9b-0">
              Men det har också inneburit ekonomiska problem, kanske framför
              allt för åklagarna. Det är därför vi nu gör satsningar på åklagarna,
              på domstolarna, på Kriminalvården och även på Säkerhetspolisen.
              Den öppna polisen får ingen satsning i den här budgeten, men har
              alltså fått oerhört stora resurstillskott de senaste två åren.
            </seg>
            <seg xml:id="i-f2d8bd980a20b965-0">
              Det ska sägas att under 2009 kommer det att vara en ekonomisk
              press på polisen, en press som jag tror behövs. Länspolismyndigheterna
              sköter sig väldigt olika, en del bra, andra dåligt. En del länspolismyndigheter
              får ut mycket och bra polisarbete inom sin budget. Andra länspolismyndigheter
              drar över sin budget, har stora övertidsuttag men får ändå inte
              ut så mycket och bra polisarbete som man kan förvänta sig. Med
              andra ord är effektiviteten väldigt olika. Detta är något som
              vi måste komma till rätta med. Det är inte bara något som jag
              och alliansen säger, utan det är även något som Rikspolisstyrelsen
              säger.
            </seg>
            <seg xml:id="i-51c0f1f151cb07e7-0">
              Polisen i Sverige kan och ska bli bättre. Vi ska ha fler poliser
              20 000 år 2010 står fast. Men frågan är också hur dessa poliser
              ska jobba. Hur får man ut bästa möjliga brottsförebyggande och
              brottsbekämpande arbete?
            </seg>
            <seg xml:id="i-3cfa78eef481150b-0">
              Att bara säga att vi ska ge mer pengar fungerar inte. En verksamhet
              blir inte effektivare av att det bara stoppas in mer pengar i
              den. Faktum är att före detta justitieministern Thomas Bodström
              argumenterade på ungefär samma sätt under förra mandatperioden.
              Han hade insett att det var skiftande effektivitet och kvalitet.
              Å andra sidan lyckades han inte göra någonting åt det.
            </seg>
            <seg xml:id="i-185ace7c8f156e67-0">
              Med stor sannolikhet kommer polisen att behöva använda sin anslagskredit
              under 2009. Det är inte speciellt ovanligt för en myndighet att
              göra så. Det är heller inte ovanligt att polisen i tilläggsbudget
              får ytterligare anslag. Redan i budgeten står det att regeringen
              kommer att återkomma till riksdagen med en redovisning av vilka
              ytterligare resurstillskott och åtgärder som krävs för att samhällets
              samlade insatser mot brottsligheten ska bli effektiva och slagkraftiga.
            </seg>
            <seg xml:id="i-96fe8051fde3c405-0">
              Ett annat påstående som vi har hört från oppositionen är att
              civilanställda kommer att sägas upp på grund av besparingar. Detta
              är inte sant. Rikspolisstyrelsen är mycket tydlig i sina anvisningar
              till länspolismyndigheterna. Civilanställda får inte sägas upp
              på grund av medelsbrist. Däremot kan uppsägningar givetvis ske
              om man gör rationaliseringar, till exempel vid sammanslagningar
              av PKC eller liknande.
            </seg>
            <seg xml:id="i-f4040dc06058bcc3-0">
              Hur ser det då ut historiskt med de civilanställda? Jag måste
              ta upp detta eftersom en tidigare talare tog upp det. Mellan 1994
              och 2006 hade vi tolv års socialdemokratiskt regeringsinnehav.
              På dessa tolv år ökade antalet civilanställda med hela 81 personer.
              Från årsskiftet 2006/07 till halvårsskiftet 2008, som är den senaste
              statistik som är tillgänglig, har antalet civilanställda ökat
              med 1 325 personer. Ställ siffrorna i proportion till varandra!
              På tolv år ökade den socialdemokratiska regeringen antalet civilanställda
              med 81 personer. På ett och ett halvt år med alliansregeringen
              har vi ökat med 1 325 personer. Och så kommer man och säger att
              nu helt plötsligt skulle poliserna behöva göra de civilanställdas
              jobb.
            </seg>
            <seg xml:id="i-37dfb2e1bbafd980-0">
              Herr talman! Det är inte lätt att se var ni i den rödgröna koalitionen
              står i rättspolitiken. Om ni redan nu är irriterade över att vi
              granskar vad ni gör inom rättspolitiken får ni nog ta och vänja
              er vid det. Jag tror helt enkelt att det är tveksamt om ni vill
              berätta var ni står i de rättspolitiska frågorna. Av de arbetsgrupper
              som vi har sett att Socialdemokraterna, Vänsterpartiet och Miljöpartiet
              ska tillsätta är det inte en enda som ska ta hand om rättspolitiken.
              Rätta mig gärna om jag har fel! Men det kanske är så som ni prioriterar
              de rättspolitiska frågorna. Eller så är det så att ni inte vill
              tillsätta någon arbetsgrupp, eftersom ni redan nu vet att ni inte
              kan komma överens. Att komma överens om en budget är inte så svårt.
              Men när det handlar om sakfrågor vet vi hur det var under förra
              mandatperioden så ofta som den socialdemokratiska regeringen fick
              komma till något av de borgerliga partierna för att få ihop en
              majoritet.
            </seg>
            <seg xml:id="i-d4c6b6dcbcd8e57f-0">
              Om man då tittar på de olika budgetförslagen är det, också som
              Henrik von Sydow sade, mest som en julgran. Oppositionspartierna
              är totalt oense. Inte på en enda myndighet finns det gemensamma
              satsningar eller gemensamma besparingar. Och för polisen är det
              allra värst. Vänsterpartiet vill göra en stor besparing. Socialdemokraterna
              säger att de vill göra en mindre anslagsökning. Miljöpartiet menar
              att alliansens budgetnivå är rätt.
            </seg>
            <seg xml:id="i-f6f75234ea5ce9c6-0">
              På Säkerhetspolisen vill Vänsterpartiet och Miljöpartiet göra
              stora besparingar. Socialdemokraterna säger att alliansregeringen
              ligger på rätt nivå.
            </seg>
            <seg xml:id="i-c944393b52d2c8d1-0">
              För åklagarna, domstolarna och Kriminalvården säger Miljöpartiet
              och Socialdemokraterna att det behövs en liten anslagsökning.
              Vänsterpartiet säger att alliansen ligger på rätt nivå.
            </seg>
            <seg xml:id="i-66aceef779db7091-0">
              Det är total oreda, den gamla välkända rödgröna röran. Vi hoppas
              verkligen att ni blir tydligare med vad ni vill nästa år. Det
              kommer att vara så mycket lättare att debattera mot er om ni åtminstone
              har ett alternativ att komma med.
            </seg>
            <seg xml:id="i-ff2a6ff9104b2386-0">
              För att ge er lite hjälp på traven har jag gjort en sammanräkning
              åt er. Jag har räknat ut var snittet för era tre partier ligger.
              Då har jag alltså utgått från att alla tre partierna i koalitionen
              har lika stort inflytande, alltså att inte två får slå den tredje
              längre. Då blir det som så att polisen får en besparing på 50
              miljoner kronor. Säkerhetspolisen får en mycket kännbar besparing
              på 67 miljoner. Det är en minskning av deras anslag med nästan
              8 procent. Det blir verkligen små satsningar på åklagarna, Ekobrottsmyndigheten,
              domstolarna och Kriminalvården. Det handlar om anslagsförstärkningar
              med mellan 2 ½ och 7 promille, alltså inte ens procent utan promille.
            </seg>
            <seg xml:id="i-ff9f8864c08bfe8c-0">
              Då ska man komma ihåg, herr talman, att med dessa promille i
              anslagsökning på åklagarna, EBM och domstolarna, och dessutom
              besparingen på polisen, vill oppositionen i princip prioritera
              allting.
            </seg>
            <seg xml:id="i-b0c1d2c0525e1705-0">
              Reservationerna i betänkandet handlar om att prioritera arbetet
              mot våldtäktsbrott, prioritera arbetet mot organiserad brottslighet,
              prioritera arbetet mot rån, prioritera arbetet mot narkotika,
              prioritera arbetet mot hatbrott, prioritera arbetet mot mäns våld
              mot kvinnor och så vidare. Det låter väl bra, och i många fall
              är det arbeten som vi i alliansen redan har satt i gång. Men snälla
              socialdemokrater, vänsterpartister och miljöpartister, ni måste
              faktiskt säga vad ni vill prioritera bort också. Ni har inga anslagsökningar.
              Då kan ni inte satsa nya pengar på nya saker utan att ta bort
              pengar från något annat. Vad vill ni prioritera bort?
            </seg>
            <seg xml:id="i-0328bcca114670f6-0">
              Utöver alla dessa prioriteringar i reservationerna vill de rödgröna
              ha fler närpoliser i miljonprogramområdena, fler poliser i glesbygd,
              ökad bekämpning av penningtvätt och hedersrelaterat våld, en barnvänligare
              rättsprocess, barnkompetens hos domare i familjemål. Jag stannar
              nog där. Jag hade tänkt ta många andra exempel men det kanske
              inte behövs. Det här låter bra, men hur ska ni finansiera allt
              det här? Eller är det så att Mona Sahlin har en sedelpress hemma
              i källaren? Ibland kan man undra.
            </seg>
            <seg xml:id="i-903a79194a9f4d39-0">
              Herr talman! Jag har överskridit min talartid. Därför vill jag
              avsluta med att yrka bifall till utskottets förslag till beslut
              och avslag på samtliga reservationer.
            </seg>
          </u>
          <note type="speaker" xml:id="i-bfd96be17e62c086-0">
            Anf. 151 LENA OLSSON (v) replik:
          </note>
          <u who="lena_olsson_bb92b4" xml:id="i-24ce0c419451464e-3">
            <seg xml:id="i-8b94f23c67089103-0">
              Herr talman! Jag säger till Centerpartiets Johan Linander, som
              jag sade till Henrik von Sydow, Moderaterna, att till jul är granen
              grön och kulorna röda fortfarande.
            </seg>
            <seg xml:id="i-8d806b8386e4d942-0">
              Johan Linander tar upp en fråga som jag också nämnde i mitt anförande,
              alltså rapporter och en massa rykten som surrar om att civilanställda
              kommer att sägas upp.
            </seg>
            <seg xml:id="i-2289e041f0b2f525-0">
              Nu säger du att det finns instruktioner om att så inte får ske.
              Det ska tydligen också finnas något papper på detta. Jag skulle
              vilja veta hur det papperet ser ut.
            </seg>
            <seg xml:id="i-50af2f0db7a3f5d3-0">
              Riksdagens utredningstjänst har kontaktat alla polismyndigheter.
              Hela elva stycken tänker minska på civilanställd personal. Det
              är i så fall en ganska omfattande felupplysning.
            </seg>
            <seg xml:id="i-1b05814008ea47a0-0">
              När det gäller antalet poliser och alla som har kontaktats kom
              man bara upp i 19 521. Det skulle jag gärna vilja veta mer om.
            </seg>
            <seg xml:id="i-bf3cfc7132b4286f-0">
              Vänsterpartiet har inte låst fast sig vid antalet poliser. Det
              vore ju förfärligt om de ska sitta och göra civilanställdas jobb
              eller vara arrestvakter.
            </seg>
          </u>
          <note type="speaker" xml:id="i-8218aae7c2734032-0">
            Anf. 152 JOHAN LINANDER (c) replik:
          </note>
          <u who="johan_linander_51610c" xml:id="i-ee8cee4c3c872126-1">
            <seg xml:id="i-49e87873cbd02b9b-0">
              Herr talman! Jag har låtit riksdagens utredningstjänst göra ett
              litet pm om hur antalet poliser och civilanställda har förändrats
              från 1994 till halvårsskiftet 2008, som är den statistik som finns.
              Man kan konstatera att vid årsskiftet 2006/07, alltså när vi hade
              tagit över regeringsmakten, fanns det 7 208 civilanställda. Ett
              och ett halvt år senare fanns det 8 533. Det är en ökning med
              1 325 civilanställda.
            </seg>
            <seg xml:id="i-e77bce33a694bc84-0">
              Nu börjar ni oroa er för att poliser ska behöva göra civilanställdas
              jobb. Men hur var det då under förra mandatperioden när ni hade
              ansvaret och det fanns 1 325 civilanställda färre?
            </seg>
            <seg xml:id="i-f2c9d1800f4c0575-0">
              Oppositionen har två representanter i Rikspolisstyrelsens styrelse,
              Susanne Eberstein och Joe Frans. Tyvärr finns ingen av dem här
              nu. Joe hade i och för sig inte kunnat vara här eftersom han inte
              sitter i riksdagen. Ni hade fått samma information om ni hade
              haft kontakt med dem. Vi fick den i torsdags.
            </seg>
            <seg xml:id="i-e894c24d65adcb4d-0">
              Rikspolisstyrelsen har tydligt sagt att medelsbrist inte ska
              vara en anledning att säga upp civilanställda. Men gör man rationaliseringar,
              till exempel lägger samman polisens kommunikationscentraler, PKC,
              blir det såklart övertalighet.
            </seg>
            <seg xml:id="i-079d8bedc56a25a0-0">
              Det finns för övrigt många civilanställda som inte är tillsvidareanställda
              utan bara tillfälligt anställda. De får inte förlängt.
            </seg>
            <seg xml:id="i-c7577d6507f1cec1-0">
              Man ska dock inte säga upp fast anställda på grund av medelsbrist.
              Det är det direktiv som har gått ut.
            </seg>
            <seg xml:id="i-d031ffa8b47305d2-0">
              I nästa replik återkommer jag till antalet poliser och hur den
              utvecklingen har varit de senaste ett och ett halvt åren.
            </seg>
          </u>
          <note type="speaker" xml:id="i-c0524e025ecca2b5-0">
            Anf. 153 LENA OLSSON (v) replik:
          </note>
          <u who="lena_olsson_bb92b4" xml:id="i-24ce0c419451464e-4">
            <seg xml:id="i-15a59fdc6802cdd6-0">
              Herr talman! Johan Linander menar alltså att det är elva myndigheter
              som ska rationalisera eftersom de säger till utredningstjänsten
              i en enkät att de ska minska antalet civilanställda. Det vore
              fortfarande trevligt att se det papper som har gått ut, det vill
              säga instruktionerna om att civilanställda inte får sägas upp.
              Det måste ju stå där klart och tydligt.
            </seg>
            <seg xml:id="i-01e8ad99b9bfbbdb-0">
              Johan ska återkomma till antalet poliser. Det har utredningstjänsten
              också tittat på. När man frågade polismyndigheterna blev summan
              19 521 stycken.
            </seg>
            <seg xml:id="i-75766fe84efe36e3-0">
              Det är lite olyckligt att man binder sig vid en siffra. Vänsterpartiet
              har sett och påpekat att det är en obalans. Det är för stora satsningar
              i en ände. Det har vi ifrågasatt. Vi har inte bundit oss vid någon
              siffra, utan vi tycker att man ska ha en effektiv myndighet. Vi
              vill ha en utredning om detta.
            </seg>
            <seg xml:id="i-e2b54f178be48170-0">
              Det kan bli ett problem om man låser sig vid en siffra. I budgeten
              för 2009 blir det 20 miljoner mer till polisen.
            </seg>
            <seg xml:id="i-ec01b9cb9f0f2290-0">
              Det talas mycket om den förra majoriteten. Det är ni som regerar
              nu, Johan Linander. Om ni inte har fattat det efter två och ett
              halvt år är det bekymmersamt.
            </seg>
            <seg xml:id="i-9e1c9bfbde079372-0">
              Den förra majoriteten gjorde en stor satsning på polisen. Det
              var helt nödvändigt.
            </seg>
            <seg xml:id="i-e1ac7a692e1b282d-0">
              Men varför binder ni er vid en summa på 20 000? Tänk om ni inte
              fixar det och polisen måste ta andra arbeten?
            </seg>
          </u>
          <note type="speaker" xml:id="i-d3e0a394f04eedbb-0">
            Anf. 154 JOHAN LINANDER (c) replik:
          </note>
          <u who="johan_linander_51610c" xml:id="i-ee8cee4c3c872126-2">
            <seg xml:id="i-77e77ce9d3193f02-0">
              Herr talman! Man måste ha en siffra på hur många poliser man
              ska ha för att veta hur många man ska ta in på polishögskolan.
              Därför måste det finnas en målsättning för hur många man ska ha.
              Om några sedan slutar på grund av pension eller för att de inte
              klarar utbildningen kanske det blir några färre. De siffror vi
              har är dock strax över 20 000 poliser år 2010.
            </seg>
            <seg xml:id="i-9628ef866cc9bf9e-0">
              Vi är helt överens om att det ska vara effektiva poliser. Att
              poliserna gör rätt jobb är viktigare än antalet poliser. Men 20
              000 effektiva poliser gör mer än 17 000 effektiva poliser.
            </seg>
            <seg xml:id="i-117e7907af60580f-0">
              Jag lovade att återkomma till antalet poliser. Statistiken som
              riksdagens utredningstjänst har hjälpt till att ta fram kommer
              från polisens årsredovisningar. Under tolv års socialdemokratiskt
              regeringsinnehav, från 1994 till 2006, minskade antalet poliser
              i Sverige med 209 stycken från 17 600 till 17 400. På tolv år
              lyckades den tidigare regeringen minska antalet poliser med 200
              stycken. På ett och ett halvt år har alliansen ökat antalet poliser
              med 1 175 stycken från 17 400 till ungefär 18 600. Det kallar
              jag en satsning på polisen.
            </seg>
            <seg xml:id="i-86ff9a0a4b084fe5-0">
              Givetvis är det viktigt vad dessa poliser gör. Där är vi helt
              överens. Jag tror dock att 20 000 poliser kan göra mer än 17 000
              poliser.
            </seg>
          </u>
          <note type="speaker" xml:id="i-1b9adbc5bef25382-0">
            Anf. 155 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-a9e852367b7e045f-3">
            <seg xml:id="i-e174e5079801e73b-0">
              Herr talman! Jag tackar Johan Linander. Jag kan inte låta bli
              att kommentera hans sätt att räkna. Han räknade ihop de besparingar
              och de extrasatsningar som oppositionens olika märk väl olika!
              partier har i årets budgetförslag. Med någon matematisk formel
              lyckades han sedan få ut någon sorts medelvärde för hur mycket
              vi skulle satsa eller dra ifrån.
            </seg>
            <seg xml:id="i-5a36c4a738d5edaa-0">
              Tittar man på de tre föregående mandatperiodernas olika typer
              av förslag från den väl samlade oppositionen de fyra fantastiskt
              väl fungerande och samordnade partiernas gemensamma förslag från
              de senaste tolv åren före valet ser vi att det inte är så det
              fungerar nu när man är i regering. Det är inte så att man lägger
              ihop de olika siffrorna och får fram någon sorts medelvärde som
              man därefter regerar efter.
            </seg>
            <seg xml:id="i-a2644c34107bd348-0">
              Det är möjligt att det var en poäng när det gällde att det var
              olika satsningar, men mer än så var det inte.
            </seg>
            <seg xml:id="i-9cb3a2111eb3dee3-0">
              Johan Linander har åtminstone under tidigare mandatperioder varit
              en av de främsta försvararna av den personliga integriteten. Nu
              har han fått se sina hjärtefrågor bli nedvärderade. Är det samma
              sak när det gäller hatbrotten? Vad är det som har gjort att hatbrottsfrågorna
              inte längre är prioriterade frågor, Johan Linander?
            </seg>
          </u>
          <note type="speaker" xml:id="i-556806abc2f8e897-0">
            Anf. 156 JOHAN LINANDER (c) replik:
          </note>
          <u who="johan_linander_51610c" xml:id="i-ee8cee4c3c872126-3">
            <seg xml:id="i-fcbc025c064f4b1b-0">
              Fru talman! Min sammanräkning är absolut ingen vetenskap, det
              får jag hålla med om. Men det är det närmaste vi kan komma. Hur
              ska vi annars få veta hur den gemensamma rödgröna politiken kommer
              att se ut?
            </seg>
            <seg xml:id="i-e80720503ea43cd2-0">
              Jag tyckte att jag var snäll. Jag räknade med att Miljöpartiet
              har lika stort inflytande som Socialdemokraterna när ni gör era
              gemensamma budgetar. Jag utgick också från att två inte ska få
              slå den tredje, för det tycker jag är sjyst i ett samarbete.
            </seg>
            <seg xml:id="i-2d3487ddcfc81bb2-0">
              Vi kommer in på hatbrotten, och jag tycker att det är bra att
              Mehmet Kaplan tog upp frågan även i vårt replikskifte så att vi
              får reda ut detta. Det är inte så konstigt som Mehmet Kaplan vill
              få det till.
            </seg>
            <seg xml:id="i-72bc86d8ab1dfb32-0">
              Man sätter en prioritering ett år och säger åt rättsväsendet
              polisen i det här fallet att göra på ett sätt. De ska utöka utbildningstimmarna
              till exempel. Sedan begär man att de i slutet av året ska redovisa
              vad de har kommit fram till. Det är då alldeles naturligt att
              man väntar på hur redovisningen ser ut innan man går vidare med
              nya åtgärder. Det är precis det som har hänt.
            </seg>
            <seg xml:id="i-fb444b3260391f75-0">
              När regleringsbrevet för 2009 ska skrivas väntar vi på utvärderingen
              av vad polisen tidigare har gjort sedan regleringsbrevet året
              före. Det är absolut inte konstigt att inte samma fråga finns
              kvar i regleringsbrevet år efter år.
            </seg>
            <seg xml:id="i-260cc82bd9b08b01-0">
              Om det visar sig att man inte har gjort vad man skulle, att redovisningen
              inte är tillräckligt bra och att man inte har lyckats kommer det
              tillbaka i regleringsbrevet nästa år och nästa år igen för att
              vi vill öka kvaliteten på hatbrottsutredningar eller det brottsförebyggande
              arbetet mot hatbrott. Det är jätteviktiga frågor. Det är inte
              konstigt att man avvaktar en redovisning innan man går vidare
              och tar nya steg.
            </seg>
          </u>
          <note type="speaker" xml:id="i-b9ec5cc93fc2668c-0">
            Anf. 157 MEHMET KAPLAN (mp) replik:
          </note>
          <u who="mehmet_kaplan_727649" xml:id="i-a9e852367b7e045f-4">
            <seg xml:id="i-2a13ff15798b3185-0">
              Fru talman! Det är glädjande att höra den tolkningen. Det kan
              vara en mer positiv tolkning än vad människor som jobbar med frågorna
              ute på fältet verkar ha uppfattat. När vi frågar statsrådet direkt
              säger hon också att bara för att brottstypen inte nämns särskilt
              i regleringsbrevet innebär det inte att den är nedprioriterad.
              Det säger hon först efter en fråga. Det, om något, borde väl vara
              en signal som är oerhört viktig i vårt samhälle där den här typen
              av hatbrott faktiskt ökar, som jag tidigare redogjorde för.
            </seg>
            <seg xml:id="i-7214e571f016605a-0">
              Det behövs ingen särskild extra koll för att förstå att Brottsförebyggande
              rådets rapporter pekar på att de ökar. Att i det läget vänta in
              en ytterligare återrapportering från myndigheten tror jag är att
              ta i för mycket. Det handlar om tydliga signaler från statsmaktens
              sida. Det här är ett viktigt område. Gör på vilket sätt ni vill,
              men gör det. Det handlar ändå om ett område och flera utsatta
              grupper som faktiskt ligger på skalan, om man ser på hur utsatta
              människor är. I utredning efter utredning ser man att de här grupperna
              är extra utsatta. Det gäller anmälningar och motiv som är främlingsfientliga,
              islamofobiska, antisemitiska och homofobiska.
            </seg>
            <seg xml:id="i-69225660880aad87-0">
              Det är områden som jag vet att Johan Linander själv har tagit
              upp och lyft fram. Varför är det då så svårt att ha kontinuiteten?
              Det blir ett avbrott, vare sig man vill eller inte, om man lyfter
              ur detta.
            </seg>
          </u>
          <note type="speaker" xml:id="i-334d2d086fce9d29-0">
            Anf. 158 JOHAN LINANDER (c) replik:
          </note>
          <u who="johan_linander_51610c" xml:id="i-ee8cee4c3c872126-4">
            <seg xml:id="i-53a91fae8883ad43-0">
              Fru talman! Jag är också orolig. Om oppositionen åker ut till
              dem som jobbar med hatbrott och påstår att alliansen har nedprioriterat
              frågorna är det klart att det sprider oro. Det är möjligt att
              vi kan vara tydligare. Det ska absolut inte vara någon nedprioritering.
            </seg>
            <seg xml:id="i-5d98d89a27aeff24-0">
              Om vi nu pratar om prioritering kan vi ju säga att om det är
              någon som slår till och prioriterar det mesta är det Socialdemokraterna,
              Vänsterpartiet och Miljöpartiet. Hela första sidan i reservationen
              i betänkandet handlar om vad ni vill prioritera. Det är våldtäktsbrott,
              organiserad brottslighet, rån, narkotika- och hatbrott och så
              vidare.
            </seg>
            <seg xml:id="i-99c6ac24966a48b6-0">
              Du har haft fyra minuter på dig Lena Olsson hade tidigare fyra
              minuter på sig i sin replik att tala om vad ni vill nedprioritera.
              Mehmet Kaplan har samma resurser i sitt budgetförslag som alliansen.
              Lena Olsson har minus 250 miljoner i sitt förslag, och ni vill
              prioritera nya brott. Då måste man ju ta från något annat. Det
              finns inte ett ord om varifrån ni vill ta. Det skulle vara trevligt
              om ni kunde berätta det. Men det är klart att ni inte vill det.
              Ni vill inte säga att ni ska ta bort pengar från ett område. Det
              kan vara trafikbrott, ekonomisk brottslighet, våldsbrott i hemmet
              som ni vill nedprioritera. Någonting kommer att bli nedprioriterat.
              Om man prioriterar upp en massa saker kommer andra att bli nedprioriterade.
              Resurserna är ändliga; så är det.
            </seg>
          </u>
          <note type="speaker" xml:id="i-a5778da4655280ae-0">
            Anf. 159 HELENA BARGHOLTZ (fp):
          </note>
          <u who="helena_bargholtz_8cc1eb" xml:id="i-3d6c8c17b9c52905-0">
            <seg xml:id="i-46ab25add2571a8b-0">
              Fru talman! Pojke blev nedslagen av gäng. Gripen tjuv var redan
              dömd till fängelse; satt inte häktad trots dom på sex månader.
              Äldre par bestulet i hemmet. Vansinnesfärd i centrum; polisen
              struntar i tillbudet.
            </seg>
            <seg xml:id="i-332f4c0f83208cf0-0">
              Detta stod att läsa i förra veckans nummer av min lokaltidning
              Lidingö Tidning. Liknande rubriker kan man läsa varje vecka i
              den här tidningen. Trots att Lidingö är en välordnad och välbärgad
              kommun undgår inte invånarna att utsättas för brott.
            </seg>
            <seg xml:id="i-9ba41b1701408939-0">
              I andra kommuner, särskilt de med stora sociala problem, har
              invånarna det ännu värre. Brottsligheten kan ju drabba alla, överallt,
              som vi vet.
            </seg>
            <seg xml:id="i-847681fab043a0e6-0">
              Som ny i justitieutskottet har jag läst den här budgetpropositionen
              med stor behållning. Den ger en mycket bra beskrivning av rättsväsendet,
              vad som är positivt och vad som är negativt.
            </seg>
            <seg xml:id="i-ee800c5ccd4434b6-0">
              Anslaget är ju dystert. År 2007 anmäldes, som framgår av budgetpropositionen,
              omkring 1 300 000 brott i Sverige. Jämfört med föregående år är
              det en ökning med drygt 80 000 anmälda brott. Vi vet att det finns
              ett väldigt stort mörkertal. Många människor vågar inte anmäla
              brott. De vill inte anmäla brott eftersom man är rädd för konsekvenserna,
              och man litar inte på polisen.
            </seg>
            <seg xml:id="i-6f6ac01044a4e8fc-0">
              Därför är den här satsningen på polisen väldigt viktig. Man måste
              visa att det finns poliser och att det finns poliser som bryr
              sig.
            </seg>
            <seg xml:id="i-07471a1f68dd3ad9-0">
              Utvecklingen när det gäller brott mot person är oroande. All
              brottslighet har ökat. Undantaget är anmälda rån som ligger konstant.
            </seg>
            <seg xml:id="i-c3f5271cc6776596-0">
              Fru talman! Folkpartiets prioriteringar för minskad brottslighet
              och ökad trygghet är tydliga. Vid sidan av ett omfattande förebyggande
              arbete måste fokus ligga på fler poliser, tidiga insatser och
              ett stenhårt bekämpande av den grova brottsligheten.
            </seg>
            <seg xml:id="i-3675742af02716ec-0">
              Alliansen har genomfört den största satsningen någonsin på svensk
              polis. År 2010 kommer vi, som vi har hört, att ha 2 500 fler poliser
              i tjänst än när regeringen tillträdde. Det kan man jämföra med
              den socialdemokratiska regeringens mål som under tolv år var att
              utbilda nya poliser som ersatte dem som gick i pension.
            </seg>
            <seg xml:id="i-d83c6a1e7dde122b-0">
              Om man nu säger från socialdemokratiskt håll att man vill satsa
              på polisen, varför gjorde man inte det när man hade medborgarnas
              förtroende när man hade makten?
            </seg>
            <seg xml:id="i-376930482596a269-0">
              Vad man inte har nämnt, vad jag har uppfattat, är att samarbetspartnern,
              Vänstern och Lars Ohly, vill skära bort 250 miljoner från polisen.
              Det fick jag bekräftat av Lena Olsson.
            </seg>
            <seg xml:id="i-17c53f5976392b92-0">
              Socialdemokraterna gillar alliansens satsning på Säpos arbete
              mot terrorism medan både Miljöpartiet och Vänstern vill skrota
              den. Ni måste förstå att vi från alliansen är nyfikna och vill
              veta hur det kommer att gå. Kommer ni att bli överens? När blir
              ni överens, och om vad i så fall? Lena Olsson har lovat att vi
              ska få ett besked om det ganska snart.
            </seg>
            <seg xml:id="i-716b14ff2b8f77f4-0">
              Det finns väldigt många problem i svenskt rättsväsen. Regeringen
              är självkritisk i propositionen.
            </seg>
            <seg xml:id="i-f92453d0280f0ace-0">
              Efter tolv år av socialdemokratiskt styre var situationen väldigt
              allvarlig när alliansen tog över. Alliansregeringen har hårdsatsat
              och vi börjar nu se resultat, vilket vi redan har hört mycket
              talas om här i kväll.
            </seg>
            <seg xml:id="i-af7ff0600e8e5089-0">
              I budgeten för nästa år satsar alltså regeringen hela 785 miljoner
              kronor extra på rättsväsendet. Tillsammans med tidigare satsningar
              innebär det att regeringen har ökat rättsväsendets anslag med
              ungefär 2,5 miljarder under mandatperioden.
            </seg>
            <seg xml:id="i-e168ad7817d4df76-0">
              Folkpartiet liberalerna driver på internt för att det ska bli
              ytterligare minst 1 miljard för ett tryggare och mer rättssäkert
              Sverige.
            </seg>
            <seg xml:id="i-1c790fc4deb53c4e-0">
              Lika viktigt är det att vi fortsätter att effektivisera de brottsbekämpande
              myndigheterna. Här ska naturligtvis samma krav ställas som på
              all skattefinansierad verksamhet.
            </seg>
            <seg xml:id="i-92010e4c29354366-0">
              Det gäller att även ge våra poliser och åklagare relevanta verktyg
              för att kunna komma åt de värsta brottslingarna, de som bedriver
              narkotikahandel, handlar med människor, rånar, utpressar och i
              övrigt förstör människors liv.
            </seg>
            <seg xml:id="i-460ccac8e367a2ae-0">
              Den grova organiserade brottsligheten hotar hela samhället. Kriminella
              grupperingar sätter allt oftare i system att trakassera vittnen
              och personal inom rättsväsendet. Därför är det mycket lovvärt
              att regeringen förra hösten tog initiativ till en nationell mobilisering
              med en tydlig förstärkning av insatserna mot den grova organiserade
              brottsligheten.
            </seg>
            <seg xml:id="i-3c418213d6dbd565-0">
              Det finns, fru talman, mycket att göra. Från Folkpartiets sida
              har vi föreslagit en rad vassa verktyg för att komma åt denna
              brottslighet. Vi föreslår bland annat att det skapas ett nationellt
              resurscentrum där alla myndigheter som på ett eller annat sätt
              möter den organiserade brottsligheten samverkar. Om vi ska ha
              en chans mot den sortens kriminalitet måste vi undvika att brottslingarna
              använder myndigheternas bristande utbyte av information till sin
              fördel.
            </seg>
            <seg xml:id="i-acd59c2d521ed412-0">
              Våra brottsbekämpande tjänstemän måste skyddas. Hotade måste
              få bättre skydd för den personliga integriteten. En sekretessmarkering
              som görs vid en myndighet ska kunna omfatta alla myndigheter.
              Tydliga sanktioner bör införas mot telebolag som bryter mot tystnadsplikten
              och lämnar ut hemliga telefonnummer till obehöriga.
            </seg>
            <seg xml:id="i-60878b9275c37c03-0">
              Som ni hör finns det mycket att göra.
            </seg>
            <seg xml:id="i-6bdd43e3fec1bd68-0">
              Brottsligheten är gränsöverskridande. Det talar vi ofta om. Därför
              måste det europeiska samarbetet utvecklas så att brottsbekämpande
              myndigheter kan vara lika gränsöverskridande som brottsligheten.
              Här får prestige och misstänksamhet mellan olika brottsbekämpande
              organ inte styra.
            </seg>
            <seg xml:id="i-d4905ba0dcf6bcd9-0">
              Polisen behöver moderna verktyg. Genom att polisen får använda
              hemlig rumsavlyssning ökar möjligheten att döma dem som leder
              och organiserar den grova brottsligheten när det gäller narkotika,
              vapen och människor.
            </seg>
            <seg xml:id="i-052d22d53d70f0a5-0">
              Vi vill också att polisen med åklagarens godkännande ska kunna
              frysa bankkonton. Ekonomisk brottslighet är en av de mest inkomstbringande
              kriminella aktiviteterna. Genom att tillfälligt stoppa flödet
              av misstänkta pengar mellan konton kan bevis och stora ekonomiska
              belopp säkras. Möjligheterna bör utökas att förverka pengar vid
              allvarlig brottslighet. Det gäller narkotikabrott, människohandel,
              förmögenhetsbrott och utpressning.
            </seg>
            <seg xml:id="i-dba4df43702481b9-0">
              Fru talman! Det finns mycket positivt att säga om alliansregeringens
              förslag på rättsområdet. Jag vill dock lyfta fram ett område som
              särskilt bekymrar mig. Det gäller mäns våld mot kvinnor. Regeringen
              har tagit fram en handlingsplan för att bekämpa mäns våld mot
              kvinnor, hedersrelaterat våld och våld i samkönade relationer.
              Handlingsplanen innehåller 56 konkreta åtgärder, och regeringen
              har avsatt 800 miljoner kronor för att genomföra dessa åtgärder.
            </seg>
            <seg xml:id="i-f63928c49047df6b-0">
              Åtgärderna i handlingsplanen syftar bland annat till att öka
              effektiviteten i polisens och åklagarnas arbete med att förebygga
              och bekämpa mäns våld mot kvinnor, att förbättra samverkan mellan
              olika huvudmän och att öka kunskapen om denna brottslighet. Inte
              minst det sistnämnda är viktigt. Vi måste veta varför vissa män
              slår kvinnor för att kunna bekämpa detta våld.
            </seg>
            <seg xml:id="i-e54c2f0e1fab705d-0">
              Folkpartiet vill ha obligatoriska behandlingsprogram inom Kriminalvården
              för personer som är dömda för våld mot kvinnor, sexualbrott och
              rattfylleri.
            </seg>
            <seg xml:id="i-91c3808f700bd7ae-0">
              Fru talman! Jag är nöjd med regeringens förslag när det gäller
              Kriminalvården. Folkpartiet vill se en human, individanpassad
              och effektiv kriminalvård med tydliga mål och ökade resurser.
              Kriminalvården står inför allt större utmaningar med fler intagna
              med psykiska problem, gängbildningar av tungt belastade långtidsdömda
              och narkotikamissbrukare. Det krävs en ordentlig kraftsamling
              för att möta dessa problem så att fler kriminellt belastade kan
              leva ett lagligt Svenssonliv.
            </seg>
            <seg xml:id="i-700157d92bc19a4e-0">
              Kriminalvårdens viktigaste uppgift är att se till att färre återfaller
              i brott, och då måste vi satsa på en kriminalvård där arbete,
              behandling och utbildning lönar sig. Det gör alliansregeringen
              med ett tillskott på 100 miljoner till Kriminalvården.
            </seg>
            <seg xml:id="i-8b173d731f4f8c28-0">
              Med detta, fru talman, vill jag yrka bifall till utskottets förslag.
            </seg>
          </u>
          <note type="speaker" xml:id="i-bef74453e475b512-0">
            Anf. 160 INGER DAVIDSON (kd):
          </note>
          <u who="inger_davidson_c39c0f" xml:id="i-022cbe4ec4a5b984-0">
            <seg xml:id="i-f336d224ef5a037e-0">
              Fru talman! Att rättsväsendet fungerar är avgörande för att människor
              ska känna sig trygga. Det är också avgörande för att vi ska kunna
              upprätthålla de demokratiska värden som vi alla är överens om
              att vi vill upprätthålla. Om det är så att rättsväsendet är i
              förfall då är vi verkligen illa ute, för då kan kriminella gäng
              och odemokratiska krafter ganska snabbt ta över. Därför tror jag
              att det är viktigt att man är lite varsam med orden när man beskriver
              de verksamheter som det handlar om.
            </seg>
            <seg xml:id="i-2c5287c19ba90004-0">
              Allianspartierna har gjort stora satsningar på rättsväsendet.
              Det är ett faktum. Anslaget utökas med 785 miljoner nästa år förutom
              de 274 miljoner som kom i tilläggsbudgeten. Sammanlagt är det,
              som flera har nämnt, över 2 miljarder i tillskott till rättsväsendet.
              Det är kraftfulla satsningar.
            </seg>
            <seg xml:id="i-6333dab0980ca0d2-0">
              Thomas Bodström säger att han inte gillar sifferexercis, och
              jag förstår det med tanke på hur det svängt hit och dit under
              de tre budgetdebatter som vi hittills haft. Det är enklare att
              hugga till än att behöva precisera alla siffror och få plus och
              minus att gå ihop.
            </seg>
            <seg xml:id="i-6f61b057a4bbd328-0">
              När man lyssnar på debatten kan man tro att det är en milsvid
              skillnad mellan alliansens förslag och de tre förslag som respektive
              oppositionsparti lagt fram. I själva verket är skillnaden så liten
              att man, om man tittar på siffrorna, nästan kan tala om ett enigt
              budgetbeslut. I en budget som omfattar 32 miljarder gör några
              miljoner hit eller dit inte stor skillnad.
            </seg>
            <seg xml:id="i-060866991fe624cd-0">
              Undantaget är det som flera har nämnt, nämligen Vänsterpartiets
              indragning på polisen med 250 miljoner. Det skulle verkligen göra
              skillnad. När de dessutom avslår utökningen av Säkerhetspolisens
              anslag med 100 miljoner då kan man säga att det skulle kunna få
              allvarliga konsekvenser, något som åtminstone jag inte vill se.
            </seg>
            <seg xml:id="i-dfbff1d9b3658246-0">
              De förstärkningar som påbörjats inom Säkerhetspolisen för att
              säkra författningsskydd, personskydd och bekämpa grov organiserad
              brottslighet behöver permanentas. Inte minst visar de hot som
              förekommer mot vittnen, åklagare och myndighetspersoner att vi
              är på väg mot en farlig utveckling. Att då stävja Säkerhetspolisens
              möjligheter att komma åt den utvecklingen är inte något som jag
              vill se. Jag tror att man måste blunda ganska hårt om man inte
              ser vad som håller på att hända.
            </seg>
            <seg xml:id="i-f9b4e7e4b51bf64e-0">
              Jag hävdar inte att allianspartierna har gjort den absolut rätta
              avvägningen på varje budgetpost räknat i kronor. Det hade säkert
              varit bra om satsningarna varit något större på vissa områden,
              men det blir patetiskt när tonläget är så högt och skillnaden
              så liten. Thomas Bodström har sagt både i dag och i en annan debatt
              i riksdagen för ett tag sedan, som jag också lyssnade på, just
              det som jag nyss sade, nämligen att några miljoner hit eller dit
              i dessa stora budgetsammanhang inte spelar någon roll.
            </seg>
            <seg xml:id="i-746274a0686b2d2a-0">
              Om Thomas Bodström tror på det han själv säger, att rättsväsendet
              är närmast konkursmässigt, undrar jag varför Socialdemokraterna
              då inte anslår de miljarder som skulle behövas. Om man ska komma
              åt så stora bekymmer är det i så fall vad som behövs. 25 miljoner
              till Kriminalvården, 100 miljoner till polisen, 10 miljoner till
              Åklagarmyndigheten är det skillnaden mellan konkurs och balans
              i en budget, eller ett rättsväsen i fritt fall, på väg mot katastrof?
              Jag tror att det är farligt att ropa på vargen i alla sammanhang
              och för ofta, för när vargen verkligen kommer är det ingen som
              tror på en.
            </seg>
            <seg xml:id="i-f20b83cec37adc87-0">
              Polisen kommer att få vissa bekymmer om vi inte gör någonting
              framöver. Det kan jag hålla med om. I år får de ett litet tillskott,
              men det ska ses mot bakgrund av att de tidigare fått 1,3 miljarder.
              Arbetsgivaravgiften sänks nästa år med 1 procent. En personaltät
              organisation som polisens får då ett tillskott, eller i alla fall
              minskade utgifter, på mellan kanske 90 och 100 miljoner. Sådant
              måste man också ta med i helhetsbilden.
            </seg>
            <seg xml:id="i-bbad617b3a6d2106-0">
              Det är sant att polisen kommer att behöva använda sin anslagskredit
              och eventuellt också få en utökad sådan. Regeringen följer detta
              noga och har också aviserat att den kommer att återkomma. Det
              gäller även anslaget inför 2010. Rikspolisstyrelsen har varit
              ganska tydlig med att de då kommer att behöva mer pengar, men
              det är ingen kris. Det finns inga sådana bekymmer under 2009 som
              det påståtts i debatten. De behöver alltså mer pengar 2010.
            </seg>
            <seg xml:id="i-61539663af23300f-0">
              Flera har tagit upp frågan om civilanställda. Det är sant att
              vissa visstidsanställda civilanställda kan tänkas få gå på några
              platser i landet. Även om så blir fallet kommer det att finnas
              betydligt fler civilanställda och poliser även efter den förändringen
              än vad det fanns under Bodströms tid som justitieminister. Någon
              konkurs är det knappast tal om.
            </seg>
            <seg xml:id="i-16a5416bd69b2ecb-0">
              Allt handlar inte om pengar. Det har också flera varit inne på.
              Det pågår organisationsöversyner med sikte på effektiviseringar
              inom polisen både internt och med hjälp av Ekonomistyrningsverket.
              Mycket tyder på att det kan behövas en uppstramning när det gäller
              verksamhetens utformning.
            </seg>
            <seg xml:id="i-98bb27876b5a6cb3-0">
              Vi tänker inte alls skämmas för och sluta tala om att målet 20
              000 poliser uppfylls. Det tror vi att svenska folket är väldigt
              glada för. Det är klart att man kan använda det, vrida till det
              på olika sätt och få det till att det är det enda målet.
            </seg>
            <seg xml:id="i-91c14034489cfa88-0">
              Det är ett viktigt mål, och det kommer att uppnås. Det får vi
              hela tiden rapporter om. Det går långsamt fram, och kanske förresten
              inte heller så långsamt. Men det kommer att uppnås till år 2010.
            </seg>
            <seg xml:id="i-0827b4656cf8115d-0">
              Det är ett maktpåliggande uppdrag för polisledningen på både
              nationell och regional nivå att se till att den kraftiga utökning
              som det innebär också märks ute på gator och torg.
            </seg>
            <seg xml:id="i-9bbef9e3860a9ea1-0">
              Inom parentes kan jag säga att jag ett par gånger de senaste
              veckorna har stött på patrullerande poliser här i Gamla stan som
              jag passerar varje dag. Det är åratal sedan jag gjorde det senast.
            </seg>
            <seg xml:id="i-473dbef0669746d2-0">
              Där börjar det synas. Jag hoppas att det också börjar märkas
              i Pajala och Ystad och på andra platser i landet att det finns
              fler poliser och att man kan se att de är ute på gator och torg.
            </seg>
            <seg xml:id="i-1196993781afb884-0">
              Jag skulle kunna gå igenom budgetsituationen för de andra delarna
              av rättsväsendet. Jag vill bara nämna åklagarna, eftersom de varit
              uppe särskilt i debatten. De fick 59 miljoner extra i tilläggsbudgeten
              plus de 80 miljoner som de får inför nästa år.
            </seg>
            <seg xml:id="i-769bf68098ab068b-0">
              Det ger dem en helt annan arbetssituation. Det behövde de verkligen.
              Det har fått utökat arbete och väldigt mycket fler ärenden efter
              bland annat den satsning som vi gjorde på polisen och också en
              del lagändringar som kommit till och gett dem merjobb.
            </seg>
            <seg xml:id="i-623cf31d30ea0d21-0">
              Det behövdes, och de är nu mycket nöjda. De kommer att klara
              sig och få en mycket bättre arbetssituation under de kommande
              åren än vad de har haft de senaste åren.
            </seg>
            <seg xml:id="i-ff49b46dfb79b6a2-0">
              Fru talman! Det är många unga som rekryteras tidigt till kriminella
              gäng där de får utföra brottsliga handlingar tillsammans med vuxna.
              Den utvecklingen måste vi naturligtvis motarbeta. Det förbereds
              nu ett uppdrag med den inriktningen inom regeringen. Det ser jag
              mycket fram emot.
            </seg>
            <seg xml:id="i-d921f61e00e6c468-0">
              Fryshuset har med sin Exitverksamhet visat att det går att få
              kriminella att lämna kriminalitet om de får det skydd och stöd
              som de behöver. Det ska vi hjälpa till att erbjuda dem.
            </seg>
            <seg xml:id="i-3b2bf62fb7731aa6-0">
              Varje ung person som får hjälp att frivilligt lämna en destruktiv
              tillvaro sparar många kronor åt samhället. Men det är i första
              hand en vinst för den som lyckas komma in i samhällsgemenskapen
              igen efter att ha vistats i utmarkerna under kanske många år.
            </seg>
            <seg xml:id="i-dc81f01e26f3dcab-0">
              Om vi ska kunna minska brottsligheten på sikt måste vi stämma
              i bäcken och inte i ån. Vi har varit lite dåliga på det. Satsningarna
              för att förebygga att barn och unga över huvud taget hamnar i
              kriminalitet är den bästa insatsen vi kan göra.
            </seg>
            <seg xml:id="i-d9296d5de1b6b3c1-0">
              Det handlar förstås om normöverföring hemma, i förskolan och
              i skolan. Unga måste få lära sig hur samhället ser på vad som
              är rätt och fel, ditt och mitt, och att man aldrig har rätt att
              kränka en annan människa. Det är det bästa bagage vi kan skicka
              med dem ut i livet.
            </seg>
            <seg xml:id="i-b4a83be03619ff78-0">
              När det ändå går snett, som det tyvärr gör, måste unga förövare
              och brottsoffer bemötas på ett sätt som gör att de känner sig
              sedda. De måste få den behandling och den rehabilitering som de
              behöver för att komma upp på banan igen.
            </seg>
            <seg xml:id="i-27725d086c7bbf0b-0">
              Här har naturligtvis föräldrarna ett stort ansvar tillsammans
              med polisen och socialtjänsten som alla behöver hjälpas åt. Jag
              vill särskilt nämna de stödcentrum som växer fram lite överallt
              i landet. De är bra exempel på en arbetsform som ger resultat.
              Det handlar just om hur socialtjänsten och polisen samarbetar.
            </seg>
            <seg xml:id="i-b5c436773a31b60f-0">
              Trots att det görs mycket för att motverka och minska brottsligheten
              är facit ändå dystert. Alltför många blir offer för brott varje
              år. Därför måste vi hitta nya vägar för att ge brottsoffren den
              hjälp som de behöver. Det är ett väldigt högt prioriterat område
              för Kristdemokraterna och hela alliansen.
            </seg>
            <seg xml:id="i-20bedcc2733cb58d-0">
              Jag tänkte kort ta upp ett par exempel på vad som har hänt på
              ett av de områdena under året. Förra året nämnde jag i debatten
              att kvinnofridslinjen för våldsutsatta kvinnor precis hade öppnat.
              Nu är det exakt ett år sedan den kom i gång. Jag tror att det
              var den 4 december förra året.
            </seg>
            <seg xml:id="i-1a8181a2b2acd8ba-0">
              Den drivs på regeringens uppdrag av Nationellt centrum för kvinnofrid
              i Uppsala. Den är öppen och bemannad dygnet runt, och behovet
              är stort. Varje månad kommer det in drygt 3 000 samtal från hela
              landet. Det innebär att 36 000 våldsutsatta kvinnor har hört av
              sig på ett år. Det är en oerhört skrämmande siffra.
            </seg>
            <seg xml:id="i-f12d73bdf09d7a2b-0">
              Det som trots allt är ett fall framåt är att kommunerna under
              det här året har blivit bättre på att informera om var våldsutsatta
              kvinnor kan få den hjälp och det stöd som de frågar efter. Förra
              året saknade varannan kommun sådan information på sin webbplats.
              I år får mer än hälften av kommunerna högsta betyg i undersökningen
              som Nationellt centrum för kvinnofrid har genomfört.
            </seg>
            <seg xml:id="i-21e684dc97c88192-0">
              Det visar att systematiska uppföljningar och jämförelser är ett
              bra sätt att jobba. Det får fart på människor ute i verksamheterna.
              Men fortfarande saknar var femte kommun relevant information på
              sin webbplats. Det kan få stora konsekvenser för en kvinna som
              söker hjälp i en akut situation.
            </seg>
            <seg xml:id="i-35326a0c925b2acd-0">
              Helena Bargholtz nämnde också den nationella handlingsplanen
              för bekämpning av mäns våld mot kvinnor som har antagits av riksdagen
              i år. Där finns ett antal förslag. Jag ska inte räkna upp dem
              igen. Men de kommer att få betydelse när de börjar få genomslag.
              Det gäller också de 800 miljoner som vi satsade för att det skulle
              förbättras på det här området.
            </seg>
            <seg xml:id="i-b90fbcc558b0bdbe-0">
              Det är en viktig uppgift inte minst för oss här i riksdagen att
              se till att följa upp det så att det arbetet inte stannar av.
              Det hoppas jag att alla oavsett partifärg vill vara med och hjälpa
              till med.
            </seg>
            <seg xml:id="i-fc3f4b40167edbf9-0">
              Det finns mycket kvar att göra, och vi kan inte slå oss till
              ro. Det är i varje fall viktigt att lyfta fram positiva exempel
              på vad som görs inom rättsväsendet. Det gäller inte minst kampen
              mot det våld som många kvinnor fortfarande utsätts för på den
              plats som borde vara tryggast av alla, det egna hemmet.
            </seg>
          </u>
          <note xml:id="i-09261e70458aff4c-0">
            Jag yrkar bifall till utskottets förslag i betänkandet i dess
            helhet och avslag på motionerna.
          </note>
          <note xml:id="i-9c7a2152d0532d69-3">
            Överläggningen var härmed avslutad.
          </note>
          <note xml:id="i-6a80e61577439ecc-0">
            13 § Bordläggning
          </note>
          <note xml:id="i-c268085b10560256-0">
            Anmäldes och bordlades
          </note>
          <note xml:id="i-89d28663e308a293-0">
            14 § Anmälan och omedelbar hänvisning av ärenden till utskott
          </note>
          <note xml:id="i-ba03fb1655b233c4-0">
            Anmäldes
          </note>
          <note xml:id="i-832a13ba0ef72d88-0">
            Kammaren biföll talmannens förslag att dessa motioner omedelbart
            skulle hänvisas till finansutskottet.
          </note>
          <note xml:id="i-a912dcf665e21a8f-0">
            15 § Anmälan om interpellationer
          </note>
          <note xml:id="i-d18ed7197ac6070f-0">
            Anmäldes att följande interpellationer framställts
          </note>
          <note xml:id="i-7b3dccb2635c736e-0">
            den 12 december
          </note>
          <note xml:id="i-de4a41377b3c9f10-0">
            Monica Green
          </note>
          <note xml:id="i-196f748ee1ad589f-0">
            den 15 december
          </note>
          <note xml:id="i-2642d343c32d49b2-0">
            Lennart Axelsson
          </note>
          <note xml:id="i-cf713ced6f58ab85-0">
            Interpellationerna redovisas i bilaga som fogats till riksdagens
            snabbprotokoll tisdagen den 13 januari 2009.
          </note>
          <note xml:id="i-630841db093e4256-0">
            16 § Anmälan om frågor för skriftliga svar
          </note>
          <note xml:id="i-5796ddc71d70c2bc-0">
            Anmäldes att följande frågor för skriftliga svar framställts
          </note>
          <note xml:id="i-7b3dccb2635c736e-1">
            den 12 december
          </note>
          <note xml:id="i-ba8f0490293e4c69-0">
            Allan Widman
          </note>
          <note xml:id="i-15908bc57222e272-0">
            Louise Malmström
          </note>
          <note xml:id="i-700373bbc413e2cd-0">
            Rose-Marie Carlsson
          </note>
          <note xml:id="i-f31af47442649a1e-0">
            Hans Backman
          </note>
          <note xml:id="i-196f748ee1ad589f-1">
            den 15 december
          </note>
          <note xml:id="i-4fc9808bb3d9317c-0">
            Helene Petersson
          </note>
          <note xml:id="i-4fc9808bb3d9317c-1">
            Helene Petersson
          </note>
          <note xml:id="i-71f0b0961bc5a166-0">
            Thomas Bodström
          </note>
          <note xml:id="i-ce11d7b5fcf5c949-0">
            Kalle Larsson
          </note>
          <note xml:id="i-4833bfe71e8e220c-0">
            Frågorna redovisas i bilaga som fogats till riksdagens snabbprotokoll
            tisdagen den 13 januari 2009.
          </note>
          <note xml:id="i-5267492e5c2e4568-0">
            17 § Anmälan om skriftligt svar på fråga
          </note>
          <note xml:id="i-bf2ee8db0f9a6296-0">
            Anmäldes att skriftligt svar på följande fråga inkommit
          </note>
          <note xml:id="i-196f748ee1ad589f-2">
            den 15 december
          </note>
          <note xml:id="i-7cbfffc3ff6332ff-0">
            Håkan Juholt
          </note>
          <note xml:id="i-5653a414e61079a5-0">
            Svaret redovisas i bilaga som fogats till riksdagens snabbprotokoll
            tisdagen den 13 januari 2009.
          </note>
          <note xml:id="i-7dc9d1a92e129c40-0">
            18 § Kammaren åtskildes kl. 21.28.
          </note>
          <note xml:id="i-a29a1be549a34830-0">
            Förhandlingarna leddes
          </note>
          <note xml:id="i-375ca51d0f634833-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
