<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--27</head>
          <docDate when="2006-11-24">2006-11-24</docDate>
        </div>
      </front>
      <body>
        <div>
          <note xml:id="i-cf4c462afb8b40aa-0">
            ﻿
          </note>
          <note xml:id="i-ed94b8ac29f40352-0">
            Riksdagens protokoll
          </note>
          <note xml:id="i-7efc4d83c964b1d8-0">
            2006/07:27
          </note>
          <note xml:id="i-8b7570cfbc5a3f12-0" type="date">
            Fredagen den 24 november
          </note>
          <note xml:id="i-803da788f320d475-0">
            Kl. 09:00 - 10:40
          </note>
          <note xml:id="i-05cded5ed09b008a-0">
            1 § Anmälan om fördröjda svar på interpellationer
          </note>
          <note xml:id="i-0965dc7aeaa3159a-0">
            Till riksdagen hade inkommit följande skrivelser:
          </note>
          <note xml:id="i-782f63a1c827ca68-0">
            Interpellation 2006/07:78
          </note>
          <note xml:id="i-71761350fa8c1948-0">
            Interpellation 2006/07:78 Sveaskog
          </note>
          <note xml:id="i-d9d8b19f4181cd0e-0">
            Interpellationen kommer att besvaras tisdagen den 12 december
            2006.
          </note>
          <note xml:id="i-8611360edf320b71-0">
            Skälet till dröjsmålet är tjänsteresor utomlands.
          </note>
          <note xml:id="i-2339f0ed106a6901-0">
            Dag Ekman
          </note>
          <note xml:id="i-91c2632108c4b09d-0">
            Interpellation 2006/07:83
          </note>
          <note xml:id="i-18bc8c849ed9a40b-0">
            Interpellation 2006/07:83 Utförsäljning av SBAB
          </note>
          <note xml:id="i-d9d8b19f4181cd0e-1">
            Interpellationen kommer att besvaras tisdagen den 12 december
            2006.
          </note>
          <note xml:id="i-8611360edf320b71-1">
            Skälet till dröjsmålet är tjänsteresor utomlands.
          </note>
          <note xml:id="i-2339f0ed106a6901-1">
            Dag Ekman
          </note>
          <note xml:id="i-6596c0e9d47b078a-0">
            2 § Svar på interpellation 2006/07:68 om kulturarbetarnas försämrade
            villkor
          </note>
          <note type="speaker" xml:id="i-17603359cb3433b0-0">
            Anf. 1 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-0">
            <seg xml:id="i-bb6047f3f51e8ffd-0">
              Herr talman! God morgon! Nikos Papadopoulos har frågat mig vad
              jag avser att göra för att förhindra att försämrade a-kassevillkor
              för kulturarbetare resulterar i färre jobb och slår ut kulturarbetare
              från arbetsmarknaden.
            </seg>
            <seg xml:id="i-f796b3c815b618c0-0">
              Arbetet inom regeringen är fördelat så att det är jag som ska
              svara på interpellationen.
            </seg>
            <seg xml:id="i-a67bc8f036e2fb5a-0">
              Jag förutsätter att Nikos Papadopoulos tar sin utgångspunkt i
              de förslag som regeringen har lagt fram i propositionen 2006/07:15
              En arbetslöshetsförsäkring för arbete.
            </seg>
            <seg xml:id="i-8264c90ba546db3b-0">
              Det ankommer inte på mig som kulturminister att i detalj kommentera
              regeringens förslag om arbetslöshetsförsäkringen. Jag vill ändå
              understryka att det framlagda förslaget är en välkänd förutsättning
              för den politik som regeringen, mot bakgrund av valresultatet,
              nu avser att genomföra. Samtidigt är det viktigt att se förslagen
              som en del av en helhet där alla politikområden sammantaget påverkar
              den framtida arbetsmarknaden.
            </seg>
            <seg xml:id="i-6f91404932c3cb6b-0">
              I beredningen av förslagen har företrädare för de konstnärliga
              yrkesutövarna tydligt framfört sin oro för de konsekvenser man
              menar att förslagen kommer att få, särskilt för grupperna inom
              scenkonstområdet med kortare visstidsanställningar med mellanliggande
              perioder av arbetslöshet. Jag har full respekt för de framförda
              synpunkterna och avser bland annat mot den bakgrunden att noga
              följa hur genomförandet av förslagen påverkar den konstnärliga
              arbetsmarknaden inför utformningen av den framtida kulturpolitiken.
            </seg>
            <seg xml:id="i-e1c79dc1c051b90d-0">
              Kulturarbetarnas arbetsmarknad måste utvecklas. Målsättningen
              ska vara att stimulera till ökad efterfrågan på och intresse för
              konstnärliga verk och prestationer. Jag vill att den kulturpolitiska
              målsättningen att konstnärer ska kunna leva av sitt konstnärskap
              stegvis förverkligas. Konstnärers arbetsmarknad bör vidgas och
              utvecklas såväl nationellt som internationellt. Konstnärers kunnande
              ska bättre tas till vara såväl nationellt som internationellt
              inom olika områden och sektorer. Jag vill att kulturpolitik ses
              som en viktig faktor för tillväxt utan att respekten för kulturens
              egenvärde för den skull minskar.
            </seg>
            <seg xml:id="i-f6c126f412720bd1-0">
              Sammanfattningsvis vill jag verka för att konstnärers beroende
              av generella stödsystem ska minska och i stället ersättas av bättre
              möjligheter och förutsättningar att leva av sitt arbete och konstnärskap.
            </seg>
          </u>
          <note type="speaker" xml:id="i-0ef3ce1c57e69a31-0">
            Anf. 2 NIKOS PAPADOPOULOS (s):
          </note>
          <u who="nikos_papadopoulos_f300d6" xml:id="i-024cc5d04c260775-0">
            <seg xml:id="i-f51bfa38485442a6-0">
              Herr talman! Jag vill börja med att tacka minister Lena Adelsohn
              Liljeroth för svaret. Jag vill också gratulera ministern på hennes
              födelsedag i dag grattis!
            </seg>
            <seg xml:id="i-dd9a4c14f99615af-0">
              Tyvärr blir det ibland så här när man svarar på en fråga. Jag
              tror att kulturministern i det här fallet på ett sätt har glömt
              att svara konkret på min fråga. Jag har nämligen frågat och jag
              kommer att ställa frågan igen för jag undrar fortfarande vilka
              åtgärder ministern avser att vidta för att förhindra att försämrade
              a-kassevillkor för kulturarbetare resulterar i färre jobb och
              slår ut kulturarbetare från arbetsmarknaden. Det fick jag inte
              något konkret svar på.
            </seg>
            <seg xml:id="i-30a82952af78b421-0">
              Herr talman! Moderaterna gick till valet som ett arbetarparti.
              Då blir många väljare glada; det kom ett arbetarparti till, och
              det är jättebra för alla! Men det finns en fråga. När Moderaterna
              kom till makten insåg man att det är ett arbetarparti som arbetar
              för de människor som tjänar mycket pengar och inte för lågavlönade
              eller för personer som har otrygga arbetsvillkor.
            </seg>
            <seg xml:id="i-933c25d03172180c-0">
              Herr talman! Kulturarbetarna är inte rika. Väldigt få kulturarbetare
              har fast arbete. Det beror inte på att kulturarbetarna är lata
              eller inte anstränger sig tillräckligt. Det beror på att det är
              så kulturarbetsmarknaden ser ut.
            </seg>
            <seg xml:id="i-e77b6798b0d2da34-0">
              Herr talman! Vi kan till exempel se på skådespelarna i Sverige.
              Vi har 2 300 skådespelare i hela Sverige. Av dessa är det bara
              300 som har en tillsvidareanställning. De andra är tvungna att
              jobba periodiskt. Dessa hårt arbetande människor bidrar med så
              oerhört mycket i samhället.
            </seg>
            <seg xml:id="i-ff9f09800d9733cb-0">
              När jag vill beskriva kulturen tänker jag på filmen Zorba , där
              Anthony Quinn genom dansen ger utlopp för sina känslor som annars
              skulle kunna förgöra en människa. Kulturen spelar en viktig roll
              för människorna. Kulturen ger också tillväxt. Enligt den senaste
              rapporten vi har i EU ser vi att den samlade kulturdelen motsvarar
              ungefär 654 miljarder kronor. Det är 2,6 % av den bruttonationalprodukt
              som hela Europa har. Det är en tillgång för näringslivet.
            </seg>
            <seg xml:id="i-78bf21f34f65565c-0">
              Herr talman! När regeringen nu kommer med a-kasseförsämringar
              skapar den en akilleshäl en akilleshäl som är farlig inte bara
              för kulturarbetarna utan för Sverige, för Europa och för hela
              världen. Utan kulturarbetarna finns ingen kultur.
            </seg>
            <seg xml:id="i-1c437baf4ddca14b-0">
              Herr talman! Ministern säger att dessa förslag har varit väl
              kända. Det är en sanning med modifikation. Visserligen är det
              sant att stora delar av politiken var känd inför valet, men inte
              alla delar. Ministern säger också att det är bättre att kunna
              försörja sig på arbete än att vara beroende av trygghetssystemet.
              Det är klart att det är så, men det är inte det som det är fråga
              om här. Vi måste utgå från verkligheten och från hur det faktiskt
              ser ut.
            </seg>
            <seg xml:id="i-103bec842c5360ff-0">
              Regeringens försämringar av arbetslöshetsförsäkringen kommer
              att slå mot landets kulturarbetare. Vad ska de göra i stället?
              Hur ska en skådespelare som i praktiken får en ersättning halverad
              kunna klara sin ekonomi? Svaret är tyvärr väldigt enkelt: Det
              gör man inte.
            </seg>
            <seg xml:id="i-b77b4122ff5c0bd0-0">
              Min följdfråga till kulturministern blir alltså: Anser kulturministern
              att vi har för många kulturarbetare i Sverige? Om det är så vilka
              kulturpolitiska följder tror kulturministern att det får när färre
              klarar att försörja sig på denna utsatta men viktiga arbetsmarknad?
            </seg>
          </u>
          <note type="speaker" xml:id="i-0eb7413fec2b5d02-0">
            Anf. 3 LEIF PETTERSSON (s):
          </note>
          <u who="leif_pettersson_4a04f8" xml:id="i-a0b4cb8ce131ffb0-0">
            <seg xml:id="i-3b65cb520b640e58-0">
              Herr talman! Vid arbetsmarknadsutskottets utfrågning om följderna
              av förslagen om försämringen i a-kassan fick Sven Otto Littorin
              också frågan om kulturarbetarnas villkor. Han svarade då att det
              är en fråga som Kulturdepartementet ska lösa. Han var naturligtvis
              mer mångordig än så, men det var innebörden i hans svar.
            </seg>
            <seg xml:id="i-9f60bb447f23dc2d-0">
              Då blir min fråga till kulturministern: Vilka medel har Kulturdepartementet
              fått för att lösa det? I budgeten ser vi i alla fall inga spår
              av dem, men de här medlen har kanske kommit på några andra vägar.
              I så fall undrar vi naturligtvis också hur stora de är.
            </seg>
            <seg xml:id="i-8e1ba462bd1472e7-0">
              Det är precis som Nikos säger att kulturarbetarnas villkor är
              som de är och kulturarbetarnas arbetsmarknad ser ut som den gör.
              Och som Teaterförbundets ordförande så träffande uttryckte det
              när hon mötte kulturutskottet: Det blir inte flera roller i en
              Shakespearepjäs för att a-kassan försämras.
            </seg>
            <seg xml:id="i-a5cd332a96996b84-0">
              Sedan säger kulturministern också i sitt svar att, och det är
              nästan ett mantra som den nya regeringen upprepar, det här var
              känt av svenska folket redan vid valet. Det är svaret på alla
              frågor som vi i dag ställer kring den nya regeringens politik.
              Då blir min fråga: Var det verkligen känt för kulturministern
              att de här följderna för kulturarbetarna skulle bli så allvarliga
              som de nu ser ut att bli? Och i så fall hur kunde man då lägga
              fram det här förslaget? Vi riskerar ju faktiskt att dräneras på
              kulturarbetare om a-kasseförslaget genomförs fullt ut.
            </seg>
            <seg xml:id="i-db2b25a127c7443d-0">
              Sedan kan man också fråga sig hur logiken hänger ihop eller om
              det finns någon logik i det här. Kulturministerns svar är att
              vi ska se framtiden an med tillförsikt därför att regeringens
              politik i sin helhet underförstått kommer att innebär att flera
              kulturarbetare kommer att få möjlighet till utkomst. Då blir frågan:
              På vilket sätt får flera kulturarbetare arbetstillfällen på grund
              av att skatten sänks? Det är ju det som hela den här politiken
              syftar till. Det skulle vara väldigt intressant att höra kulturministern
              utveckla det sambandet.
            </seg>
          </u>
          <note type="speaker" xml:id="i-33a9e352e085ad4e-0">
            Anf. 4 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-1">
            <seg xml:id="i-87393fbe1d6863c3-0">
              Herr talman! Inledningsvis vill jag säga att jag instämmer till
              fullo i det Nikos Papadopoulos säger om den betydelse som kulturen
              har för vårt samhälle. Vi har inte olika uppfattningar här. Den
              spelar en oerhört stor roll. Det är också riktigt att jag vet
              att arbetsmarknaden för kulturskapare till stor del skiljer sig
              från andra. Den bygger på flexibilitet.
            </seg>
            <seg xml:id="i-7c0805071d7990fa-0">
              Det här är ingen nyhet. Under valrörelsen var det här förslaget
              väl känt. Under valrörelsen har jag också mött företrädare för
              exempelvis Klys, Musikerförbundet, Symf, Teaterförbundet och andra.
              Vi har haft diskussioner, och jag har även träffat dem efter att
              jag blev minister. Dialogen pågår.
            </seg>
            <seg xml:id="i-c11af8742975e286-0">
              Nikos Papadopoulos och även Leif Petterssons slutsatser är inte
              givna. Vi har inte sett dem ännu. Det är vad man befarar. Att
              förändringarna skulle utarma den svenska kulturen, som det står
              i interpellationen från Nikos Papadopoulos, eller dränera landet
              på kulturarbetare måste väl ändå ses som överdrivet.
            </seg>
            <seg xml:id="i-545dfe4da0991ecf-0">
              Det är känt i alla kretsar, tyvärr vill jag säga, att a-kassan
              har fungerat som ett smörjmedel för kulturen, och det var inte
              tanken. Det som är märkligare är att det har tillåtits att fungera
              så. Det ska vara en omställningsförsäkring, inte någon form av
              permanent försörjning. Det är inte heller någonting som kulturskaparna
              önskar. Jag vet att musiker vill spela, dansare vill dansa och
              skådespelare vill stå på scen och ha bra roller. Det är inte fråga
              om att försöka komma undan. Det här är tvärtom grupper som verkligen
              vill jobba. Men många har fastnat i systemet. Det är naturligtvis
              inte lyckat för någon. Det har till och med uttryckts farhågor
              om att systemet göder en märklig grå sektor.
            </seg>
            <seg xml:id="i-d04f23269957941d-0">
              Men det är inte bara reglerna inom a-kassan som är komplicerade
              för dem som är aktiva inom scenkonsten det är framför allt dem
              vi talar om nu utan det gäller momsregler, skatteregler och regler
              för den lilla grupp som också har företag. Det är också någonting
              som vi får titta, och vi har börjat skissa på detta inom Kulturdepartementet.
            </seg>
            <seg xml:id="i-dc70d39c2700225a-0">
              Nikos Papadopoulos skriver i sin interpellation om, och tar också
              upp här i diskussionen, de svåra villkoren ute i övriga delar
              av Europa, men samtidigt är det här ju en stark tillväxtbransch.
              Det måste vi bära med oss i diskussionerna också. När sysselsättningen
              har minskat för många andra grupper har den faktiskt ökat inom
              kultursektorn, i alla fall om man väger samman bnp för de europeiska
              länderna. Nu har jag inte sett det här nedbrutet för svenska förhållanden.
              Det vore intressant att se det. Det finns väldigt mycket hopp
              och många möjligheter.
            </seg>
            <seg xml:id="i-98b57276a1ead4ba-0">
              Men jag är väl medveten om att det här är en speciell grupp med
              en flexibel arbetsmarknad där det inte fungerar med visstidsanställningar
              på samma sätt som det gör för andra grupper. Trots allt är det
              så att även scenkonstnärerna kommer att få del av den nya regeringens
              politik, det vill säga sänkta skatter. Jag återkommer senare när
              det gäller detaljerna.
            </seg>
          </u>
          <note type="speaker" xml:id="i-5fbc4c09c9e66ed8-0">
            Anf. 5 NIKOS PAPADOPOULOS (s):
          </note>
          <u who="nikos_papadopoulos_f300d6" xml:id="i-024cc5d04c260775-1">
            <seg xml:id="i-cfc9122c552adb8e-0">
              Herr talman! Statsrådet har svarat på något som inte direkt ingick
              i min fråga. Jag har ställt en konkret fråga. Det är ett faktum
              att regeringen har föreslagit försämringar i a-kassan, och de
              slår hårt mot kulturarbetarna. Varför slår det hårt? Jo, därför
              att kulturarbetsmarknaden ser ut som den gör med mycket deltidsarbetslöshet
              och lite fast arbete. Det är minst tre orsaker till att a-kassan
              slår hårt mot dem.
            </seg>
            <seg xml:id="i-91ebcc056e86ac14-0">
              För det första drabbas kulturarbetare extra mycket när det blir
              svårare att kvalificera sig för a-kassa.
            </seg>
            <seg xml:id="i-5f85badee03bef24-0">
              För det andra drabbas kulturarbetare extra mycket när beräkningsgrunden
              för a-kassan förändras.
            </seg>
            <seg xml:id="i-48acf3389b73b120-0">
              För det tredje drabbas kulturarbetarna extra mycket när ersättningsnivåerna
              sänks.
            </seg>
            <seg xml:id="i-125979c98156bdf7-0">
              Herr talman! Har man hög lön och fast anställning tjänar man
              på den moderata politiken. Kulturarbetaren har ofta varken det
              ena eller det andra. De straffas därför, vilket också drabbar
              kulturen som sådan. Moderaterna gick till valet som ett arbetarparti.
              Landets kulturarbetare har nu fått veta vad det betyder. Skådespelare
              och musiker måste skaffa sig ett nytt arbete. Eller vad tycker
              kulturministern?
            </seg>
          </u>
          <note type="speaker" xml:id="i-5525a4ae6d3d5516-0">
            Anf. 6 LEIF PETTERSSON (s):
          </note>
          <u who="leif_pettersson_4a04f8" next="cont" xml:id="i-6e3115b2fc9f8440-0">
            <seg xml:id="i-a3641b5cd940af64-0">
              Herr talman! Tiden räcker kanske inte till att svara på alla
              frågor på en gång, men jag fick ju inte svar på någon av mina
              frågor mer än en from förhoppning att den borgerliga politiken
              i största allmänhet ska leda till att allt går mycket bättre,
              och då borde det också gå bättre för kulturarbetarna. Men det
              är nog en from förhoppning. Precis som Nikos säger gäller en av
              de skattesänkningar som regeringen har förutskickat jobbavdraget.
              Det kommer inte deltidsarbetslösa kulturarbetare till del i någon
              större utsträckning. Det svaret ger inte någon vägledning om på
              vilket sätt det skulle skapa flera arbetstillfällen för kulturarbetarna
              på teatrar och operor runtom i landet, för konstnärer och för
              andra som är beroende av den här typen av tillfälliga bryggor
              mellan arbeten.
            </seg>
            <seg xml:id="i-b919f9ac4036df05-0">
              Det är tvärtom så att med den här politiken riskerar vi mångfalden
              inom kulturen. Mångfald riskerar i stället att bli enfald. Den
              grupp som kanske är mest utsatt i ett sådant här läge är till
              exempel frilansande operasångare som inte har någon stor arbetsmarknad
              att vända sig till. De har korta kontrakt och däremellan ganska
              långa perioder när de inte har något jobb att gå till. Man kan
              kalla det för en form av fast försörjning, som kulturministern
              nu gör. Så tror inte jag att de ser på saken, utan det är precis
              tvärtom: De vill arbeta, men arbetstillfällena finns inte.
            </seg>
          </u>
          <note xml:id="i-3de8d4698629490f-0">
            Anf. 7 GÖRAN PERSSON i Simrishamn (s):
          </note>
          <u who="leif_pettersson_4a04f8" prev="cont" xml:id="i-42d58dea40dbe396-0">
            <seg xml:id="i-61233463b3c3a34f-0">
              Herr talman! Det diskuteras mycket här om pengar hit och dit,
              men det som den här frågan verkligen gäller är kulturarbetarnas
              viktiga arbete. När vi säger kulturarbetare så menar vi ju ett
              stort antal människor konstnärer, författare, skådespelare och
              så vidare och det är deras trygghet på arbetsmarknaden det handlar
              om.
            </seg>
            <seg xml:id="i-8a3eaebd0a76f261-0">
              Jag skulle vilja hänvisa till en tidigare proposition som behandlades
              i riksdagen 1999/2000. Där uttalar man följande: Hänsyn ska härvid
              tas till de villkor som råder på den arbetsmarknad den arbetssökande
              är utbildad eller etablerad inom. Skälen är att arbetsmarknadssituationen
              varierar på grund av olika arbetsmarknaders och branschers speciella
              förhållanden. Detta gäller exempelvis för kulturarbetare. Det
              är väl det vi vill komma till i den här debatten: Kulturarbetare
              är särskilda människor på arbetsmarknaden med särskilda förutsättningar.
              Exempelvis har här nämnts deras villkor och att man jobbar med
              korta anställningar och däremellan har uppehåll och så vidare.
            </seg>
            <seg xml:id="i-17b906e2ca80f129-0">
              En annan sak som bör tas hänsyn till är vilka signaler som skulle
              gå ut till kulturarbetarna med liggande förslag. Det som gäller
              är ju att om man jobbar en del av en månad så kan man inte få
              ut någon del av a-kassan. Är man däremot arbetslös hela månaden
              så kan man få ut ersättning från a-kassan. Det sänder lite dåliga
              signaler.
            </seg>
            <seg xml:id="i-897f5d278bac3df5-0">
              Herr talman! Det här kommer också att innebära att kulturarbetarna
              blir mer bidragsberoende. Det kommer att drabba kommunerna och
              kulturlivet ute i kommunerna. Det kommer också speciellt att drabba
              kvinnorna, som är en stor och utsatt grupp även på den här marknaden.
              Vi har även tidigare nämnt den viktiga bredden.
            </seg>
            <seg xml:id="i-ccfd1e880b34d682-0">
              Herr talman! Kulturarbetarna är också beroende av att vissa gager
              ges. De här gagerna kan enligt ett speciellt system som man har
              omvandlas till lönedagar under en tid. Ska dessa dagar då öka,
              vilket krävs i det nya förslaget, innebär det också att gagerna
              måste ökas. Vi vet ju att den ekonomiska situationen inom kulturområdet
              redan är ansträngd i dag, och då innebär det också att kulturarbetarna
              ska slåss inbördes om gagerna. Det jag hänvisar till här, om gager
              och dylikt, har jag tagit från Klys, Konstnärliga och litterära
              yrkesutövares samarbetsnämnd, där man är ytterst oroad över den
              uppkomna situationen.
            </seg>
            <seg xml:id="i-fbc4bb75f8ad4a1e-0">
              Min fråga till kulturministern är: Du är väl också beredd att
              ta konsekvenserna av det här för det svenska kulturlivet, för
              det kommer att bli stora förändringar för kulturarbetarna och
              för den svenska kultursektorn och hela det svenska kulturlivet?
            </seg>
          </u>
          <note type="speaker" xml:id="i-703dd3e136978f65-0">
            Anf. 8 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-2">
            <seg xml:id="i-84df559d72f0f3cb-0">
              Herr talman! Det är självklart att det alltid blir oro när det
              blir förändringar, men jag måste vidhålla att det här systemet
              ändå är ohållbart på sikt. Vi på Kulturdepartementet är medvetna
              om de här frågorna, och det pågår också diskussioner internt.
              Det är inte så att vi har stoppat undan frågan och inte avser
              att ta tag i den. Vi har dessutom en budgetdebatt jag tror att
              det är den 13 december då de här frågorna också kommer att komma
              upp.
            </seg>
            <seg xml:id="i-9c66e0d77d09411e-0">
              Det måste vara så här: I stället för att öka det man populärt
              kallar arbetsmarknadsåtgärder måste de konstnärliga utövarna få
              bra villkor som gör det möjligt att leva på sitt arbete i stället
              för att vara beroende av den här typen av olika stödsystem. Det
              offentliga samhällets satsningar på konst till exempel, eller
              på arbete och stöd till kulturskaparna inom scenkonsten, måste
              ske genom direkt arbete och inte genom olika stödsystem eller
              genom a-kassan.
            </seg>
            <seg xml:id="i-75af0e35fc80166c-0">
              Nikos Papadopoulos tog också upp mer konkreta exempel i sin interpellation.
              Han säger bland annat att anslagen till scenkonstinstitutionerna
              fortsätter att urholkas. Om Nikos Papadopoulos använder ordet
              fortsätter så antar jag att han menar att redan den förra regeringen
              inledde en urholkning, och det kan man kanske tycka. Det får stå
              för Nikos, även om jag kanske i viss mån kan hålla med honom.
            </seg>
            <seg xml:id="i-a6539d2592fdd366-0">
              Allians för Sveriges första budget togs fram under stark tidspress.
              Sådant är tyvärr systemet när det sker ett maktskifte. Trots detta
              har anslagen nu talar jag om scenkonsten eftersom Nikos Papadopoulos
              gör det i interpellationen ökat till Dramaten och till Operan
              utöver pris- och löneomräkningen. Jag tror att det var 2 ½ miljoner
              vardera. Även Drottningholms slottsteater även om det är en liten
              aktör i sammanhanget har också fått en betydligt bättre situation,
              liksom Strindbergsteatern. Även Riksteatern har fått extra pengar
              för sin ungdomssatsning Open Jam. De fria grupperna har också
              fått mer, även om det är mindre än vad jag skulle önska något
              som vi har talat om också i opposition. Det är alltså inte så
              att situationen är så nattsvart trots allt.
            </seg>
            <seg xml:id="i-60d34650c614e517-0">
              För att återkomma till det som de tre frågeställarna tagit upp
              i debatten vill jag säga att det pågår en diskussion inom departementet.
              Vi är medvetna om att det är en speciell situation. Vi är också
              medvetna om att det inte har gått att göra undantagsregler för
              just den här gruppen, för då skulle situationen bli svår för andra.
              Det måste vara ett system som håller ihop, därför att det är en
              del i en gemensam politik.
            </seg>
            <seg xml:id="i-e6f1b96897d9aa8b-0">
              Frågan är alltså inte begravd. Vi kommer att återkomma till det
              här vid flera tillfällen i kammaren också.
            </seg>
          </u>
          <note type="speaker" xml:id="i-2c014178f9aadfb1-0">
            Anf. 9 NIKOS PAPADOPOULOS (s):
          </note>
          <u who="nikos_papadopoulos_f300d6" xml:id="i-024cc5d04c260775-2">
            <seg xml:id="i-8b3656d5362f6725-0">
              Herr talman! Kulturministern har pekat på vissa områden som har
              fått stor hjälp, enligt kulturministern. Jag förstår kulturministerns
              skepsis, men vi har ett konkret förslag på försämringar i a-kassan
              som vi vet kommer att få förödande effekter för många kulturarbetare
              och därmed också för det svenska kulturlivet. Det saknas helt
              konkreta förslag i regeringens kulturbudget som på minsta sätt
              skulle kunna uppväga dessa konsekvenser. Det är det som vi diskuterar
              här.
            </seg>
            <seg xml:id="i-c96ce6409a0c2ef3-0">
              Herr talman! Jag vill återigen ställa min fråga till kulturministern,
              och jag är optimistisk, därför att jag vet att kulturministern
              har kulturen nära hjärtat och kommer att göra sitt bästa. Jag
              hoppas på förändringar i en nära framtid. Min fråga till kulturministern
              är fortfarande: Vilka konsekvenser får det för den svenska kulturen
              att färre kommer att klara av att försörja sig som kulturarbetare?
              Rent konkret är det just det som blir effekten av regeringens
              politik.
            </seg>
            <seg xml:id="i-5ea12933dfac0dea-0">
              Anf. 10 GÖRAN PERSSON i Simrishamn (s):
            </seg>
            <seg xml:id="i-66f68c28d4dded75-0">
              Herr talman! Jag skulle bara helt kort än en gång vilja trycka
              på att det här alltså gäller tryggheten för kulturarbetare tryggheten
              inom kultursektorn. Jag vill referera till det europeiska toppmöte
              som ministern var med på i mitten av november. Där kunde man konstatera
              kulturens ökade roll för den ekonomiska utvecklingen.
            </seg>
            <seg xml:id="i-027591d732e84c57-0">
              Man kom där fram till att kulturens ekonomiska roll var underskattad
              och att man aktivt skulle arbeta för att göra den rollen större.
              Kulturministern sade då att hon såg fram emot ett fortsatt aktivt
              samarbete kring de rekommendationer som lagts fram. Vidare sade
              hon att utöver det är det viktigt att verka för att kunskaper
              om företagande och entreprenörskap blir en integrerad del i de
              konstnärliga och kreativa utbildningarna och på så sätt stärka
              kulturarbetarnas möjlighet att själva försörja sig och bidra till
              kultur och tillväxt.
            </seg>
            <seg xml:id="i-f6a2e74fab55ca0e-0">
              Jag måste få ställa följande fråga till ministern: Menar hon
              att kulturarbetarna skulle skaffa sig en F-skattsedel och på det
              viset gå ut och konkurrera för det lägsta gaget för att få en
              roll eller skriva en dikt, en bok eller något dylikt? Jag tycker
              det som ministerrådet kommit fram till är positivt. Det är alldeles
              utomordentligt, men jag undrar om det finns några tankar om hur
              kulturarbetarna ska gå till väga för att kunna fortsätta att försörja
              sig.
            </seg>
          </u>
          <note type="speaker" xml:id="i-9fa7919b65eb56c4-0">
            Anf. 11 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-3">
            <seg xml:id="i-d6a0597edc59aceb-0">
              Herr talman! Nu utvidgas debatten ytterligare. Vi skulle kunna
              hålla på ett bra tag.
            </seg>
            <seg xml:id="i-caedb7bc6c5aa40c-0">
              Jag börjar med det som Nikos Papadopoulos sade. Vi delar absolut
              åsikten om vikten av kultur, och jag är glad att vi i den delen
              har tilltro till varandra efter att han målat ut ett skräckscenario
              om vilka konsekvenserna skulle kunna bli. Nej, det är precis så.
              Vi vet inte riktigt. Vi vet att det är en speciell grupp, men
              det behöver inte innebära att vi får ett utarmat kulturliv, vilket
              Nikos Papadopoulos var inne på. Låt oss därför konstatera att
              vi förmodligen kommer att se förändringar, och vi kommer att vara
              mycket vaksamma på dem, för syftet är inte att utarma kulturlivet.
            </seg>
            <seg xml:id="i-9e1205bdbc974c33-0">
              När det gäller Göran Perssons fråga, som utgick från det möte
              som hölls i Bryssel, var det så att vi talade om de konstnärliga
              högskoleutbildningarna. Jag förstod inte riktigt det som sades
              om F-skattsedeln och hur det skulle kunna konkurrera ut det andra.
              På de konstnärliga högskoleutbildningarna får man i dag, med något
              undantag, mycket lite kunskaper om hur verkligheten faktiskt ser
              ut när man kliver ut i den.
            </seg>
            <seg xml:id="i-99191aa8336c51a2-0">
              Det finns få tillsvidareanställningar, vilket Af Kultur också
              påpekat ett flertal gånger när jag träffat dem. Man har även haft
              gemensamma projekt för att stimulera många av dem som en längre
              tid varit verksamma inom kulturlivet just för att de ska lära
              sig marknadsföring, hur man hittar en revisor, hur det fungerar
              att ha ett företag. Det finns många olika delar i detta som även
              kulturskapare har stor glädje av att kunna för att bli tryggare
              i sitt arbete. Jag tror inte att Göran Persson heller skulle ha
              invändningar mot det. Det är alltså inte fråga om att piska alla
              till att bli företagare, men kunskaperna måste finnas eftersom
              den här sektorn ser så annorlunda ut.
            </seg>
            <seg xml:id="i-dc416c506f1930ec-0">
              Det finns få tillsvidareanställningar och det kommer inte att
              bli fler. Däremot är jag övertygad om att kulturlivet kan växa
              och stärkas.
            </seg>
          </u>
          <note xml:id="i-f141a085f80c8763-0">
            Överläggningen var härmed avslutad.
          </note>
          <note xml:id="i-0f335fa37bea30b6-0">
            3 § Svar på interpellation 2006/07:70 om arvet från forntiden
          </note>
          <note type="speaker" xml:id="i-edae43cbc5016733-0">
            Anf. 12 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-4">
            <seg xml:id="i-0ed87f8fa0e9f824-0">
              Herr talman! Ulf Nilsson har frågat mig vad jag avser att göra
              för att underlätta omhändertagande och vård av skånska fornfynd.
            </seg>
            <seg xml:id="i-a709ba2990c281f0-0">
              Jag vill först säga att Ulf Nilsson i sin interpellation ger
              en rättvisande bild av verksamheten vid Lunds universitets historiska
              museum. Frågan om museets framtid har diskuterats under många
              år, vilket Ulf Nilsson och många andra också är väl medvetna om.
              År 2002 beslutade universitetsstyrelsen att museet fortsatt skulle
              finnas kvar vid Lunds universitet men att museet skulle ta hand
              om arkeologiska fynd endast om universitetet får ersättning för
              sina kostnader för detta. Lösningen blev att det från och med
              2003 i regleringsbrevet för Lunds universitet särskilt anges att
              museet fortsatt ska omhänderta arkeologiska fynd, och universitetet
              tilldelades 2 miljoner kronor per år via en särskild anslagspost
              för detta ändamål. I universitetets regleringsbrev för 2006 står
              att Lunds universitets historiska museum skall omhänderta arkeologiska
              fynd från Skåne. Det är därmed ytterst universitetets ansvar att
              se till att verksamheten vid museet fungerar och att inom befintliga
              ekonomiska ramar göra de prioriteringar som detta innebär.
            </seg>
            <seg xml:id="i-04a7399f92f1dcd2-0">
              När det handlar om fyndfördelning är det Lunds universitets historiska
              museum, som under hela den period som grävningarna pågått, på
              egen begäran tagit hand om fornfynden. Ulf Nilsson talar om att
              en lösning på problemet är att något annat museum får detta uppdrag.
              Det enda museum som har i uppdrag att ta emot arkeologiska fynd
              är dock Statens historiska museer i och med att det är arkeologiskt
              ansvarsmuseum. Lunds universitets historiska museum har, i likhet
              med ett flertal andra museer i Sverige de flesta regionala begärt
              att få behålla de fynd som grävs upp inom den egna regionen. Jag
              har inte fått några signaler om att Lunds universitets historiska
              museum är berett att avstå från att ta hand om fynd från Skåne
              och därmed överlåta fyndomhändertagandet på någon annan institution,
              vare sig regional eller statlig.
            </seg>
            <seg xml:id="i-5b29e1d1cd269961-0">
              När det handlar om att lokalerna inte längre räcker till för
              att husera alla fynd är detta ett problem inte bara för Lunds
              universitets historiska museum. Jag har i en tidigare interpellationsdebatt
              i kammaren berört det förslag om museikoordinator som regeringen
              aviserade i budgetpropositionen. Jag har i det sammanhanget också
              nämnt att museikoordinatorns uppgifter närmare kommer att diskuteras
              bland annat med museisektorn. Jag vill säga dock utan att vilja
              föregå denna dialog att en översyn av hur en samordning av förvaring
              av museiföremål kan se ut bör kunna vara en sådan uppgift.
            </seg>
          </u>
          <note type="speaker" xml:id="i-da7230c93bff6e8f-0">
            Anf. 13 ULF NILSSON (fp):
          </note>
          <u who="ulf_nilsson_15fa88" next="cont" xml:id="i-5ceb4b7bdfa03fe0-0">
            <seg xml:id="i-29f09a53d0f974f9-0">
              Herr talman! Jag vill verkligen tacka kulturministern för svaret.
              Ministern är uppenbarligen väl insatt i den viktiga verksamheten
              vid Historiska museet i Lund. Ministern sade att jag nämnt ett
              annat museum som lösning, men det tycker jag inte vore någon bra
              lösning. Min fråga handlar om att ifall Historiska museet i Lund
              inte längre har förutsättningar att ta emot arkeologiskt material
              måste nog Kultur-Sverige och Kulturdepartementet engagera sig
              för en annan lösning. Det vore dock ingen bra väg att gå.
            </seg>
            <seg xml:id="i-6dbf7757e6f8dbf6-0">
              Bakgrunden till min fråga är att Historiska museet i Lund sedan
              ungefär hundra år tar hand om arkeologiska fynd från större delen
              av Skåne samt kyrklig konst och mynt. Arkeologi är ju en oerhört
              viktig och intressant vetenskap som bidrar till att förändra vår
              syn på historien, och som vi vet har på senare år till exempel
              fynden i Uppåkra i Skåne lett till att vi delvis förändrat vår
              syn på järnåldern. Det kan nästan jämföras med utgrävningarna
              av Birka på sin tid. I dag är det även aktuellt med nya fyndområden
              i Revinge samt en ny skeppssättning intill de berömda Ale stenar
              i Kåseberga.
            </seg>
            <seg xml:id="i-aa767941f87c093e-0">
              Problemet är att utrymmet och resurserna för museet inte räcker
              till för omhändertagande av fornfynden och för arbetet med konservering
              av dem. Lokalerna är fulla och frågan är nu om museet ska börja
              göra sig av med järnåldersfynd och kyrkokonst eller om framtida
              fynd ska fraktas till Helsingfors eller någon annan del av Sverige.
              Jag tycker att det är självklart att regionala fynd i första hand
              ska förvaltas och visas i regionen. På samma sätt som vi tycker
              att det är naturligt att större delen av samekonsten finns i Norrland
              och inte i Helsingfors eller Skåne ska skånska gravfynd och skånsk
              kyrkokonst visas i Skåne.
            </seg>
            <seg xml:id="i-06c41fa9189d9399-0">
              Problemet är alltså att Historiska museet är ett universitetsmuseum
              och lyder under universitetets budget. Samtidigt fullgör man samma
              verksamhet som det statliga museet i Helsingfors och ett antal
              regionala museer som får stöd ur kulturbudgeten. Och jag vill,
              fru talman, påminna om att det inte handlar om någon liten verksamhet.
              Historiska museet i Lund har Sveriges näst största samling av
              arkeologiska fynd, efter Statens historiska museer i Helsingfors.
            </seg>
            <seg xml:id="i-98f3cd8b1b243161-0">
              Just det faktum att museet inte lyder under kulturbudgeten gör
              att det inte ingår i Kulturdepartementets helhetsbedömning av
              hur man ska fördela stöd för omhändertagande av fynd. Som vi alla
              vet måste ett modernt universitet prioritera hårt och ständigt
              bedriva förändringsarbete. Vi kan därför inte räkna med att universitetet
              har möjligheter att finansiera den omfattande verksamheten med
              att ta hand om fynd.
            </seg>
            <seg xml:id="i-8316291bf1376653-0">
              Nu är situationen akut. I april nästa år finns inte längre något
              utrymme för att ta emot nya fynd. Jag är övertygad om att kulturhistoriskt
              och arkeologiskt intresserade människor förväntar sig att kulturpolitiker
              på både regional och statlig nivå engagerar sig i detta.
            </seg>
            <seg xml:id="i-79e972c3a0596666-0">
              Jag inser naturligtvis att kulturministern inte omedelbart kan
              ge något konkret svar på hur framtiden ska se ut och hur den ska
              säkras. Jag vet också att ministern har en mängd mycket svåra
              prioriteringar att göra. Men jag skulle ändå vilja ställa frågan
              om Sveriges näst största samling av fornfynd inte är värd en utredning
              som skulle kunna leda till att museet får en mer likvärdig ställning
              jämfört med andra museer.
            </seg>
            <seg xml:id="i-2d370fcd6c108f66-0">
              Jag kan se flera möjligheter som det vore intressant att höra
              kulturministerns åsikt om. Delat huvudmannaskap är en möjlighet,
              alltså att Kulturdepartementet tar ansvar just för fornfyndsinsamlandet.
            </seg>
          </u>
          <note xml:id="i-0bee9e24ebf85532-0">
            Anf. 14 GÖRAN PERSSON i Simrishamn (s):
          </note>
          <u who="ulf_nilsson_15fa88" prev="cont" xml:id="i-bb6f91e95746fd78-0">
            <seg xml:id="i-5e2e8b063b25fc83-0">
              Herr talman! Ja, nu när vi är nere i Skåne och Ale stenar kunde
              jag givetvis inte låta bli att gå upp i debatten.
            </seg>
            <seg xml:id="i-046517fe90d95db5-0">
              Herr talman! Vi pratar om föremålsvård, vilket får mig att undra
              några saker. Av en händelse har vi under hösten också diskuterat
              museernas entréavgifter och museernas formidabla insatser för
              att få nya besökare, för att bli träffpunkter och för att utbilda
              även vuxna och få dem att träda in i en helt ny värld.
            </seg>
            <seg xml:id="i-ee5db83a36e475c4-0">
              I regeringens budget försvinner den fria entrén, i varje fall
              för vuxna. Om jag inte minns fel sades det väl i debatten att
              det var tänkt att de medel som tidigare hade gått till fri entré
              skulle gå till just föremålsvård.
            </seg>
            <seg xml:id="i-3d8360e3134e1d27-0">
              Det var då jag kom in lite på Ulf Nilssons fråga. Finns inte
              det förslaget kvar, eller ska medlen för föremålsvård gå till
              något annat? Har regeringen ändrat sig? Jag har inget eget förslag,
              men majoritetens tidigare förslag har varit att pengarna ska gå
              till föremålsvård.
            </seg>
            <seg xml:id="i-946feb3d44dd06e4-0">
              Min fråga är alltså: Ligger det förslaget kvar, kulturministern?
            </seg>
          </u>
          <note type="speaker" xml:id="i-814f8c97bd8e9e73-0">
            Anf. 15 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-5">
            <seg xml:id="i-1eb0d28ea96d2e59-0">
              Herr talman! En del av de frågor som Göran Persson i Simrishamn
              tog upp kommer vi att återkomma till i budgetdebatten.
            </seg>
            <seg xml:id="i-bfb1b41d7befa337-0">
              Jag håller med Ulf Nilsson om att regionala fynd så långt det
              är möjligt ska kunna visas och förvaras så nära ursprungsplatsen
              som möjligt. Sedan finns det naturligtvis ett stort intresse i
              hela landet av att ta del även av skånska fornfynd liksom av det
              som tillhör den samiska kulturen.
            </seg>
            <seg xml:id="i-11e29aa0d9b37f27-0">
              Den här frågan har ju varit uppe i debatten flera gånger tidigare
              och man har hittat olika lösningar. Men det är alldeles uppenbart
              att det kvarstår en del problem.
            </seg>
            <seg xml:id="i-34fe7e7387fda253-0">
              När det gäller den utredning som Ulf Nilsson också önskade kan
              man väl säga att den i viss mån ingår i den översyn som museikoordinatorn
              ska göra. Det kan mycket väl vara en sådan fråga. Man kan också
              glädjas åt att det inte är få fynd som görs. Problemet är inte
              bristen på kompetens hos Lunds universitets historiska museum
              utan det är ju till stor del en lokalfråga, en magasinsfråga.
            </seg>
            <seg xml:id="i-472a14fa1dd0a35f-0">
              På departementet har vi fått ett brev från ledningen för Lunds
              universitets historiska museum där man ber om ett möte, vilket
              vi är positiva till. Det mötet kommer med stor sannolikhet att
              bli av. Men nu ligger den här frågan under utbildningsministern,
              det vill säga under statsrådet Lars Leijonborg, även om vi hör
              till samma departement. Det är alltså en fråga som jag inte ensam
              råder över.
            </seg>
            <seg xml:id="i-058f4a5242475510-0">
              Lunds universitets historiska museum har ett naturligt och självklart,
              skulle jag vilja säga samarbete med sin nuvarande huvudman universitetet.
              Det är till glädje för båda parter.
            </seg>
            <seg xml:id="i-f059474dcde303a8-0">
              Ulf Nilsson tog i interpellationen också upp det stora intresse
              som har visats. Man har fått nya besökare, man har fått flera
              sponsorer och ett stort intresse, vilket är väldigt glädjande.
              Nu har jag förstått att museet är stängt för renoveringar fram
              till någon gång i vår. Då kommer man att öppna nya utställningar.
              Det blir ett myntkabinett, och det blir också det har kanske med
              Linnéåret att göra en premiär för ett alldeles speciellt kabinett,
              Killian Stobaeus kuriosakabinett, som jag tror att många kan vara
              nyfikna på. Väldigt mycket är alltså på gång.
            </seg>
            <seg xml:id="i-96dba9a280af8687-0">
              Jag kan inte säga mycket mer än att vi naturligtvis kommer att
              ta upp och diskutera den här frågan i departementet och tillsammans
              med ledningen för Lunds universitets historiska museum, när de
              kommer upp till Helsingfors.
            </seg>
          </u>
          <note type="speaker" xml:id="i-22b39de9fd116953-0">
            Anf. 16 ULF NILSSON (fp):
          </note>
          <u who="ulf_nilsson_15fa88" next="cont" xml:id="i-5ceb4b7bdfa03fe0-1">
            <seg xml:id="i-12bdce141ac6a725-0">
              Herr talman! Jag tycker att det är trevligt att höra att kulturministern
              tar med sig den här frågan och att den ska tas med i den utredningsverksamhet
              som ska påbörjas. Det är också glädjande att kulturministern är
              öppen för att möta representanter för Historiska museet i Lund.
            </seg>
            <seg xml:id="i-485650e518efd1e9-0">
              Kulturministern säger helt riktigt att detta för närvarande ligger
              under utbildningsministern. Däri ser jag faktiskt en lösning:
              Man kan ha delat huvudmannaskap. Nu förstår jag att man inte kan
              bestämma sådant under en interpellationsdebatt, men jag vill i
              alla fall föra fram denna tanke. Just den del som handlar om insamlande
              och omhändertagande av fornfynd skulle kunna ligga inom kulturministerns
              ansvarsområde. Jag har fört fram detta tidigare här i kammaren,
              under tidigare kulturministrar, utan att få något positivt svar.
              Mitt förslag är alltså helt enkelt att man utökar kulturministerns
              ansvarsområde till att omfatta just omhändertagande av fornfynd
              också vid Historiska museet i Lund.
            </seg>
            <seg xml:id="i-c169376ec13ddedc-0">
              Museet har tre uppgifter: forskning och utbildning, att visa
              samlingarna för allmänheten och att vårda och förvara fornfynd.
              Den första uppgiften är en uppenbar universitetsangelägenhet.
              Uppgiften att vända sig till allmänheten kan väl betraktas som
              både och, men där har universitetet avsatt pengar. Precis som
              ministern sade är man nu i ett dynamiskt skede där man kommer
              att öppna sig för allmänheten och spela en viktig roll för kulturturism
              i Skåne och Lund. Men för den tredje angelägenheten räcker inte
              de öronmärkta pengar som Göran Persson nämnde. De finns och utgår
              enligt regeringens budget, men de räcker helt enkelt inte till
              denna omfattande verksamhet.
            </seg>
            <seg xml:id="i-c65b822ce7d0de7d-0">
              Antalet arkeologiska uppdrag i Skåne är det största i Sverige.
              Skåne ligger i topp med 240 arkeologiska uppdrag. Det är en gammal
              historisk bygd där det har bott mycket folk. Därefter följer Västra
              Götaland med 124 arkeologiska uppdrag. Det är alltså en mycket
              omfattande verksamhet, och den har naturligtvis betydelse för
              historieforskningen.
            </seg>
            <seg xml:id="i-8c258e72643d6e86-0">
              Jag vill återigen framhålla att museet i Lund av historiska skäl
              är ett undantag. Trots att man bedriver en verksamhet som påminner
              om regionala museer lyder man under universitetet. Av hävd och
              tradition har man haft samma uppgifter under närmare hundra år.
            </seg>
            <seg xml:id="i-20364eb3d4811da3-0">
              Riksantikvarieämbetet fördelar sådana fynd som man bedömer inte
              ska tillfalla regionala museer antingen till Statens historiska
              museer, till Sjöhistoriska museet eller till Lunds historiska
              museum. Där får museet i Lund alltså en specialroll.
            </seg>
            <seg xml:id="i-fe75761ecbe219ce-0">
              Jag läste i en 1516 år gammal proposition att museet har ett
              regionalt ansvar som arkeologiskt museum för Skåne med uppgift
              gentemot allmänheten motsvarande ett länsmuseums. Riksantikvarien
              kallar i en utredning beställd i år Lunds museum för ett statligt
              museum. Det finns alltså en viss förvirring om museets roll här.
            </seg>
            <seg xml:id="i-8dfe5cfea9c270e2-0">
              Rent formellt har ministern naturligtvis rätt. Museet ligger
              under universitetets huvudmannaskap, och det är just det som är
              problemet. I verkligheten är museet en hybrid av utbildning, forskning,
              museum och fyndomhändertagande. Det här skulle kunna lösas, säger
              jag nu för tredje gången, genom ett delat huvudmannaskap eller
              delfinansiering. Jag ber ministern att tänka på detta när man
              funderar över de här frågorna i framtiden.
            </seg>
          </u>
          <note xml:id="i-c7e5f6e2e3648df6-0">
            Anf. 17 GÖRAN PERSSON i Simrishamn (s):
          </note>
          <u who="ulf_nilsson_15fa88" prev="cont" xml:id="i-bb6f91e95746fd78-1">
            <seg xml:id="i-27149d6d887948db-0">
              Herr talman! Det här är mycket intressant. Jag stöder också det
              Ulf Nilsson säger om utgrävningarna i Lund. Det är spännande att
              det ur myllan kommer fram inte bara grödor utan även vår historia.
            </seg>
            <seg xml:id="i-508055e661dc42f2-0">
              Jag blev lite konfunderad och fick lite funderingar. Jag vill
              passa på att ställa några frågor när möjlighet finns. Från Socialdemokraternas
              håll tycker vi att det är intressant att man ska ha möjlighet
              att tillsätta någon sorts koordinator, samordnare eller vad det
              kallas. Jag tycker att det är positivt. Uppgifterna om det har
              höljts lite i dunkel.
            </seg>
            <seg xml:id="i-d86674ed1b88e911-0">
              Det kommer att försvinna besökare från våra museer. Det står
              helt klart med tanke på att fri entré försvinner. Det har talats
              om att koordinatorn skulle jobba med de frågorna för att behålla
              publiken i mesta möjliga mån. Det har också kommit fram i dag
              att man ska hjälpa till om inte att gräva i myllan så att se till
              att det fungerar med föremålsvården.
            </seg>
            <seg xml:id="i-355cff1a32ef6705-0">
              Hur många tjänster är det egentligen fråga om för koordinatorn?
              Hur stort är det tänkt att det ska bli? Är det mer än en? Det
              skulle egentligen komma fram i en dialog med museisektorn. Men
              som jag förstår ligger det några förslag som är utarbetade. Det
              skulle vara intressant att få veta lite mer vad som gäller för
              det hela och lite tips för hur man ska gå vidare. Det är ett gemensamt
              intresse.
            </seg>
            <seg xml:id="i-9d7a20604802d908-0">
              Min fråga till ministern är: Hur långt är egentligen förslaget
              kommet? Det har kommit fram en hel del saker här i dag. Jag är
              nyfiken på ett svar.
            </seg>
          </u>
          <note type="speaker" xml:id="i-da787d85e165d02f-0">
            Anf. 18 Statsrådet LENA ADELSOHN LILJEROTH (m):
          </note>
          <u who="lena_adelsohn_liljeroth_39a94c" xml:id="i-b52b16f31158ba55-6">
            <seg xml:id="i-03fd344a55eb4b2a-0">
              Herr talman! När det gäller det som Ulf Nilsson talar om, önskemål
              om delat huvudmannaskap, är det en fråga som museikoordinatorn
              också kan titta på. Lunds universitets historiska museum lyder
              under Utbildningsdepartementet. Därför kan jag inte riktigt gå
              in och ha synpunkter i den delen. Museet har självt önskat att
              få ta hand om fornfynden.
            </seg>
            <seg xml:id="i-70c5c5389fee43fd-0">
              Det pågår nu många spännande utgrävningar i Skåne. Det är en
              naturlig följd av att det sker väldig mycket. Det är bland annat
              infrastruktur och exploateringar på olika håll som gör att vi
              måste säkra fynden innan man kan fortsätta att dra vägar, bygga
              hus eller vad det nu kan vara för någonting.
            </seg>
            <seg xml:id="i-3ac8057da8d1e65a-0">
              Uppgifterna för museikoordinatorn ska inte vi från departementet
              utmejsla i detalj. Det handlar i huvudsak om, som Göran Persson
              var inne på i sin fråga, behoven inom museisektorn. En del saker
              är kända. Det handlar om bristande resurser för forskning. Det
              finns tyvärr få som är disputerade, och stora pensionsavgångar
              väntas inom museisektorn. Det är brist på lokaler på många håll.
              Det är fråga om gallring som blir alltmer akut och som är oerhört
              känslig.
            </seg>
            <seg xml:id="i-dda37a5bc477abfc-0">
              Det är framför allt de behoven det handlar om. Det är inte vi
              som ska styra, utan kunskapen finns ute på museerna och också
              på Riksantikvarieämbetet. Det är de kunskaperna som ska vara basen
              för det som museikoordinatorn i den form hon eller han får och
              med den grupp som han eller hon kan knyta till sig kommer att
              arbeta med.
            </seg>
          </u>
          <note type="speaker" xml:id="i-10b37522e1ad2028-0">
            Anf. 19 ULF NILSSON (fp):
          </note>
          <u who="ulf_nilsson_15fa88" xml:id="i-fe131fd3b51b1847-0">
            <seg xml:id="i-2ab85b4a95f1adac-0">
              Herr talman! Jag får tacka för den informationen. Det är väldigt
              glädjande att kulturministern säger att även frågan om finansiering
              och delat huvudmannaskap kan komma att diskuteras i departementets
              utredningsarbete i framtiden. Det är det mest positiva svar jag
              har fått hittills. Jag har skrivit några motioner och haft några
              interpellationsdebatter tidigare om detta museum, så det är mycket
              glädjande.
            </seg>
            <seg xml:id="i-db29065b72b53c07-0">
              Jag vill passa på tillfället att säga att det finns mycket positivt
              i regeringens kulturbudget. Det är bland annat ökat stöd till
              ett antal statliga museer, och det tycker jag är bra. Bland det
              roligaste man kan göra med sina barn och barnbarn är att gå på
              ett fint och levande museum. Jag vill ändå skicka med en tanke
              som representant för landsorten, som det hette förr i världen
              i Helsingfors, att man inte får glömma bort museikulturen ute
              i landet. De flesta statliga museer ligger ändå i Helsingfors.
            </seg>
            <seg xml:id="i-bb56357ce338a2ae-0">
              Det verkar som att ministern, jag och flera här är överens om
              att det är viktigt med kontakt med historien. En människa utan
              någon kunskap om historien lever som en människa utan minne. Därför
              tror jag att både kulturministern och jag är överens om att kulturarvet
              i Skåne inte ska bli liggande kvar i jorden och det ska inte,
              i varje fall som helhet, fraktas till magasin någon annanstans
              i Sverige.
            </seg>
            <seg xml:id="i-f587bf1eb99618e1-0">
              Jag vill tacka för en trevlig och intressant debatt. Jag uppfattar
              att ministern är intresserad av frågorna och ser fram emot att
              hon tar dem med sig och att det blir ett fortsatt arbete med dessa
              viktiga frågor.
            </seg>
          </u>
          <note xml:id="i-f141a085f80c8763-1">
            Överläggningen var härmed avslutad.
          </note>
          <note xml:id="i-e5a972c5ec051d11-0">
            4 § Svar på interpellation 2006/07:59 om jämställdheten i arbetslivet
            och ny låglönesektor
          </note>
          <note type="speaker" xml:id="i-510ae4c9adf0c7d9-0">
            Anf. 20 Statsrådet NYAMKO SABUNI (fp):
          </note>
          <u who="nyamko_sabuni_a7746a" xml:id="i-dfef1456ebceb9df-0">
            <seg xml:id="i-2b142e88978cfcc3-0">
              Herr talman! Monica Green har ställt två frågor till mig.
            </seg>
            <seg xml:id="i-4296db9ef069c8ff-0">
              Den första frågan gäller vilka åtgärder jag avser att vidta för
              att sektorn hushållsnära tjänster blir en jämställd sektor med
              löntagare av båda könen. Mitt svar är följande.
            </seg>
            <seg xml:id="i-f857ecd93521f8ce-0">
              Samma möjligheter till och villkor för betalt arbete för kvinnor
              respektive män är en viktig fråga för regeringen. Ett eget arbete
              utgör grunden för ekonomisk självständighet, och regeringen föreslår
              i budgetpropositionen en rad åtgärder i syfte att öka efterfrågan
              på arbetskraft och skapa förutsättningar för flera nya jobb.
            </seg>
            <seg xml:id="i-e2a046aeaafa1528-0">
              Reducerade arbetsgivar- och egenavgifter för vissa anställningar
              inom tjänstesektorn och en skattereduktion avseende fysiska personers
              köp av hushållstjänster i enlighet med regeringens bedömning i
              budgetpropositionen 2007 skulle gynna utvecklingen av nya och
              befintliga företag inom tjänstesektorn. Exempel på tjänster som
              bör omfattas av skattereduktionen är städning, tvättning och barnpassning.
              Detta är arbeten som i dag i stor utsträckning utförs obetalt
              och i hög grad av kvinnor. Införandet av en skattereduktion för
              hushållsnära tjänster innebär att dessa tjänster kan professionaliseras,
              och arbete som i dag delvis utförs svart kan ersättas med vitt
              arbete.
            </seg>
            <seg xml:id="i-b15e2567ef5f2b53-0">
              De arbeten som skapas genom skattereduktionen för hushållsnära
              tjänster kommer i första hand inte att förändra könsuppdelningen
              i denna bransch. Däremot förvandlar regeringen obetalt arbete
              till betalt arbete med kollektivavtalsenliga löner. Dessutom kommer
              de anställda inom branschen att få fullt tillträde till trygghetssystemen.
              Genom bättre möjligheter att köpa hushållsnära tjänster till ett
              rimligt pris skapas dessutom bättre förutsättningar för både kvinnor
              och män att förena familj och arbete. Det är betydelsefullt för
              jämställdheten på hela arbetsmarknaden.
            </seg>
            <seg xml:id="i-5037617b1430efe3-0">
              Regeringens samlade politik syftar till att skapa flera arbeten
              och ökad sysselsättning för både kvinnor och män. Vidare ska alla
              arbetsgivare enligt jämställdhetslagen inom ramen för sin verksamhet
              bedriva ett målinriktat arbete i syfte att aktivt främja jämställdhet
              i arbetslivet. Det ligger ett stort ansvar på enskilda arbetsgivare
              att leva upp till jämställdhetslagens intentioner.
            </seg>
            <seg xml:id="i-6de031ba7615782c-0">
              Den andra frågan som Monica Green har ställt är vad regeringen
              avser att göra för att vi i Sverige även i fortsättningen ska
              ligga i framkant när det gäller jämställdhet i arbetslivet i stort.
            </seg>
            <seg xml:id="i-d948c67a87eb6ea6-0">
              Regeringens arbete präglas av ett aktivt jämställdhetsarbete.
              Jämställdhetspolitiken måste syfta till att bryta den könsuppdelade
              arbetsmarknaden och att både kvinnor och män ska kunna kombinera
              familj och arbete. Förutsättningarna för detta kommer att bli
              bättre om möjligheterna att köpa tjänster som underlättar vardagen
              förbättras genom sänkt skatt på hushållstjänster.
            </seg>
            <seg xml:id="i-8ddf44ff45c1520c-0">
              Kvinnors möjligheter att äga och driva företag måste också bli
              bättre. Regeringen föreslår därför bland annat en satsning på
              100 miljoner kronor för att främja företagandet bland kvinnor.
              Flera arbetsgivare att välja på kommer att lägga grunden för bättre
              arbetsvillkor och bättre löneutveckling också i offentlig sektor.
              Arbetsmarknadspolitiken ska skapa förutsättningar för kvinnor
              respektive män att få arbeta och att göra det i den omfattning
              som de önskar. Föräldraförsäkringen, som den nu är utformad, kommer
              att ligga fast. Regeringen avser att utvärdera de närmare förutsättningarna
              för att införa en jämställdhetsbonus som kan främja ett jämnare
              uttag av föräldraförsäkringen.
            </seg>
            <seg xml:id="i-86cca8301ce428eb-0">
              När det gäller de låga lönerna inom kvinnodominerade yrken måste
              jag hänvisa arbetsmarknadens parter.
            </seg>
          </u>
          <note type="speaker" xml:id="i-2ede10f72e51ca67-0">
            Anf. 21 MONICA GREEN (s):
          </note>
          <u who="monica_green_30ca1b" xml:id="i-73b38a0aac7d1df5-0">
            <seg xml:id="i-7c708ab12fac6e30-0">
              Herr talman! Jag får börja med att tacka för att Nyamko Sabuni
              har tagit sig tid att svara på min interpellation. Men det är
              klart att jag inte är nöjd med svaret, eftersom det här inte förändrar
              könsmaktsordningen i Sverige över huvud taget. Jag skulle vilja
              säga att de här hushållsnära tjänsterna förstärker skillnaden
              mellan män och kvinnor i stället för att utjämna skillnaden. Dessutom
              förstärker det klasskillnaderna i Sverige.
            </seg>
            <seg xml:id="i-c7780641663514c3-0">
              Jag kan förstå att det är den borgerliga regeringens människosyn
              att det ska vara större skillnader i samhället, att det ska vara
              en låglönemarknad och att man ska jobba sig upp på något slags
              karriärstege.
            </seg>
            <seg xml:id="i-19947a9de309a991-0">
              Vi socialdemokrater har en annan människosyn, som innebär att
              vi vill hålla ihop grupperna, att vi ska ha jämlikhet och att
              alla ska vara lika mycket värda. Därför vill vi ha så liten lönespridning
              som möjligt. Jag tror att de hushållsnära tjänsterna tyvärr kommer
              att leda till det motsatta.
            </seg>
            <seg xml:id="i-8c762ef48cc7aa91-0">
              I dag har kvinnor lägre sysselsättningsgrad än män, och kvinnor
              jobbar ofta inom en sådan arbetsmarknad, till exempel servicesektorn,
              där de arbetar deltid och visstid. De har också ofta otrygga anställningar,
              och de kan inte försörja sig på det arbete som de har i dag. Risken
              är att just deltidsanställningar i arbetsgivarens hem ska utvecklas.
              För att få tillgång till subventioner ska den enskilde antingen
              arbeta i arbetsgivarens hem, då han eller hon inte ska omfattas
              av LAS, eller också ska man arbeta genom att skaffa sig en F-skattsedel
              med väldigt många korttidsanställningar.
            </seg>
            <seg xml:id="i-d9e19e80ff0398f3-0">
              För att åstadkomma jämställdhet bör män och kvinnor dela på hushållsarbetet,
              tycker jag. Ert förslag är att man ska köpa sig fri, att mannen
              inte ska ta sitt ansvar i hemmet när kvinnorna ska jobba utan
              att någon annan ska göra det arbetet. Då tänker den borgerliga
              regeringen inte på nästa steg, vem som i så fall ska utföra tjänsterna
              åt den kvinna som kommer till arbetsgivarens hem.
            </seg>
            <seg xml:id="i-ba64acd02a6a4bd5-0">
              Det här med att köpa sig fri tror jag inte är rätt väg att gå.
              Jag tror att det är bättre att man har en diskussion i hemmet
              och att man delar på hemarbetet. Annars kommer det ojämställda
              samhälle som vi har i dag aldrig att förändras, att män har markservicen
              skött och att det är kvinnors ansvar att sköta den.
            </seg>
            <seg xml:id="i-4e0d59eb3e37f38e-0">
              Nu kommer det i stället via minskade intäkter från staten att
              vara LO-kvinnor som ser till att kvinnor med högre utbildning
              ska göra karriär. Det är inte ett steg för jämställdheten, utan
              det är det motsatta, enligt min uppfattning.
            </seg>
            <seg xml:id="i-f72ec15c49f50bbc-0">
              Jag ska ta några exempel från Finland, där man har prövat det
              här. Där har man från statens sida försökt subventionera, och
              de siffror som vi har fått tillgång till visar att det har blivit
              6 000 arbetstillfällen. Men netto är det ungefär 3 000 arbetstillfällen,
              och av de 3 000 är det bara 600 som är jobb inom hushållsnära
              tjänster. Resten är inom byggsektorn. Det är alltså inom de så
              kallade manliga jobben som man har fått jobb i Finland. Dessutom
              är det många studenter som extraknäcker på det sättet, och det
              är deltidsarbeten. Det har alltså inte blivit någon sysselsättningseffekt
              i Finland.
            </seg>
            <seg xml:id="i-5fbc8439223d742a-0">
              Det vore mycket bättre att satsa på den offentliga sektorn, tycker
              jag.
            </seg>
          </u>
          <note type="speaker" xml:id="i-0b811fa3745b84b4-0">
            Anf. 22 VERONICA PALM (s):
          </note>
          <u who="veronica_palm_ed0547" xml:id="i-057647874d32c389-0">
            <seg xml:id="i-884290a7cae3b610-0">
              Herr talman! Det här är inte lätt. Det är ingen lätt fråga. Jag
              möter flera gånger i veckan hyfsat unga kvinnor som har svårt
              att få det att gå ihop. Det är inte lätt med pusslet att hämta
              och lämna på dagis, ha hemlagad mat, samtidigt jobba och känna
              att man förverkligar sig själv och sedan vara lite rolig på fredagskvällen
              med sin man. Det är inte lätt att få det att gå ihop. Jag möter
              många kvinnor som har de problemen.
            </seg>
            <seg xml:id="i-3384089e4eae3e26-0">
              Problemet är att de kvinnor jag möter inte kommer att ha en krona
              över för att köpa de här hushållsnära tjänsterna. En stor stress
              för dem redan i dag är att få pengarna att räcka från lönen ända
              fram till den 20 i månaden när barnbidraget kommer, då det är
              tomt på kontot. Det är en stor stress, plus hela komplexiteten
              runt familj, hem och arbete. Många av mina väninnor är också ensamt
              ansvariga för sina barn, och det är klart att det gör det än tuffare.
            </seg>
            <seg xml:id="i-ffc9b198dd192946-0">
              Problemet är att det som de här kvinnorna efterlyser, det vill
              säga lite extra stöd och lite extra möjlighet att få vara med
              sina barn och vara hemma, ger inte det här. Det är snarare kontraproduktivt.
            </seg>
            <seg xml:id="i-37f65c9e1bf52872-0">
              Det som de skulle behöva är snarare en generell arbetstidsförkortning,
              till exempel sex timmars arbetsdag, bättre barnomsorg, en utbyggd
              föräldraförsäkring och bättre möjligheter att vara hemma flexibelt
              under tiden då barnen är små. Det är vad de skulle behöva, och
              bättre ekonomiska förutsättningar.
            </seg>
            <seg xml:id="i-e10cfa57221333a4-0">
              De behöver inte det som resultatet av en skattereduktion för
              hushållsnära tjänster blir, nämligen att man tar pengar från det
              gemensamma genom att sänka skatten, alltså möjligheten att bygga
              ut barnomsorgen och minska den generella arbetstiden. Man tar
              de pengarna från vanliga kvinnor, de allra flesta människor, och
              ger dem till kvinnor i övre medelklassen, som redan i dag använder
              pengar för att köpa de här tjänsterna. Det är helt okej det är
              en bransch som finns, och det är väl bra när nya branscher växer
              fram. Men mina skattepengar ska inte gå till det.
            </seg>
            <seg xml:id="i-c97a970f9d50308c-0">
              Mina skattepengar ska gå dit där de gör bäst nytta. De gör bättre
              nytta i barnomsorgen, för att förbättra arbetssituationen och
              för att höja lönerna för de kvinnor som har det tuffast, inte
              låta övre medelklassens kvinnor köpa sig rätten att slippa ta
              konflikten med sin man. Det är det man gör. Man slipper ta konflikten
              med sin man. Man slipper arbeta. Man slipper ta jämställdhetsdiskussionen.
            </seg>
            <seg xml:id="i-912bd0e6ded01f87-0">
              Ärligt talat, Nyamko Sabuni: Är det inte så att det här förslaget
              att skattesubventionera hushållsnära tjänster snarare är kontraproduktivt
              ur ett rent jämställdhetsperspektiv? Man kan tycka att gemensamma
              pengar ska användas till att överklasskvinnor ska slippa ta jämställdhetsdiskussionen
              hemma. Jag tycker inte det. Men ur ett jämställdhetsperspektiv
              måste det vara rent kontraproduktivt att ta pengar där de behövs
              och gör nytta och ge dem dit där de inte behövs och inte gör nytta,
              för att subventionera en bransch som redan i dag finns och som
              alla människor har rätt att köpa om man tycker att det är riktigt.
            </seg>
            <seg xml:id="i-b3ce26124696b796-0">
              Min fråga till Nyamko Sabuni är: Visst är det här ändå ur ett
              rent jämställdhetsperspektiv kontraproduktiva åtgärder?
            </seg>
          </u>
          <note type="speaker" xml:id="i-1fc84cbc09c87233-0">
            Anf. 23 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-bcb1a3b37ec03f11-0">
            <seg xml:id="i-f52b295f4388f6f7-0">
              Herr talman! Jag trodde i min arma enfald att vi år 2006 hade
              kommit så långt att vi inte ville vika en tum från visionen om
              ett jämställt samhälle. Trots detta har vi nu en debatt där vi
              har förslag som rör möjligheter att få göra skatteavdrag för städning
              i hemmen.
            </seg>
            <seg xml:id="i-d70e421ba690734d-0">
              Många har uttryckt att denna reform skulle leda till att flera
              kvinnor man har beräknat det till ca 88 % av det obetalda arbetet
              i hemmet får mer tid att förverkliga sig själva. Men männens ansvar
              i hemmet då? Har det helt kommit bort i den debatten?
            </seg>
            <seg xml:id="i-d636f8af295e7e6d-0">
              Vi har länge arbetat för en omfördelning av ansvaret för det
              obetalda arbetet i hemmet.
            </seg>
            <seg xml:id="i-694a40103f9b00d0-0">
              De strukturella förhållanden som finns avspeglar hur makt och
              resurser fördelas. Med skattesubventionerade hushållsnära tjänster
              finns en risk att män inte längre har någon anledning att ta sitt
              ansvar i hemmet. Med skattesubventionerade hushållstjänster får
              dessutom arbetarklassens kvinnor betala för att medelklassens
              kvinnor ska kunna förena karriär och familj.
            </seg>
            <seg xml:id="i-34b5eff13bc76ef6-0">
              Jag tror att effekten blir ett steg bort från jämlikheten och
              en rättvis maktbalans när det gäller både kön och klass.
            </seg>
            <seg xml:id="i-8cceda75b067a823-0">
              Det är inte heller så att det är den ensamma mamman, ofta ute
              i förorten, som ska vara med och bidra till att tvåbarnsfamiljens
              hemhjälp på till exempel Östermalm ska kunna gå med. Nej, det
              är mäns och kvinnors gemensamma ansvar. Vi måste fortfarande efterfråga
              ett rättvist samhälle med människors lika värde.
            </seg>
            <seg xml:id="i-95a280c5a76859e5-0">
              Visst är det så att om man vill köpa hushållsnära tjänster ska
              man kunna göra det. Men man ska betala för det och betala vad
              det kostar. Ministern! Om nu tjänsterna är så viktiga, varför
              ska man då inte betala vad det kostar? Varför ska man då se till
              att någon annan ska vara med och betala det, att samhället ska
              vara med och betala det? Den som ofta har det sämst ställt i samhället
              är den som ska vara med och pröjsa dessa kostnader för att de
              som redan har det bra ska få det ännu bättre.
            </seg>
            <seg xml:id="i-80fb0894ab00a098-0">
              Nej, ur ett jämställdhetsperspektiv och ur flera andra aspekter,
              inte minst när det gäller svartjobb och dylikt, är det viktigt
              att man ser till att verksamheter ska vara vita. Man ska betala
              vad det kostar. En kampanj som går ut på att upplysa också dem
              som har det bäst om att man inte ska använda sig av svarta tjänster
              i den utsträckning som man gör kanske också borde vara på sin
              plats.
            </seg>
            <seg xml:id="i-ac941758b50b2409-0">
              Men, som sagt, ministern: Om tjänsterna nu är så viktiga, varför
              ska man inte betala vad det kostar?
            </seg>
          </u>
          <note type="speaker" xml:id="i-2d4ffa043503fdc6-0">
            Anf. 24 CARINA HÄGG (s):
          </note>
          <u who="carina_hagg_fe9c1b" xml:id="i-b2b33ee7bc1b7f38-0">
            <seg xml:id="i-20f76ca4faef0d6e-0">
              Herr talman! Statsrådet! Det finns de som tycker att begrepp
              som klass och kön är förlegade, men i dag ser vi att klass och
              kön är en inkluderad del av regeringspolitiken. Man delar upp
              människor. Och man har inte ambitioner, som i det här fallet,
              när det gäller att förbättra jämställdheten. Vi ser fortfarande
              problem när det gäller att fördela makt och ansvar mellan könen.
              De ambitionerna reduceras till att sitta och småprata med Svenskt
              Näringsliv om hur man ska ha det på arbetsmarknaden.
            </seg>
            <seg xml:id="i-547634967a86cf9c-0">
              Detta tror jag inte tröstar Jenny, som jag träffade för ett par
              veckor sedan. Hon är ensamstående fyrabarnsmamma som har en deltidsanställning
              inom Handels. Hon hade sett fram emot att få lagstöd för att få
              en heltidsanställning. I dag måste hon jobba heltid, men hon får
              springa och jaga extratimmar, vilket försvårar hennes liv och
              hennes möjligheter att planera. Det kommer också att påverka hennes
              pensionspoäng så småningom. Men hon, som har en väldigt tuff vardag,
              kommer inte att kunna lösa sina vardagsproblem genom att få del
              av hushållsnära tjänster till subventionerat pris. Det här kommer
              under alla omständigheter att vara någonting som hon är utestängd
              från. Det är en viss grupp kvinnor som man kommer att underlätta
              vardagen för.
            </seg>
            <seg xml:id="i-ad9e4985b911c422-0">
              Framför allt har man inte ambitionen att få mer jämställda män
              bland den grupp män som tjänar bra och som är i karriären och
              kanske den grupp män som också har störst möjlighet att påverka
              atmosfären, arbetsförhållandena och hur man fördelar arbetet på
              den egna arbetsplatsen. Det blir mindre jämställda män i karriären,
              män som inte behöver tänka på hemarbete och fördelning av ansvar
              för barnen. Det kommer också att påverka hela arbetsplatsen.
            </seg>
            <seg xml:id="i-9fba631acb06e586-0">
              Jag är väldigt orolig. Nu har vi fått en högerregering som har
              prioriterat att kvotera in moderata män och därmed signalerat
              att man backar från ambitioner på jämställdhetsområdet. Vi har
              fått en regering som det har redan visat sig inte har ambitioner
              i fråga om jämställdheten när det gäller löner i de egna kanslierna.
              Vi har fått en regering som har en jämställdhetsminister som har
              sagt att hon inte är feminist. Vi har en regering som inte ser
              könsmaktsordningen, som inte ser patriarkala strukturer.
            </seg>
            <seg xml:id="i-49d49c19f23e825b-0">
              Vi har varit en röst internationellt för jämställdheten. Resultatet
              är att vi har varit, och är, det mest jämställda landet i världen.
              Det här kommer att innebära att vi om något år ser att det är
              en parentes i vår historia.
            </seg>
            <seg xml:id="i-a418ffc3b4941a2d-0">
              Man måste ha högre ambitioner än så, och man måste se hur man
              ska kunna förändra hela samhället i en mer jämställd riktning.
            </seg>
            <seg xml:id="i-4d52dcc2f059c036-0">
              Det är inte rimligt att välbeställda familjer ska få lägre skatt
              för att kunna köpa sig hjälp i hemmet. De har råd att betala det.
              De har också möjlighet att ha en dialog hemma i familjen. Det
              kan vara ett problem för yngre aktiva kvinnor, som Veronica Palm
              beskrev. När det gäller att ha tid och ork för jobb, familj, samhällsengagemang
              och fritidsintresse får vi alltid fundera på hur vi ska hitta
              den rätta balansen. Men vi kan inte köpa oss de möjligheterna
              på någon annans bekostnad. Jag pratade om Jenny, den ensamstående
              fyrabarnsmamman med låg inkomst inom Handels som kämpar för att
              få tillräckligt många timmar för att ekonomin ska gå ihop. Det
              kan inte vara så att hon ska betala för att några andra inte ska
              behöva ta sitt ansvar hemma eller sitt samhällsansvar.
            </seg>
            <seg xml:id="i-f0a7d18f8526e2c3-0">
              Vi har ju en arbetsmarknad som är starkt könsuppdelad, som redan
              nu gynnar manliga arbetstagare. På det här sättet kommer vi att
              ytterligare förstärka den delen. Men det finns andra grupper i
              samhället som verkligen har behov av hjälp i hushållen. Vi har
              framför allt äldre och svaga personer som behöver ett stöd. Det
              ser vi inte minst när vi tittar på den demografiska situationen.
              Vi kan ju inte heller låtsas att det är ett nollsummespel. Det
              är klart att om vi prioriterar någonting så prioriterar vi bort
              någonting annat. Om vi inte gör det precis just nu, så kommer
              vi att göra det på sikt.
            </seg>
            <seg xml:id="i-d428bc953939df68-0">
              Jag är djupt orolig för Nyamko Sabunis låga ambitioner eller
              avsaknad av ambitioner på jämställdhetsområdet. Nyamko Sabuni!
              Är din enda ambition på det här området att privatisera vård och
              omsorg? Är det den enda ambitionen, som du ser det, för att hantera
              jämställdhetsfrågorna? Då är det inte mycket till ambition. Men
              jag vill gärna veta det här och nu, för jag har inte haft möjlighet
              att ställa den frågan tidigare. Men det är så jag kan sammanfatta
              det.
            </seg>
          </u>
          <note type="speaker" xml:id="i-74e83dc432f92cfb-0">
            Anf. 25 Statsrådet NYAMKO SABUNI (fp):
          </note>
          <u who="nyamko_sabuni_a7746a" xml:id="i-dfef1456ebceb9df-1">
            <seg xml:id="i-95732a223aa3ab60-0">
              Herr talman! Jag kanske ska börja med den sista frågan. Är det
              min enda ambition? Nej, det är det inte. Den som har läst budgeten
              inser att det inte är så. Den här regeringen ser till att satsa
              på en jobbpolitik, det vill säga på att sänka skattetrycket, på
              att underlätta för företagen att kunna anställa och på regelförenklingar.
              Ju flera kvinnor och ju flera människor som kommer ut på arbetsmarknaden
              desto bättre är det för jämställdheten. En egen inkomst är i särklass
              ett av de viktigaste redskapen för kvinnors frigörelse.
            </seg>
            <seg xml:id="i-d7cc5b7a2dd030c2-0">
              Den här regeringen satsar tio gånger så mycket på jämställdhetsarbetet
              det är 400 miljoner till jämställdhetsarbetet i förhållande till
              den förra regeringen. De pengarna kommer vi att använda bland
              annat till att bekämpa männens våld mot kvinnor. Den här regeringen
              satsar 100 miljoner på att stimulera kvinnors företagande. Den
              här regeringen satsar pengar på att faktiskt komma till rätta
              med det som kallas hedersproblematik. Det görs väldigt mycket
              på jämställdhetsområdet. Men du väljer att inte se det. Du väljer
              att hänga upp dig på en liten del som handlar om hushållsnära
              tjänster.
            </seg>
            <seg xml:id="i-d17f54f2b7162506-0">
              Jag tycker att ni pratar om precis allt annat än det som är viktigt.
            </seg>
            <seg xml:id="i-10c00e843edbcd96-0">
              Det ena är att den här branschen redan existerar. De här tjänsterna
              utförs redan. De här tjänsterna kommer att fortsätta att utföras.
              De här tjänsterna utförs av kvinnorna, antingen gratis i hemmen
              eller också som svart arbete för någon annan. Det är faktum. Min
              fråga till er, som jag skulle vilja ha svar på, är: Vad anser
              ni att man ska göra med de kvinnor som i dag finns i denna bransch
              och utför dessa arbeten svart, vilket betyder att de inte kan
              kvala in till de trygghetssystem som vi andra har, bland annat
              ni som sitter här, genom att vi arbetar vitt? Det vill säga: Hur
              ska vi göra för att de ska kunna få sina pensionspoäng? Hur ska
              vi göra för att de ska kunna kvala in till sjukersättning om de
              blir sjuka och a-kassa om de skulle bli arbetslösa? Ge mig lösningen
              när det gäller de kvinnor som jobbar inom denna bransch! Hur ska
              vi klara av att se till att de också kommer in i trygghetssystemet?
            </seg>
            <seg xml:id="i-156b02f7bb2444c5-0">
              Det andra är att det inte är fult att göra karriär. Också kvinnor
              ska få möjlighet att göra karriär. Och visst, de här tjänsterna
              kommer inte att köpas av alla hushåll, inte ens av majoriteten
              av hushåll. Men de hushåll som kan och vill göra det ska kunna
              göra det. Och vi förbättrar möjligheten för flera att köpa de
              här tjänsterna genom att subventionera dem.
            </seg>
            <seg xml:id="i-bfe6afebdb30fd53-0">
              Visst kommer männen att dela på hushållsarbetet med sina kvinnor.
              Men sanningen är den att de flesta arbeten i hemmen fortfarande
              utförs av kvinnorna, och då måste de arbetena också kunna värderas.
              Vad är de värda? I det här fallet är det precis det vi gör genom
              att se till att de kan betalas vitt och också värderas ekonomiskt
              på det viset.
            </seg>
            <seg xml:id="i-08cc22ed39b2332e-0">
              Vi ska satsa på den offentliga sektorn. Nu är det så att för
              att man ska kunna satsa på den offentliga sektorn måste den privata
              sektorn fungera. Det betyder att folk måste jobba inom den privata
              sektorn och betala skatt. Skatten används sedan till att faktiskt
              genomföra reformer i den offentliga sektorn. Det är det som har
              varit problemet med hela den socialdemokratiska politiken. Man
              har först velat anställa människor. I samarbete med Vänsterpartiet
              har man tyckt att man ska anställa människor inom offentlig sektor,
              och det skulle i sin tur då öka skatteuttaget. Varifrån skulle
              de pengarna komma? Man måste ju börja i den privata sektorn. Hela
              den här budgeten och hela den här regeringens prioritering handlar
              just om att skapa flera jobb inom den privata sektorn för att
              man ska kunna satsa på den offentliga sektorn.
            </seg>
            <seg xml:id="i-410576e430a76a30-0">
              När det gäller feminismen är det så, Monica Green, att jag tror
              på de demokratiska systemen, men jag går inte omkring och kallar
              mig demokrat. Jag tror på alla människors lika värde och jobbar
              för det varje dag. Jag går inte omkring och kallar mig antirasist.
              Jag tror på ett jämställt samhälle. Jag ser ingen anledning att
              kalla mig feminist. Jag jobbar för ett jämställt samhälle. Om
              din feminism eller din jämställdhet ligger i ord och begrepp så
              får du gärna använda dem, men för mig handlar det om handling.
              Den här regeringen med den här budgeten handlar, just för att
              öka möjligheter för kvinnor och män att kunna kombinera familjelivet
              och yrkeslivet och på det sättet öka jämställdheten.
            </seg>
          </u>
          <note type="speaker" xml:id="i-fdb44ba91eafdabb-0">
            Anf. 26 MONICA GREEN (s):
          </note>
          <u who="monica_green_30ca1b" xml:id="i-73b38a0aac7d1df5-1">
            <seg xml:id="i-66a158d9c26c3297-0">
              Herr talman! Ja, just det, statsrådet. Det handlar om handling
              och det ni gör just nu. Vi ser på de förslagen att de kommer att
              öka skillnaden mellan män och kvinnor. De kommer att öka skillnaden
              mellan fattig och rik. Du säger att det handlar om att vi inte
              behöver kallas oss för något utan att vi ska handla. Det är precis
              det ni gör. I praktisk handling visar ni nu att kvinnors arbete
              ska fortsätta att vara kvinnors arbete, för männen ska inte ta
              tag i det arbetet. Då ska någon annan kvinna komma hem och göra
              det åt den kvinna som ska göra karriär. Hur ska det bli med karriärmöjligheterna
              inom de hushållsnära tjänsterna? Ska man också kunna göra karriär
              inom de tjänsterna? Och hur blir det med ensamarbete? Det är ganska
              trist, farligt och inte alls bra ur arbetsmiljösynpunkt. Hur är
              det ur arbetsmiljösynpunkt att komma hem till någon annans familj
              och arbeta?
            </seg>
            <seg xml:id="i-7dbb7c2200008c00-0">
              Sådana frågor är viktiga att få svar på när detta är ert enda
              svar på var de nya jobben ska komma. Ni pratar ju vitt och brett
              om att bara de arbetslösa blir fattigare så kommer jobben att
              komma automatiskt. Bara de får lägre ersättning så kommer det
              att ramla ned nya jobb, utan att man pekar på var. Nu säger Nyamko
              Sabuni att det blir inom den privata sektorn. När vi har haft
              regeringsmakt har 42 000 nya företag startats under det senaste
              året. Det är rekord 42 000 nya företag. 300 000 nya jobb har tillkommit
              de senaste åren. Vi har en arbetslöshet nere på 4 % nu. Det är
              ett delmål för oss socialdemokrater. När ni regerade förra gången
              hade vi en arbetslöshet på 12 %. Så jag befarar att det kan gå
              åt andra hållet om ni får hålla på några år. Jag hoppas att ni
              inte får det.
            </seg>
            <seg xml:id="i-c3c393a920af46dc-0">
              Statsrådet frågar hur vi ska göra för att de arbeten som utförs
              i dag ska bli avlönade eller inte svarta. Ett tips är ju att det
              ska vara en högre moral hos dem som anlitar den här arbetskraften
              i dag. Jag tycker att den här sektorn ska finnas, absolut. Men
              jag tycker inte att skattemedel ska användas till att subventionera
              dem. Ni säger att de ändå är svarta. Därför måste vi subventionera
              dem från statens sida. Inom andra branscher sätter man åt ganska
              hårt och säger att man inte ska acceptera svartjobb inom branschen.
              Man måste se till att det blir hårdare granskning och en bättre
              moral hos den överklass och medelklass som i dag anlitar den svarta
              arbetskraften. Det är ju så man ska göra i stället.
            </seg>
            <seg xml:id="i-9deaf8e991695bfe-0">
              Återigen: återkoppling till det finska exemplet. Där har subventionerna
              gått till dem som redan har råd med det. Det är alltså en negativ
              fördelningseffekt. Vi tar från skattekollektivet, från dem som
              har det svårt, till att ge till dem som redan har råd att köpa
              de här tjänsterna. Skattereduktionen i Finland har använts till
              personer med en årsinkomst över 40 000 euro, alltså 360 000 kr,
              ungefär 30 000 kr i månaden. De har kunnat anlita de här tjänsterna,
              det vill säga ämbetsmän, direktörer och hushåll med egna hem,
              alltså medelklassen och överklassen. Jag befarar att det blir
              så även i Sverige.
            </seg>
            <seg xml:id="i-da075452a25699d9-0">
              Nu säger statsrådet att de använder dem redan i dag fast de använder
              dem svart. Jag tycker att det skulle vara en högre moral hos medelklassen
              och överklassen för att se till att man anställer vit arbetskraft.
            </seg>
          </u>
          <note type="speaker" xml:id="i-502928117f80d17e-0">
            Anf. 27 VERONICA PALM (s):
          </note>
          <u who="veronica_palm_ed0547" xml:id="i-057647874d32c389-1">
            <seg xml:id="i-68c7db2bbf203282-0">
              Herr talman! Jag vill fortsätta där Monica Green slutade med
              en av de saker som Nyamko Sabuni också sade i sitt svar, att den
              här reformen är ett sätt att göra något som i dag är illegalt
              till legalt, alltså svarta arbeten till vita arbeten. Det ligger
              mig väldigt varmt om hjärtat. När man är socialdemokrat och tycker
              att det är viktigt med gemensamma skyddssystem, gemensamma välfärdssystem
              och gemensamma trygghetssystem måste man också vara försvarare
              av att de inte missutnyttjas. Annars urholkas de. Vi har haft
              en klappjakt på arbetslösa, sjukskrivna och människor som på ena
              eller andra sättet under en viss period av livet lever på det
              gemensamma. Vi har inte haft det på överklassen, där det den här
              våren har uppdagats att det begås minst lika grova, om inte värre,
              brott mot den gemensamma samhällsmoralen. För mig är det fruktansvärt
              förkastligt.
            </seg>
            <seg xml:id="i-8f72efca8d392e74-0">
              Då måste man ställa sig frågan: Om man använder de gemensamma
              pengarna, pengar som skulle kunna gå till att förbättra barnomsorgen
              och sänka den generella arbetstiden så att vanliga kvinnor får
              det lättare, till att subventionera den rika överklassen, är det
              ett bra sätt att använda pengar? Nej, jag tycker inte det. Om
              man redan i dag är beredd att förnedra en annan människa på det
              sätt man gör genom att anställa henne svart, kanske utan uppehållstillstånd,
              kanske utan arbetstillstånd, med ett fullständigt beroende gentemot
              dem i hemmet i vars källare hon bor, eller hur nu arbetssituationen
              är, är man då beredd att pröjsa det dubbla vilket man kan göra
              även med en skattereduktion för att också få ansvaret och den
              moral det innebär att ha en anställd? Jag är tveksam. Moralen
              är för låg. Brott ska beivras av rättväsendet.
            </seg>
          </u>
          <note type="speaker" xml:id="i-bbe5c9814e68bdc0-0">
            Anf. 28 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-bcb1a3b37ec03f11-1">
            <seg xml:id="i-418cd07cd34cedb8-0">
              Herr talman! Ett stort bekymmer i hela den här debatten är naturligtvis
              jämställdhetsaspekten och att man inte ser att det är behov som
              ska styra vart skattepengar ska gå. De som har mest pengar i samhället,
              de som har råd, ska få det ännu bättre.
            </seg>
            <seg xml:id="i-ec5d4450fa54db43-0">
              Nyamko Sabuni sade i inledningen av den här debatten att det
              viktigaste för den nya borgerliga moderatstyrda alliansen var
              jobben. Jobben i politiken tycker hon är viktigast. Det tycker
              jag med. Jag tycker att det är oerhört viktigt med arbeten, men
              jag tycker att man har fel medicin från alliansen när det gäller
              detta. Man sänker ambitionerna i arbetsmarknadspolitiska åtgärder,
              man sänker a-kassan, försvårar inträdet till a-kassan och så vidare.
            </seg>
            <seg xml:id="i-b67b6785d4b80975-0">
              Kvinnor jobbar i betydligt högre grad deltid än män. Kvinnor
              jobbar mer oregelbundna tider och så kallad förskjuten arbetstid
              än män. Varför gör de det? Jo, de gör det för att också klara
              av det arbete i hemmet som behöver utföras. Där måste jämställdhetsarbetet
              sättas in. Vi måste se till att flera kvinnor kan få jobba heltid.
              Flera kvinnor ska slippa att jobba på oregelbundna och förskjutna
              arbetstider för att på så vis få samma ekonomiska möjligheter
              som männen. Däri ligger mycket av jämställdhetsarbetet.
            </seg>
            <seg xml:id="i-0a3f58710e941e10-0">
              Nyamko Sabuni, utan svarta arbetsgivare skulle det inte heller
              finnas någon svart arbetskraft. Moralen måste förbättras inom
              detta område. De som köper svarta tjänster borde hängas ut på
              ett helt annat sätt än vad som görs i dag. Man vill subventionera
              deras verksamhet i stället.
            </seg>
          </u>
          <note type="speaker" xml:id="i-70ab3a57dbc8d2cd-0">
            Anf. 29 CARINA HÄGG (s):
          </note>
          <u who="carina_hagg_fe9c1b" next="cont" xml:id="i-8327a5693b3bb033-0">
            <seg xml:id="i-4974c63ee8129bf1-0">
              Herr talman! Jag tycker egentligen att det är ganska beklagligt
              att vi behöver stå här och debattera det här i dag. Det handlar
              egentligen om att en solidarisk feministisk politik står mot en
              gammaldags överklasspolitik. Det signalerar ju att vi här i dag
              försöker slå vakt om det som vi redan har uppnått, medan vi samtidigt
              känner rädslan för att vi kommer att backa. Men jag hoppas fortfarande
              att regeringen och statsrådet Nyamko Sabuni ska lära sig i den
              post hon nu befinner sig hur verkligheten ser ut, att hon känner
              ansvar för att den titel hon har som statsråd ska förplikta, att
              hon tar nya tag och tänker över nuvarande ställningstagande och
              förbättrar politiken så att vi i slutet av den här mandatperioden
              inte hamnar i det läge som jag i dag känner stor oro för.
            </seg>
            <seg xml:id="i-a8e3f2fc7c7e813e-0">
              Jag blir inte mindre orolig när hon upprepar att hon, som är
              statsråd, inte är feminist. Därmed säger hon att hon inte ser
              könsmaktsordningen och de patriarkala strukturerna. Hon ser inte
              varför kvinnor i dag har lägre löner och en svårare situation
              på arbetsmarknaden, varför de oftare jobbar deltid, varför de
              har svårare att göra karriär och varför de ofta har de tristaste
              arbetena på sin arbetsplats. Vad kan det bero på? Det beror inte
              på att de har lägre utbildning; de har ofta högre utbildning än
              sina manliga kolleger. Ändå har de en sämre utveckling när det
              gäller karriär och löner. Det beror ju på någonting. Det är inte
              bara det individuella valet.
            </seg>
            <seg xml:id="i-0f94f552e1343d50-0">
              Hon säger också att hon inte benämner sig demokrat. Jag måste
              säga att man häpnar när man hör en medlem av den svenska regeringen
              säga att hon inte benämner sig demokrat. Jag hoppas att vi får
              ett tillrättaläggande, för den ordningen kan vi inte ha. Det kan
              vi inte acceptera som riksdag.
            </seg>
            <seg xml:id="i-2430dbd85897f457-0">
              Jag har heller inte hört om statsrådet har tänkt sig att de hushållsnära
              tjänsterna också ska kunna locka till sig män. Jag vill ju se
              att detta är företag som fungerar väl. Det finns företag i dag
              som jobbar på den här marknaden och som har utvecklats i en positiv
              riktning när det gäller antalet anställda och antalet uppdrag.
              Men ska det bli en arbetsmarknad bara för kvinnor, eller ska det
              bli en arbetsmarknad för både kvinnor och män? Det måste man fundera
              på när man sjösätter en sådan här subventionerad reform.
            </seg>
          </u>
          <note xml:id="i-d3d14b1f309b6a57-0">
            Anf. 30 Statsrådet NYAMKO SABUNI (fp)
          </note>
          <u who="carina_hagg_fe9c1b" prev="cont" xml:id="i-569445cb195d50a7-0">
            <seg xml:id="i-2339c2e9e7009334-0">
              Herr talman! Jag har väldigt svårt att förstå denna klagosång
              över att vi skulle ta från de fattiga och ge till de rika. Regeringen
              sänker skatterna med 40 miljarder kronor. Av dessa 40 miljarder
              går 75 % till låg- och medelinkomsttagare. Det är vad den här
              regeringen gör, och det är historiskt. Det har aldrig någon annan
              regering gjort. Av 40 miljarder i skattesänkningar, bland annat
              jobbavdraget, går 75 % till låg- och medelinkomsttagare.
            </seg>
            <seg xml:id="i-dd0c24d90d6fa5cb-0">
              Är det en förnedring att anställa någon svart? Man kan inte anställa
              någon eller ge någon jobb om det inte finns någon i andra ändan
              som vill ha detta jobb. Att det inte har funnits arbeten på marknaden
              att söka sig till för de kvinnor som i dag befinner sig på den
              svarta marknaden har kanske varit ett stort problem. Men det problemet
              har ju den förra regeringen skapat, inte vi. Vi försöker bara
              tillrättalägga det som ni har förstört tidigare. Vi vill göra
              det genom att skapa jobb generellt på den stora arbetsmarknaden,
              men vi vill också ge de kvinnor som redan i dag befinner sig inom
              den svarta sektorn en möjlighet att faktiskt kunna kvala in i
              de trygghetssystem där du och jag befinner oss i dag.
            </seg>
            <seg xml:id="i-d9e0779ebed077fa-0">
              Sedan är det väldigt svårt när fyra socialdemokratiska kvinnor
              har fyra olika inriktningar på politiken. Den ena tycker att man
              ska jobba mindre kvinnor behöver jobba mindre så att de orkar
              med familjelivet. Den andra tycker att kvinnor ska jobba heltid
              för inkomstens skull. Ni måste ju ha en linje. Jag menar att både
              män och kvinnor behöver jobba mer. Jag menar också att vi ska
              kunna jobba mer bland annat genom att kunna få hjälp, att kunna
              köpa tjänster som underlättar för oss i hushållen helt okej.
            </seg>
            <seg xml:id="i-31c1efb0f3bd040d-0">
              Jag ser inte varför klasskillnaderna skulle öka bara för att
              man städar i ett hem i stället för i en lokal. Vad är skillnaden?
              Varför ökar klasskillnaderna med den ena formen men inte med den
              andra? Samtidigt som ni säger att klasskillnaderna ökar om någon
              städar i hemmet är det tydligen helt okej att branschen finns,
              bara den som köper tjänsten betalar vitt. Men då ökar väl fortfarande
              klasskillnaderna, eller hur? Den som får sin lön får ju sin lön
              i alla fall, oavsett om vi subventionerar den eller om någon annan
              betalar den med sin egen inkomst. Det är ju i slutändan arbetstagaren
              vi talar om, eller hur?
            </seg>
            <seg xml:id="i-4a70d1494e4b5084-0">
              800 000 människor köper svarta tjänster. Jag ska tala om för
              er att det inte bara är de ni kallar överklassen som köper de
              här tjänsterna, utan det gör alla möjliga hushåll i vårt land.
              Det handlar både om de traditionellt manliga jobben och om de
              traditionellt kvinnliga jobben. Det handlar om 66 000 årsarbeten.
            </seg>
            <seg xml:id="i-1d94600cc136a937-0">
              Den svarta branschen växer. Den är stor, och vi måste göra något
              åt det. Nu börjar vi i en ända och diskuterar hushållstjänster.
              Jag menar att det är viktigt att de kvinnor som finns inom den
              branschen också får möjlighet till en vit inkomst.
            </seg>
            <seg xml:id="i-22c1512d381d81f3-0">
              Det var väldigt många inlägg från mina kombattanter här. Det
              viktigaste jag vill säga är att de skattesänkningar som regeringen
              gör går till låg- och medelinkomsttagarna. Det tror jag är det
              viktigaste. De satsningar vi gör på arbetsmarknaden, inom familjepolitiken,
              inom företagande och generellt jämställdhetsarbete via jämställdhetsanslag
              är historiska och mycket större än vad den förra regeringen någonsin
              lyckades åstadkomma. Det är jag stolt över, men det är bara en
              början. Vi kommer att fortsätta, och jag hoppas verkligen, Monica
              Green och övriga, att ni efter den här mandatperioden faktiskt
              inser att det här var rätt. Regeringen har lagt en grund med jobben
              i centrum eftersom en egen inkomst är viktigare än bidrag och
              andra ersättningar.
            </seg>
          </u>
          <note type="speaker" xml:id="i-09f3db49097fbad7-0">
            Anf. 31 MONICA GREEN (s):
          </note>
          <u who="monica_green_30ca1b" xml:id="i-73b38a0aac7d1df5-2">
            <seg xml:id="i-59b464fe3573858e-0">
              Herr talman! Där delar vi åsikt: Jobben är det viktigaste. Att
              ha egen inkomst och egen försörjning är oerhört viktigt även för
              jämställdheten och för att kunna få bort klasskillnaderna i samhället.
              Det var därför den socialdemokratiska regeringen satsade så mycket
              på att vi ska ha människor i arbete. Att vi nu är nere på 4 %
              öppen arbetslöshet är ett jättebra steg i rätt riktning. Jag befarar
              tyvärr att det kommer att gå åt rakt motsatt håll när ni nu ska
              få regera några år.
            </seg>
            <seg xml:id="i-45cb259f3909b6ce-0">
              Jobbavdragen är en fördelning från de rika till de fattiga, säger
              statsrådet. Men det är ju de som tjänar mest som får mest pengar
              i jobbavdrag. Det är ju de som får de stora skattesänkningarna.
              Det är de gigantiska skattesänkningar som ni nu genomför som ökar
              klasskillnaderna i samhället. Ni ökar skillnaden mellan rik och
              fattig och mellan dem som har ett jobb och dem som för tillfället
              inte har ett jobb. När det inte är behovet som styr vilken tjänst
              man ska utföra utan bara vem som har råd att köpa tjänsten ökar
              klasskillnaderna ännu mer.
            </seg>
            <seg xml:id="i-87546bca239b4042-0">
              Dessutom vill jag påpeka att statsrådet inte har svarat på mina
              frågor. Blir det verkligen flera jobb? I Finland har det visat
              sig att det inte blivit det. Blir det lika många män som kvinnor
              i den här branschen så att man håller uppe lönerna?
            </seg>
            <seg xml:id="i-6df2984c733bfd03-0">
              De hushållsnära tjänsterna är kontraproduktiva ur jämställdhetssynpunkt.
              Det blir större skillnad mellan män och kvinnor och mellan rik
              och fattig med era förslag.
            </seg>
            <seg xml:id="i-dedf22e71b850e1e-0">
              Jag tycker också att det är trist att vi har ett statsråd i det
              mest demokratiska landet i världen som inte kallar sig demokrat.
              Jag beklagar det.
            </seg>
          </u>
          <note type="speaker" xml:id="i-4f7ffff8663096c5-0">
            Anf. 32 Statsrådet NYAMKO SABUNI (fp):
          </note>
          <u who="nyamko_sabuni_a7746a" xml:id="i-dfef1456ebceb9df-2">
            <seg xml:id="i-23bdf5e49285b2e7-0">
              Herr talman! Jag har faktiskt aldrig heller hört Monica Green
              stå i denna talarstol och kalla sig demokrat. Jag menar bara att
              man är det. Man är demokrat. Man är antirasist. Man tror på alla
              människors lika värde. Man tror på ett jämställt samhälle. Det
              är ingenting man måste sätta i pannan: Jag är feminist. Då kan
              jag lika gärna sätta en massa olika beteckningar i pannan för
              det jag står för.
            </seg>
            <seg xml:id="i-39677bab9f94d002-0">
              Jag står för ett jämställt samhälle. Jag står för ett demokratiskt
              samhälle. Jag tror på alla människors lika rätt. Så är det, Monica.
              Jag handlar; jag går bara inte omkring och kallar mig för saker.
            </seg>
            <seg xml:id="i-6f79501121646539-0">
              Sedan tänkte jag svara på en annan sak. Ni talar om att ensamarbete
              är farligt. Ni vet att vi har ungefär 100 000 enmansföretagare
              i Sverige. Är det också dåligt? Ska vi förbjuda det? Man kan inte
              ha företag när man är ensam för det blir för mycket ensamarbete.
              Ibland måste man kunna arbeta ensam också, och många gör det i
              form av egna företag. Många gör det som städare. De är lokalvårdare
              eller städar i lägenheter. Det finns redan många ensamma jobb
              i samhället. Sedan kan man alltid önska att det finns arbetskamrater
              att söka sig tillbaka till vid raster och så vidare.
            </seg>
            <seg xml:id="i-1636e41e9c96ae31-0">
              Blir det flera jobb? Ja, det viktigaste för mig är faktiskt att
              de som redan jobbar i den här branschen återigen får möjligheten
              att kvala in till det sociala försäkringssystemet. Skapar vi flera
              jobb i samhället generellt kanske de inte nödvändigtvis behöver
              stanna inom denna bransch. Då kanske de söker sig vidare. Det
              är också bra. Men den som vill, den som kan och den som hittar
              jobb inom branschen måste kunna få göra det. Då ska de kunna göra
              det vitt. Det är det viktigaste.
            </seg>
            <seg xml:id="i-96dea89dd55a091f-0">
              Om de är många eller om de är få kan jag inte svara på. Det viktigaste
              är att de som finns där faktiskt kvalar in till trygghetssystemet.
              Det är det viktigaste för mig.
            </seg>
            <seg xml:id="i-8bbbe57daf6b1417-0">
              Mycket viktigt är också att de som kan och vill ges möjligheten
              att faktiskt kunna köpa dessa tjänster för att kunna kombinera
              familjelivet och yrkeslivet. Det är viktigt också för småbarnsfamiljer,
              som Veronica Palm var inne på. Den familjepolitik vi för med valfriheten
              och vårdnadsbidraget, som många har beklagat sig över, ger faktiskt
              föräldrarna möjlighet att gå ned lite i arbetstid. De får ersättning
              för att kunna vara lite mer med sina barn ett antal år innan barnen
              börjar skolan. Det är också bra.
            </seg>
            <seg xml:id="i-54bd26abb5cad67a-0">
              Ökad valfrihet och möjligheten att låta familjerna själva vid
              köksbordet faktiskt fatta de beslut som passar familjen menar
              jag är det viktigaste i jämställdhetspolitiken.
            </seg>
          </u>
          <note xml:id="i-f141a085f80c8763-2">
            Överläggningen var härmed avslutad.
          </note>
          <note xml:id="i-7b92378a68f8d85a-0">
            5 § Hänvisning av ärenden till utskott
          </note>
          <note xml:id="i-b4ddee5958a5df9d-0">
            Föredrogs och hänvisades
          </note>
          <note xml:id="i-6fbf6b0b0692fe83-0">
            6 § Bordläggning
          </note>
          <note xml:id="i-d418d17cc15b83ed-0">
            Anmäldes och bordlades
          </note>
          <note xml:id="i-137239635bc89ea6-0">
            7 § Anmälan om frågor för skriftliga svar
          </note>
          <note xml:id="i-3afe71ac230f69bf-0">
            Anmäldes att följande frågor för skriftliga svar framställts
          </note>
          <note xml:id="i-b8448448db69279b-0">
            den 23 november
          </note>
          <note xml:id="i-b99d58a345c6be91-0">
            Carina Hägg
          </note>
          <note xml:id="i-a6e1c37ef15c2eab-0">
            den 24 november
          </note>
          <note xml:id="i-e45246372cfc04fe-0">
            Hans Backman
          </note>
          <note xml:id="i-442780cb198b3990-0">
            LiseLotte Olsson
          </note>
          <note xml:id="i-844b30de5a735c86-0">
            Berit Andnor
          </note>
          <note xml:id="i-bbc0956177895a91-0">
            Lars Mejern Larsson
          </note>
          <note xml:id="i-ac36141256abc4f8-0">
            Peter Hultqvist
          </note>
          <note xml:id="i-fb6ac52d461266b7-0">
            Birgitta Sellén
          </note>
          <note xml:id="i-f0fe65368428ca27-0">
            Frågorna redovisas i bilaga som fogats till riksdagens snabbprotokoll
            tisdagen den 28 november.
          </note>
          <note xml:id="i-f6dd491e6e3d9a35-0">
            8 § Kammaren åtskildes kl. 10.40.
          </note>
          <note xml:id="i-efefb572ad49c8fb-0">
            Förhandlingarna leddes av talmannen.
          </note>
          <note xml:id="i-626318c11c301ae7-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
