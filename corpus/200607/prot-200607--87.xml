<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--87</head>
          <docDate when="2006-04-10">2006-04-10</docDate>
        </div>
      </front>
      <body>
        <div>
          <note xml:id="i-a0deea2200cf77d4-0">
            ﻿
          </note>
          <note xml:id="i-af0f4ffabfdacd25-0">
            Riksdagens protokoll
          </note>
          <note xml:id="i-0c10b891c62aefc7-0">
            2006/07:87
          </note>
          <note xml:id="i-b2a91503536fdddb-0" type="date">
            Tisdagen den 10 april
          </note>
          <note xml:id="i-feca4c4a4bc52185-0">
            Kl. 13:30 - 22:01
          </note>
          <note xml:id="i-02afc68e86dee78c-0">
            1 § Justering av protokoll
          </note>
          <note xml:id="i-e4c558b6f0098977-0">
            Justerades protokollet för den 30 mars.
          </note>
          <note xml:id="i-54d992c5b712f9f1-0">
            2 § Meddelande om frågestund
          </note>
          <note xml:id="i-5aaa5e73c78bf0bb-0">
            Förste vice talmannen meddelade att vid frågestunden torsdagen
            den 12 april kl. 14.00 skulle följande statsråd närvara:
          </note>
          <note xml:id="i-99fcf2f5aa568882-0">
            Statsrådet Jan Björklund (fp), statsrådet Cristina Husmark Pehrsson
            (m), statsrådet Åsa Torstensson (c), miljöminister Andreas Carlgren
            (c) och statsrådet Sten Tolgfors (m).
          </note>
          <note xml:id="i-05ecc19baf9e226f-0">
            3 § Meddelande om debatt med anledning av vårpropositionens avlämnande
          </note>
          <note xml:id="i-e467cdd187c46aaa-0">
            Förste vice talmannen meddelade att debatten med anledning av
            vårpropositionens avlämnande skulle äga rum måndagen den 16 april
            kl. 10.00 .
          </note>
          <note xml:id="i-c3005f4b22850381-0">
            Meddelandet hade delats ut till kammarens ledamöter.
          </note>
          <note xml:id="i-e3e4bcee55de952e-0">
            4 § Svar på interpellation 2006/07:422 om konsekvensanalyser
            av statliga företag
          </note>
          <note type="speaker" xml:id="i-fcbe0b8c1c0fbb77-0">
            Anf. 1 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-91e8eb437a637b37-0">
            <seg xml:id="i-1c36a68ee2516fac-0">
              Herr talman! Bosse Ringholm har ställt tre frågor till mig.
            </seg>
            <seg xml:id="i-e37f1cd7b617be72-0">
              För det första frågar Bosse Ringholm när jag avser att redovisa
              konsekvensanalysen av de sex statliga bolag som är aktuella för
              försäljning för riksdagen och allmänheten. För det andra frågar
              Bosse Ringholm när jag kommer att redovisa motsvarande konsekvensanalys
              för övriga statliga bolag som kan bli aktuella för försäljning.
              För det tredje frågar Bosse Ringholm vilka motiven är för min
              taktik att först föreslå utförsäljning av vissa statliga bolag
              och sedan i efterhand om ens då redovisa aktuella konsekvensanalyser
              som uppenbarligen görs inom Näringsdepartementet men som hemlighålls.
            </seg>
            <seg xml:id="i-3daf41757fee150c-0">
              Jag svarar på frågorna i ett sammanhang.
            </seg>
            <seg xml:id="i-e2a1079b37bfceeb-0">
              Frågorna baserar sig på flera missförstånd från Bosse Ringholms
              sida. Regeringen anmälde i budgetpropositionen att vi avsåg att
              genomföra en genomgång av alla statligt ägda företag där argument
              för och emot ett statligt ägarengagemang vägs mot varandra.
            </seg>
            <seg xml:id="i-da623bcda2341b84-0">
              Regeringen lämnade den 2 mars 2007 propositionen Försäljning
              av vissa statligt ägda bolag till riksdagen. Av den framgår att
              regeringen gjort bedömningen att en försäljningsprocess för sex
              av de statligt ägda bolagen nu kan inledas. Regeringens motiv
              för förslaget framgår av propositionen. Regeringen säger också
              i propositionen att vi kommer att rapportera om försäljningarna
              till riksdagen i kommande skrivelser, rapporter och budgetpropositioner.
            </seg>
            <seg xml:id="i-72b5c4880472c1af-0">
              Resultatet av den genomgång av övriga statligt ägda bolag som
              regeringen aviserade i budgeten kommer att presenteras när den
              är klar men så är ännu inte fallet. Regeringen bedriver inte något
              hemlighetsmakeri som Bosse Ringholm tycks tro.
            </seg>
          </u>
          <note type="speaker" xml:id="i-c658808050dff17a-0">
            Anf. 2 BOSSE RINGHOLM (s):
          </note>
          <u who="bosse_ringholm_4e5a25" xml:id="i-ee6e195c0576c6d7-0">
            <seg xml:id="i-b35258a59f5afd5c-0">
              Herr talman! Maud Olofsson försöker sig på det klassiska knepet
              att hon, när jag ställer tre frågor till henne och hon varken
              kan eller vill svara på någon av de tre frågorna, säger att frågorna
              är fel ställda, att det är ett missförstånd bakom frågorna. Men,
              Maud Olofsson, det var tre ganska enkla frågor. Regeringen har
              deklarerat att den vill sälja ut en del statliga företag. Regeringen
              har lämnat en proposition om på vilket sätt man ska sälja ut de
              sex statliga företagen och sedan eventuellt en fortsättning. Jag
              har ställt enkla frågor som handlar om förutsättningarna för utförsäljningen.
              Om man ska sälja något brukar man ju först tänka efter: Är det
              bra eller dåligt att sälja de statliga företagen? Vad är skälen
              för att sälja? Vad är skälen mot att sälja? Det kallas för en
              konsekvensanalys, Maud Olofsson.
            </seg>
            <seg xml:id="i-59dd45e1414de59d-0">
              Jag har för det första frågat: Har regeringen för avsikt att
              redovisa någon konsekvensanalys av de sex företag som man nu vill
              sälja ut? Jag har för det andra frågat: Har regeringen för avsikt
              att redovisa någon konsekvensanalys för övriga statliga företag
              som man möjligen vill sälja ut i framtiden? Jag har för det tredje
              frågat: Vad är det för strategi, för taktik, som regeringen har
              att hemlighålla den eventuella konsekvensanalys som finns eftersom
              vi i riksdagen inte har fått se den? Svenska folket har inte fått
              se den.
            </seg>
            <seg xml:id="i-2a78e9c87ee56034-0">
              Maud Olofsson säger att det inte är något hemlighetsmakeri. Ska
              jag tolka det som att det inte finns några konsekvensanalyser?
              Regeringen har alltså stuckit huvudet rätt ut och sagt att vi
              säljer. Om det är bra eller dåligt tar vi möjligtvis reda på i
              efterhand, när vi redan har sålt, men inte innan vi säljer. Vem
              annars skulle bete sig på ett sådant sätt oavsett om det gäller
              att sälja statliga företag eller någon annan form av egendom?
              Man försöker väl först ta reda på om det är bra eller dåligt för
              samhällsekonomin, om det är bra eller dåligt för statsfinanserna.
            </seg>
            <seg xml:id="i-85f88c2589ffd1e3-0">
              Att det är dåligt har ju redovisats i massor av sammanhang. I
              massor av tidningar och i andra sammanhang har man kunnat påvisa
              att det är en stor statsfinansiell förlust att sälja ut statliga
              företag och få in några få miljarder kronor per år som man kan
              använda för att betala av på statsskulden när man i stället kunde
              få ett par tre gånger fler miljarder kronor varje år i utdelning
              från de statliga företagen nu och i framtiden. Det är en dålig
              affär för staten.
            </seg>
            <seg xml:id="i-5c314482d5359244-0">
              Jag förstår att Maud Olofsson mot den bakgrunden över huvud taget
              inte vill se någon konsekvensanalys. Men, Maud Olofsson, de tre
              enkla frågorna hade då kunnat besvaras genom att ni sagt: Vi är
              inte intresserade av någon konsekvensanalys från regeringens sida.
              Vi tänker sälja ut oavsett om det är bra eller dåligt. Det är
              vår linje i den borgerliga regeringen. Då hade jag sagt att jag
              beklagar att det är så, att ni slösar med skattebetalarnas pengar,
              att ni inte bryr er om samhällsekonomin. Ni bryr er inte om jobben.
              Ni bryr er inte om var huvudkontoren för de här företagen finns
              i framtiden. Ni bryr er inte om forskningen. Ni bryr er över huvud
              taget inte om de här företagen, deras anställda och vad de levererar
              för produkter.
            </seg>
            <seg xml:id="i-81a09258d6e545ae-0">
              Det hade varit ett ärligt svar, Maud Olofsson, om regeringen
              hade sagt att den inte bryr sig om konsekvenserna. Nu säger Maud
              Olofsson: Vi ska redovisa konsekvensanalyserna senare. Då är min
              fråga än en gång: Vad är det för poäng med att redovisa konsekvensanalyserna
              efter det att man har sålt företagen? Vem annars skulle komma
              på denna strålande idé, att först sälja ut och sedan ta reda på
              om det var bra eller dåligt, det vi gjorde? Uppenbarligen har
              Maud Olofsson kommit på den idén, om det är det jag ska tolka
              in i svaret, att hon i efterhand möjligen ska presentera någon
              form av konsekvensanalys.
            </seg>
            <seg xml:id="i-02b3e6c95d970e8b-0">
              Därför är min slutfråga: När kommer ni att sluta med hemlighållandet
              av konsekvensanalyserna, som Maud Olofsson enligt uppgift i Dagens
              Nyheter har sagt ändå finns, men som vi andra inte har fått ta
              del av? När kommer hemlighetsmakeriet att upphöra, Maud Olofsson?
            </seg>
          </u>
          <note type="speaker" xml:id="i-3a294adf3460df08-0">
            Anf. 3 HILLEVI LARSSON (s):
          </note>
          <u who="hillevi_larsson_896639" xml:id="i-22bba4262347b39c-0">
            <seg xml:id="i-c15ac29680a47c80-0">
              Herr talman! Jag skulle framför allt vilja tala lite om SBAB.
              Många bedömare har ju menat att SBAB har haft en återhållande
              effekt när det gäller bolånen och räntorna på dem. Vi har kanske
              aldrig tidigare haft en situation i Sverige där så många har lån
              som i dag. Det hänger också ihop med att räntorna har varit låga.
              Det är många som till exempel har köpt bostadsrätt, hus eller
              något annat där man har tagit lån. Då är det ju helt avgörande
              att räntenivåerna på hus hålls nere. Det är också många bedömare
              som menar att redan måttliga räntehöjningar skulle leda till att
              många blev skuldsatta i Sverige, och kanske till och med tvingades
              sälja huset för att klara situationen.
            </seg>
            <seg xml:id="i-73e3f53429cf3438-0">
              SBAB är bara ett av de företag som man planerar att sälja ut.
              Därför tror jag att det är väldigt viktigt att man ser lite bredare
              på konsekvenserna. Det här är något som jag tror skulle drabba
              väldigt många. Det är tråkigt, tycker jag, precis som Bosse Ringholm
              sade, att man kommer med konsekvensanalysen efteråt. Man brukar
              ju göra det före och utifrån det sedan avgöra om det är värt priset,
              alla de merkostnader, både mänskligt och ekonomiskt, som det kan
              innebära i längden.
            </seg>
            <seg xml:id="i-23cc274446cd8961-0">
              Sedan är ju de här företagen också kassakor för staten. Det är
              långsiktiga pengar som vi går miste om även om man får en engångssumma.
              Det måste man naturligtvis också väga in. Man förlorar också kontrollen
              över verksamheter som är väldigt viktiga för svenska folket. Sedan
              är det så klart också arbetstillfällena inom de här verksamheterna
              som vi inte kan garantera.
            </seg>
            <seg xml:id="i-a098cb97a048b180-0">
              Jag tycker inte riktigt att det svar som Bosse Ringholm har fått
              förklarar varför inte konsekvensanalysen kommer före. Så bråttom
              kan det väl ändå inte vara? Regeringen har trots allt ett par
              år sig innan nästa val då man skulle kunna sälja ut. Man hade
              faktiskt kunnat presentera det här innan. Jag hoppas verkligen
              att det som nu kommer, vilket vi får hoppas att det gör, ändå
              innehåller någon form av konsekvensanalyser där man går lite på
              djupet med merkostnaden och vad den kan innebära.
            </seg>
            <seg xml:id="i-d61a77254a758aef-0">
              Vi har också avreglerat en del verksamheter i Sverige. Detta
              har inte fått odelat positiva konsekvenser. När man nu går steget
              längre och dessutom säljer ut borde man faktiskt titta lite i
              backspegeln. Borde vi inte lära av tidigare erfarenheter och borde
              vi, framför allt, inte tänka efter före i stället för efter? Jag
              hoppas att vi kan få ett svar på de här frågorna.
            </seg>
          </u>
          <note type="speaker" xml:id="i-4da7cd999220f007-0">
            Anf. 4 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-0">
            <seg xml:id="i-657663ec1da6398b-0">
              Herr talman! Tack, Bosse Ringholm, för en väldigt välformulerad
              interpellation om konsekvensanalyser med anledning av utförsäljningarna.
            </seg>
            <seg xml:id="i-eb6089bb6bf89934-0">
              I dag har Vänsterpartiet begärt att finansutskottet ska ta initiativ
              till en revisionsliknande utredning. Sedan Riksrevisionen infördes
              har man sett till att utskotten kan ta sådana initiativ. Detta
              gör vi därför att vi anser att finansutskottet har ett särskilt
              intresse av att följa det som sker i detta ärende eftersom det
              har en stark påverkan på budgeten, det undandrar framtida intäkter,
              och det påverkar också självklart framtida utgifter.
            </seg>
            <seg xml:id="i-5200fc05356791f4-0">
              Därför tycker jag att det har varit intressant att följa denna
              debatt där Maud Olofsson säger att hon inte tänker redovisa några
              konsekvensanalyser av sina förslag. Det hade man förväntat sig
              när propositionen kom.
            </seg>
            <seg xml:id="i-b92c0ead20259e7e-0">
              Men vad kan man titta på i en revisionsliknande utredning från
              finansutskottet? Bland annat kan man titta på vilka konsekvenser
              som detta får utifrån ett medborgarperspektiv. I vilken del kan
              medborgarna ta del av denna process? Vilka konsekvensanalyser
              skulle de ha behövt ta del av för att man skulle kunna ta ställning
              till själva utförsäljningen här i riksdagen? Hur har upphandlingen
              gått till när det gäller de företag som ska genomföra försäljningarna?
              Vi har ju alldeles nyligen kunnat ta del av att en chef har hoppat
              av på grund av att man anser att man har bristande resurser för
              att genomföra detta. Hur påverkas marknaden? Det är också viktigt
              att veta.
            </seg>
            <seg xml:id="i-e983c1f5be988e32-0">
              Vi fick i dag höra i finansutskottet att EU-kommissionen tänker
              ta fram en rapport eftersom bankmarknaden inte fungerar. Det är
              ett oligopol. Och regeringen funderar på att sälja ut en helägd
              bank och en delägd bank. Det får självklart konsekvenser både
              för förutsättningarna för marknaden och för kunderna.
            </seg>
            <seg xml:id="i-3a2e13b7ab2a5256-0">
              Det finns annat att ta del av i fråga om forskning och utveckling
              för finansutskottet och självklart i fråga om ett arbetsmiljöperspektiv.
              Man ska ju enligt arbetsmiljölagen också göra konsekvensutredningar
              av sådana här beslut.
            </seg>
            <seg xml:id="i-aac055d9f6d0bac6-0">
              Det ska därför bli intressant att se om Maud Olofsson kommer
              att utveckla sitt svar till Bosse Ringholm och klargöra en del
              som återstår trots att vi har debatterat denna fråga flera gånger
              i kammaren hittills. Jag tycker inte att vare sig Mats Odell tidigare
              eller Maud Olofsson i dag har kunnat svara på de frågor som finns
              från medborgarnas representanter i denna kammare.
            </seg>
            <seg xml:id="i-b761abc8933cb139-0">
              Jag tycker också att det är viktigt att titta på hur utförsäljningen
              går till eftersom det är väldigt sällan som vi har sålt ut så
              stora delar av medborgarnas gemensamma egendom som vi gör i detta
              fall.
            </seg>
            <seg xml:id="i-db4502917f618e29-0">
              Jag kommer ihåg när vi hade en borgerlig regering förra gången.
              Då sålde man bland annat ut Assi Domän. De som köpte Assi Domän
              då fick tillbaka det som de gav för bolaget på tre år. Nu har
              man från regeringens sida inte begärt undantag från bästa möjliga
              pris. Man kan däremot ifrågasätta hur marknaderna kommer att påverkas,
              till exempel bankmarknaden. Det gäller även när man säljer ut
              Telias kopparnät.
            </seg>
          </u>
          <note type="speaker" xml:id="i-477420e71b0dbb94-0">
            Anf. 5 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-91e8eb437a637b37-1">
            <seg xml:id="i-3c1c80a8d3daaf19-0">
              Herr talman! Det är ett känt trick att säga att någon inte har
              svarat på frågorna när man inte gillar svaren. Jag har svarat
              på frågorna. Jag har svarat att den här regeringen har gjort analysen
              att dessa sex bolag ska säljas. Varför? Jo, därför att vi inte
              tycker att staten ska äga bolag när det finns andra på den kommersiella
              marknaden som kan sköta dessa bolag mycket bättre.
            </seg>
            <seg xml:id="i-decf999f85e9e310-0">
              Staten ska äga bolag när det handlar om att staten har ett särskilt
              uppdrag. Jag har jättesvårt att se varför staten ska producera
              sprit. Bosse Ringholm som är en känd nykterist borde kunna förklara
              här i riksdagen varför staten ska producera sprit. Varför ska
              staten sälja sprit? Vad är det för uppdrag som staten ska ha som
              är så unikt och så viktigt?
            </seg>
            <seg xml:id="i-753d2377b5a6283b-0">
              Vi har redovisat, både i propositionen och före valet, varför
              vi tycker att dessa bolag ska säljas. Vi ser inte att staten har
              en uppgift att fylla när det gäller just dessa sex bolag.
            </seg>
            <seg xml:id="i-8c1ba3d53d95b89f-0">
              Det som man också ska komma ihåg är att det redan har fattats
              beslut i riksdagen om försäljning av Telia, Nordea och OMX. Det
              lade den gamla socialdemokratiska regeringen fram en proposition
              om, och vi har fattat beslut i riksdagen om det. Då kan man fundera
              på vad det fanns för analys då. Vilken analys gjorde regeringen
              när det gällde att dessa tre bolag skulle säljas? Någon sådan
              har mig veterligt aldrig redovisats. Men det skulle vara intressant
              att kanske få den redovisad här och nu.
            </seg>
            <seg xml:id="i-59a8a31a5b5b16fb-0">
              Jag har också sagt att vi har pekat ut två företag som inte ska
              säljas, nämligen Vattenfall och LKAB. Skälen till det är att det
              är fråga om naturtillgångar som är viktiga för samhället. Där
              ser vi ett motiv för det statliga ägandet.
            </seg>
            <seg xml:id="i-b7d47c4e8260adbb-0">
              Men i övrigt kommer vi att gå igenom alla bolag som staten äger
              för att se följande: I vilka lägen har vi ett bolag som har ett
              samhälleligt ansvar som är väldigt tydligt? I vilka lägen har
              vi ett samhälleligt och ett kommersiellt ansvar som kanske är
              ungefär lika stort? Och i vilka lägen finns det bara ett kommersiellt
              skäl att äga? Detta kommer vi att gå igenom, och jag kommer att
              redovisa det när det är klart.
            </seg>
            <seg xml:id="i-8fe9031de00a3f23-0">
              Jag tycker naturligtvis att det är viktigt att vi är ansvarsfulla
              vid denna försäljning. Det handlar om att följa den budgetlag
              som riksdagen har fattat beslut om och där det tydligt sägs att
              vi ska ta ansvar för skattebetalarnas pengar. Vi kommer att göra
              det med stor omsorg, och vi kommer att redovisa till riksdagen
              hur den försäljningsprocessen fortlöper.
            </seg>
            <seg xml:id="i-22b465cfe1d18969-0">
              Det som jag tycker är viktigt att komma ihåg när man äger statliga
              bolag är att det inte alltid är guld och gröna skogar i det statliga
              ägandet. Det kan behöva tillskjutas medel av olika slag under
              årens lopp. Det har också skett i dessa bolag. Då är det viktigt
              att säga att det tränger ut andra viktiga satsningar om vi måste
              tillskjuta medel till det statliga ägandet. Det kan tränga ut
              satsningar på lärare, sjuksköterskor, vårdpersonal och annat.
              Därför är det viktigt att staten faktiskt bestämmer sig för när
              man ska äga bolag och inte.
            </seg>
            <seg xml:id="i-e9b9cb1a0eb16e01-0">
              Jag tycker att det är tydligt att det finns en ideologisk skillnad
              mellan vänstersidan och Allians för Sverige. Vi tror på det privata
              näringslivet, och vi tror på det privata företagandet. Vi tycker
              att staten ska äga bolag bara när det finns ett tydligt motiv
              för det, medan vänstersidan tycker att det statliga ägandet i
              sig har ett värde. Det är väl en ideologisk skillnad som vi får
              acceptera. Men vi kommer på ett mycket ansvarsfullt sätt att förvalta
              de bolag som vi har kvar men också de bolag som vi nu kommer att
              sälja. Sedan må vänsteroppositionen ogilla det. Men det är väl
              mer av ideologisk karaktär.
            </seg>
          </u>
          <note type="speaker" xml:id="i-89435663101e098c-0">
            Anf. 6 BOSSE RINGHOLM (s):
          </note>
          <u who="bosse_ringholm_4e5a25" xml:id="i-ee6e195c0576c6d7-1">
            <seg xml:id="i-f62d02759bd61fdb-0">
              Herr talman! De statliga företagen går just nu lysande. De lämnar
              ett oerhört bra resultat för 2006, och de har gjort det under
              de senaste åren. Det är ett resultat av en välskött socialdemokratisk
              statlig företagspolitik, där den statliga arbetsgivaren i de olika
              statliga företagen har känt ett stort stöd från sina uppdragsgivare,
              det vill säga från regering och riksdag under den socialdemokratiska
              regeringen.
            </seg>
            <seg xml:id="i-b8a16211431337a7-0">
              Uppenbarligen är det så att de som nu jobbar i de statliga företagen
              inte längre känner detta stöd, och inte har detta stöd hos den
              nya regeringen. Den nya borgerliga regeringen har tagit över en
              guldgruva från den tidigare socialdemokratiska regeringen i form
              av ett stort antal välskötta statliga företag. Och det första
              som man gör är att näpsa företagen och säga: Ni ska säljas ut
              så fort som möjligt. Varför? Det ska vi ta reda på i efterhand.
            </seg>
            <seg xml:id="i-82e48605ec393324-0">
              Ska man ha en konsekvensanalys av hur det går för våra jobb i
              de statliga företagen? Det är över 200 000 människor som jobbar
              i de statliga företagen. Det sägs att man i efterhand kan ta reda
              på hur det går för jobben.
            </seg>
            <seg xml:id="i-7bc53aaca4abfcd1-0">
              Hur ska det vara med konkurrenssituationen? Det är man inte ett
              dugg intresserad av nu i varje fall. Det kan någon forskare ta
              reda på i efterhand om det hade någon betydelse.
            </seg>
            <seg xml:id="i-d707776d6aa4cc3f-0">
              Skälet till att staten har ägt och äger företag är bland annat
              att man har velat medverka till en bättre konkurrens. Hillevi
              Larsson nämnde SBAB. Det har varit för att värna viktiga nationella
              intressen och för att ge folkhushållet goda ekonomiska tillgångar
              också naturligtvis. Detta struntar Maud Olofsson i. När jag i
              min interpellation har frågat om konsekvensanalysen, som man bör
              göra innan man säljer ut någonting, är det generande att Maud
              Olofsson inte har något svar.
            </seg>
            <seg xml:id="i-b68ad66ac00773e3-0">
              Maud Olofsson har inte gjort någon konsekvensanalys. En liten
              tunn proposition på några få sidor är lämnad till riksdagen. Den
              handlar i huvudsak om hur man ska sälja statliga företag, inte
              varför. Den handlar inte om någon konsekvensanalys, inte om motivet.
              Den har ingen genomgång av vad det betyder för jobben, för forskningen,
              för landets ekonomi och för statsfinanserna. Allt detta är ointressant
              för en regering som av ideologiska skäl vill säja ut varje statligt
              företag.
            </seg>
            <seg xml:id="i-ab05562ba06d366d-0">
              Jag har ställt ännu en fråga till Maud Olofsson. När får vi se
              konsekvensanalysen för de företag som nu inte föreslås säljas
              ut ytterligare ett 50-tal företag? Maud Olofsson säger: Det håller
              vi på med, men det kommer vi att hemlighålla på samma sätt som
              vi har hemlighållit konsekvensanalysen för de första sex företagen.
            </seg>
            <seg xml:id="i-5f57c0b4a49124ba-0">
              Jag tycker inte att vare sig kammaren eller svenska folket har
              anledning att nöja sig med beskedet att Maud Olofsson ska sitta
              på sin kammare på sitt departement och hemlighålla eventuella
              konsekvensanalyser som har gjorts av tjänstemän i departementet.
              Vi ska få veta det efter det att man har fattat beslut om att
              avyttra en del av företagen. Vi ska få veta det efter det att
              företagen har sålts ut och kapitalet har förskingrats och efter
              det att möjligheten att utveckla svenska jobb och svenska produkter
              och tjänster har försämrats via utförsäljning. Vi vet ingenting
              om vem som tar hand om dem. Det kan vara utländska köpare. Det
              kan vara monopolliknande och oligopolliknande förhållanden i en
              del av branscherna vid utförsäljningen. Vi har ingen aning om
              vad utförsäljningen kommer att landa i.
            </seg>
            <seg xml:id="i-24fdc59a577e1662-0">
              Maud Olofsson säger: Konsekvensanalysen får ni se efter det att
              vi har gjort affären.
            </seg>
            <seg xml:id="i-46e561cebc797ce9-0">
              Maud Olofsson har ju viss erfarenhet av näringslivsverksamhet,
              även om det, såvitt jag förstår, har varit en ganska dyster erfarenhet
              på hemmaplan i Västerbotten med omkullkörda företag och annat.
              Nu håller Maud Olofsson på att köra omkull de statliga svenska
              företagen också. Det borde svenska folket sätta stopp för och
              se till att Maud Olofsson inte säljer ut framgångsrika statliga
              företag utan att ge oss någon som helst information om konsekvensanalyserna.
            </seg>
          </u>
          <note type="speaker" xml:id="i-4653c1249131b8cf-0">
            Anf. 7 HILLEVI LARSSON (s):
          </note>
          <u who="hillevi_larsson_896639" xml:id="i-22bba4262347b39c-1">
            <seg xml:id="i-c6b552827c390298-0">
              Herr talman! Vi har fått höra motiven till att man säljer ut.
              Det verkar vara ideologiska motiv. Motiv är ju inte detsamma som
              konsekvensanalys. Man kan ha ideologiska motiv och ändå inse de
              negativa konsekvenser som kan komma och bestämma sig för att det
              positiva eller det negativa överväger och att man inte genomför
              utförsäljningen.
            </seg>
            <seg xml:id="i-f19e63789de3e7f7-0">
              Det är otvivelaktigt så att vi förlorar kontrollen över viktiga
              verksamheter. Erfarenheten visar att när man släpper marknaden
              totalt fri leder det inte automatiskt till bättre konkurrens och
              lägre priser; man har snarare sett en motsatt tendens. Det kan
              man se när det gäller bensinbolag som trissar upp priserna. Tidigare
              har man kunnat se det inom livsmedelssektorn, men där har det
              blivit bättre. På område efter område kan man se att utan statlig
              kontroll kan man förlora viktiga samhällsvärden. Man kan få motsatsen
              till det som kanske var anledningen till att man en gång genomförde
              utförsäljningen.
            </seg>
            <seg xml:id="i-78c8c87c16144b0c-0">
              Med de erfarenheterna i ryggsäcken är det ännu viktigare att
              göra en konsekvensanalys. Det blir lite märkligt när man säger
              att det här området är viktigt för folk och anledningen till att
              man åtminstone än så länge inte säljer ut Vattenfall. SBAB är
              däremot inte viktigt. Det är inte viktigt för människor att ha
              låga boräntor trots att de bygger hela sitt boende på detta. Om
              situationen ändras kanske man riskerar att få sälja hus och hem
              och flytta.
            </seg>
            <seg xml:id="i-2dfc32bc605aecd4-0">
              Jag tycker att det är väldigt viktiga frågor för gemene man.
              Det har också blivit en väldigt kraftig reaktion från svenska
              folket på den här utförsäljningen. Jag tycker att folket förtjänar
              svar på varför det inte har blivit någon konsekvensanalys.
            </seg>
          </u>
          <note type="speaker" xml:id="i-83724815c6e5d99e-0">
            Anf. 8 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-1">
            <seg xml:id="i-81eaee3258f3b164-0">
              Herr talman! Jag reagerade på något som statsrådet sade. Hon
              sade att ägande i sig har ett ideologiskt värde för dem på vänsterkanten.
              Jag tycker att det är ett märkligt påstående. Det verkar vara
              ett större ideologiskt värde för dem på högerkanten som hela tiden
              säger sig stå för en ideologi där demokratin inte ska omfatta
              ekonomin.
            </seg>
            <seg xml:id="i-c3afa78424193f00-0">
              Självklart är ägande i sig en ideologisk fråga eftersom ägande
              medför makt. Visst handlar ägandefrågor om ideologi, men vi har
              helt olika ingångslägen. Från vänsterkanten anser vi att även
              medborgarna ska ha makt över väsentliga delar av ekonomin. Det
              försöker man i dag utestänga medborgarna från, bland annat genom
              det förslag som alliansen har lagt fram.
            </seg>
            <seg xml:id="i-277c742dfa31e03b-0">
              Med det här förslaget privatiserar man vinsterna men socialiserar
              förlusterna. Vi beräknar att staten förlorar ungefär 10 miljarder
              per år i intäkter genom det förslag som ni har lagt fram. Intäkterna
              från bolagen är mycket större än vad ni avser att betala av på
              statsskuldens räntor.
            </seg>
            <seg xml:id="i-f6cedbe9c758244b-0">
              Ni säger att marknaden sköter det här bättre. Om man tittar tillbaka
              i historien kan man se att staten många gånger har gått in och
              räddat marknaden. Inte är det staten som har gått i konkurs gång
              på gång eller ständigt gjort dåliga affärer. Det är snarare tvärtom
              så att staten har räddat oerhört många marknader. Det har man
              till exempel gjort nu med SBAB när man har pressat räntekostnaderna
              för bolånekunderna.
            </seg>
            <seg xml:id="i-8b2c45b0233d5493-0">
              Vi kunde alldeles nyss höra att det är ett oligopol på bankmarknaden.
              Det är väl inte ett bra sätt att sköta marknaden.
            </seg>
            <seg xml:id="i-56f0fa8f61a8313e-0">
              En sak som vi inte har diskuterat är att en huvuddel av Vasakronans
              kunder i dag är statliga myndigheter. 40 procent av kunderna är
              statliga myndigheter. Erfarenheter av när man säljer ut offentliga
              lokaler där man själv är hyresgäst är att hyrorna stiger i min
              kommun med 11,8 procent första året. Det kan sägas vara en mycket
              dålig affär.
            </seg>
            <seg xml:id="i-df02cb9832e522f0-0">
              Konsekvensanalyser efterlyses fortfarande.
            </seg>
          </u>
          <note type="speaker" xml:id="i-b7ba165cb8549141-0">
            Anf. 9 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-08a82cfb16bc2869-0">
            <seg xml:id="i-81b35b153739cafa-0">
              Herr talman! Huvudfrågan i interpellationen från Bosse Ringholm
              handlar alltså om konsekvensanalyser av statliga företag, ingenting
              annat. Det är huvudfrågan. Man kan fundera på varför Maud Olofsson
              väljer att avstå från att svara på frågan om konsekvensanalyserna.
            </seg>
            <seg xml:id="i-008365446cadd28a-0">
              Är det inte viktigt att få reda på hur många jobb som kan försvinna
              nere i Skåne på Vin &amp; Sprits bolag? Är det inte viktigt att ta
              reda på vilka konsekvenser det får?
            </seg>
            <seg xml:id="i-a04e59e854a4f5d6-0">
              Är det inte viktigt att ta reda på vad som händer med räntan
              för alla som har skaffat sig ett bolån? Är det inte viktigt att
              göra en konsekvensanalys?
            </seg>
            <seg xml:id="i-34b391604cc79da4-0">
              Är det inte viktigt att fundera på hur mycket statskassan förlorar
              på att sälja de här bolagen? Varför är det inte viktigt för den
              borgerliga regeringen?
            </seg>
            <seg xml:id="i-c0b8d6dc6060f106-0">
              Den enda konsekvens som vi känner till i samband med de statliga
              bolagen är att den borgerliga regeringen har gått in och fördubblat
              arvodena för styrelseordförande och ledamöter i Vin &amp; Sprit när
              man har deklarerat att man ska sälja det. Är det en av de konsekvenser
              som man inte vill redovisa?
            </seg>
            <seg xml:id="i-c64696b91f17f7b6-0">
              Om två veckor kommer jag att delta i flera bolagsstämmor för
              att se om det är en av de konsekvenser som vi kommer att få se.
            </seg>
            <seg xml:id="i-f463ee3de88cffc7-0">
              Det är lite intressant att Maud Olofsson väljer att inte svara
              på frågan varför man inte vill redovisa en konsekvensanalys utifrån
              arbetsmarknadsperspektiv och konsekvenserna för den statliga ekonomin.
            </seg>
            <seg xml:id="i-97de7fb3479b5645-0">
              För oss socialdemokrater är det viktigt att ha ett ägande. Det
              handlar inte bara om att tjäna pengar. Det handlar om vad man
              kan göra av sitt ägande, precis som flera här har redovisat. Om
              man bara går på den borgerliga synen skulle man kunna ifrågasätta
              varför vi har sjukvård. Kan inte marknaden sköta det? Varför ska
              landstinget sköta sådant? Varför ska vi ha skolor i kommunens
              regi? Det kan väl marknaden sköta.
            </seg>
            <seg xml:id="i-77cc64e6e6029515-0">
              Vi har konstaterat att det finns sådant som marknaden inte klarar
              av att sköta. Några saker har vi haft i vår ägo sedan gammalt.
              Vi har konstaterat att det har fungerat bra. Vi har inte just
              nu funnit det nödvändigt att sälja ut allt.
            </seg>
            <seg xml:id="i-5de211f547dea8e9-0">
              När kommer näringsministern att redovisa motsvarande konsekvensanalys
              för övriga statliga bolag som kan bli aktuella för försäljning?
              Maud Olofsson säger att det bara är Vattenfall och LKAB som man
              inte tänker sälja. Folkpartiet har faktiskt här i kammaren sagt
              att man vill sälja Vattenfall.
            </seg>
            <seg xml:id="i-d58b8311d7410699-0">
              Om man är intresserad av att sälja Posten, SJ, Sveaskog, SAS,
              Euromaint och Green Cargo kommer det då att vara intressant att
              göra en konsekvensanalys och innan man säljer redovisa vilka konsekvenser
              det får för marknaden, vilka konsekvenser det får för Postens
              kunder, vilka konsekvenser det får för flygets kunder och vilka
              konsekvenser det får för dem som åker tåg? Kommer man även vid
              det tillfället att strunta i att göra en konsekvensanalys?
            </seg>
            <seg xml:id="i-f8ab413492e4bd4b-0">
              Jag tycker, herr talman, att det brister i logiken från regeringens
              sida när det gäller att inte redovisa de här konsekvensanalyserna.
              Därför tycker jag att Bosse Ringholms tredje fråga är väl motiverad.
            </seg>
            <seg xml:id="i-c7850aee4ff2f224-0">
              Vilken är alltså taktiken från näringsministern med att inte
              redovisa de här konsekvensanalyserna varför väljer man att inte
              redovisa dem här? Den frågan skulle jag gärna vilja ha ett svar
              på. Jag tror inte att jag är ensam i denna kammare om det.
            </seg>
          </u>
          <note type="speaker" xml:id="i-7913c62a664e5720-0">
            Anf. 10 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-91e8eb437a637b37-2">
            <seg xml:id="i-4de89a4ffdc4af4e-0">
              Herr talman! Jag tror inte att det är så hemskt stor skillnad
              om jag står här och pratar länge eller om jag pratar en kort stund.
              Ni gillar inte motiven för försäljningen. Det är det som är problemet.
              Vi har helt olika ingångar i detta sammanhang. Vi tror på marknadsekonomin.
              Vi tror att det är bra när marknaden fungerar och det finns privata
              företag som kan sköta verksamheten. Det tycker vi är bra. Ni tycker
              inte att det är bra. Det finns en ideologisk skillnad mellan oss.
            </seg>
            <seg xml:id="i-291d0b1ed519c121-0">
              Sedan gäller det detta med en konsekvensanalys. Eva-Lena, som
              senast pratade här, säger: Kommer man att säga upp folk i Skåne,
              och kommer det att försvinna jobb? Ja, det är helt avhängigt av
              vem det är som köper. Det går faktiskt inte att beräkna i förväg
              vilka konsekvenser det kommer att få.
            </seg>
            <seg xml:id="i-6a9ba4d2bb8c7bc6-0">
              Det vi kan konstatera är att mycket av det som skett när det
              gäller att gå från statligt ägande till privat ägande har varit
              bra både för konsumenter och för marknaden och ekonomin.
            </seg>
            <seg xml:id="i-f06499ce45299306-0">
              Alla kommer vi ihåg Televerket. Vi fick inte själva ens bestämma
              vilken telefon vi skulle ha. Så var det när jag var lite yngre.
              Sedan bolagiserades företaget. Vi har fått ett telekommunikationsföretag
              som fungerar väl på marknaden och som har varit bra. Det bolaget
              har ju ni socialdemokrater själva sett till att sälja ut aktier
              i. Det har ni gjort medvetet. Till det beslutet tog ni också både
              OMX och Nordea.
            </seg>
            <seg xml:id="i-fabfc1c95d0fc83c-0">
              Jag har inte fått något svar från Socialdemokraterna, från Bosse
              eller någon annan här. Ni kan väl berätta för mig vilken konsekvensanalys
              ni hade. Det skulle det vara intressant att här i kammaren få
              reda på. Det finns ju ett sådant beslut.
            </seg>
            <seg xml:id="i-fd3fa4642f5b0d88-0">
              Jag ställde en fråga om Vin &amp; Sprit. Vilka motiv finns det egentligen
              för en stat att äga en spritproduktion?
            </seg>
            <seg xml:id="i-45bd9bbfcf587846-0">
              Varför ska staten producera Absolut Vodka? Varför ska staten
              vara ute på olika marknader och sälja sprit? Jag har jättesvårt
              att förstå att staten har ett särskilt intresse i sådana sammanhang.
            </seg>
            <seg xml:id="i-cff7dba352650c91-0">
              Sedan gäller det de övriga bolagen. Jag måste vara hemskt otydlig,
              eller också vill ni inte lyssna. Jag kommer att göra en genomgång
              av alla de bolagen. Det kommer att redovisas hur vi ser på det
              ägandet, men det är inte klart. Vi försöker inte hemlighålla någonting.
              Vi tycker att det är rimligt att vi först får göra en genomgång.
              Sedan kan vi ge en redovisning.
            </seg>
            <seg xml:id="i-19565748e7186da6-0">
              De sex bolag som vi nu har pekat ut är klara. Vi har motiverat
              i texten i propositionen varför vi säljer dem. Vi tror att det
              är bra både för företagen och för marknaden att de säljs.
            </seg>
            <seg xml:id="i-3701dc6d73318759-0">
              Dessutom är det så att ingen i dag kan avgöra priset på företagen.
              Det finns de som försöker spekulera i vinster eller förluster
              jag hörde siffran 10 miljarder men det är en helt omöjlig sak
              att beräkna. Det vi kan konstatera är naturligtvis att de här
              bolagen i dag går bra. Bosse Ringholm försöker ta åt sig äran
              av detta. Till en del kan jag tillskriva den socialdemokratiska
              regeringen att den har skärpt skötseln av de statliga bolagen.
              Men vi kan väl också säga att högkonjunkturen kan spela en viss
              roll i det här sammanhanget. Möjligen är det fråga om en kombination.
            </seg>
            <seg xml:id="i-049bbe46af33edb1-0">
              Det finns mer att göra för att professionalisera ägandet av de
              statliga bolagen. De bolag som vi har kvar ska vi sköta på ett
              professionellt sätt. Vi ska se till att det är professionella
              styrelser där har vi gjort en ordentlig genomgång nu inför bolagsstämmorna.
              Bolagen ska leverera goda inkomster till Sveriges medborgare.
            </seg>
            <seg xml:id="i-ff7f919877828729-0">
              Vi är mycket tydliga: Vi tänker sälja de bolag som bättre kan
              skötas av den kommersiella marknaden där det finns en fri konkurrens
              och där det inte finns något tydligt motiv för att staten ska
              äga dem. Vi tror nämligen på marknadsekonomin.
            </seg>
            <seg xml:id="i-87c1baadbc3f5abc-0">
              Det är väl bra om Bosse Ringholm nu utnyttjar den sista möjligheten
              att för mig redovisa varför staten ska producera och försälja
              sprit.
            </seg>
          </u>
          <note type="speaker" xml:id="i-1aa64c940fb1222d-0">
            Anf. 11 BOSSE RINGHOLM (s):
          </note>
          <u who="bosse_ringholm_4e5a25" xml:id="i-ee6e195c0576c6d7-2">
            <seg xml:id="i-94cc26bb6e087c55-0">
              Herr talman! Det må väl vara Maud Olofsson förlåtet att hon hon
              har ju varit i regeringsställning bara ett halvår ställer frågor
              till mig. Tanken med interpellationsdebatter är att vi riksdagsledamöter
              ska ställa frågor till regeringen inte tvärtom, Maud Olofsson!
              Jag förstår att det kanske är lite nybörjarproblem så här under
              de första månaderna.
            </seg>
            <seg xml:id="i-75847db28a359ac2-0">
              Det finns någonting i resonemanget, Maud Olofsson, som inte går
              ihop. Maud Olofsson säger: Vi ska sälja ut alla statliga företag
              som finns på en privat marknad därför att det privata kan sköta
              dem bättre. Ulla Andersson redovisade tidigare att det privata
              inte kan sköta dem bättre. Det finns en massa exempel på hur det
              privata har misskött företag, så det är inte någon sanning att
              det privata alltid kan sköta företagen bättre.
            </seg>
            <seg xml:id="i-9fb91c3c0c3bbaac-0">
              Om nu Maud Olofsson har uppfattningen att det privata alltid
              kan sköta företag bättre än de statliga företagen, varför då över
              huvud taget göra en konsekvensanalys, Maud Olofsson? Då behövs
              det väl ingen konsekvensanalys? Om Maud Olofsson till varje pris
              ska sälja ut företag, oavsett om det är bra eller om det är dåligt,
              kan hon strunta i konsekvensanalysen. Men nu gör hon det fantastiska
              att konsekvensanalysen görs efteråt . Nu säljer hon ut företagen.
              Sedan säger hon: Oj, var det så här? Hade vi vetat det innan hade
              vi kanske inte gjort precis så som vi gjorde.
            </seg>
            <seg xml:id="i-65b3e3477e00f615-0">
              Dessutom hemlighåller hon konsekvensanalysen i Näringsdepartementet.
              Sex företag ska enligt förslag till riksdagen säljas ut. I propositionen
              finns ingen konsekvensanalys redovisad. När det gäller de nya
              företag som Maud Olofsson ska sälja ut ska hon, som sagt, redovisa
              konsekvensanalysen efteråt . Nu frågar hon mig, eftersom hon vänder
              på hela debatten, vad det finns för anledning att ha kvar exempelvis
              Vin &amp; Sprit. Ja, fråga dem som jobbar i Åhus och Kristianstad
              som kan bli av med sina jobb om de inte tycker att det kanske
              är ett starkt skäl att staten är en viktig aktör på en marknad
              som kan ge många jobb även i framtiden! Maud Olofsson bryr sig
              inte om jobben.
            </seg>
            <seg xml:id="i-a7d3a1566d4d8338-0">
              Jag hoppas på att möta Maud Olofsson på SBAB:s bolagsstämma om
              någon vecka. Jag hoppas alltså att Maud Olofsson inte fegar ur
              och skickar dit en tjänsteman eftersom vi där kan fortsätta debatten,
              Maud Olofsson!
            </seg>
          </u>
          <note type="speaker" xml:id="i-790dd24c29058408-0">
            Anf. 12 EVA-LENA JANSSON (s):
          </note>
          <u who="eva-lena_jansson_69cbd8" xml:id="i-08a82cfb16bc2869-1">
            <seg xml:id="i-173b1c95e5b66865-0">
              Herr talman! Maud Olofsson, det är korrekt att vi inte delar
              den borgerliga regeringens motiv för en försäljning av de statliga
              bolagen. Men det betyder inte att vi, trots att vi inte gillar
              utförsäljningen, inte vill ha konsekvensanalyser. Där tror jag
              att vi har varit ganska tydliga.
            </seg>
            <seg xml:id="i-bea3a3efe202b033-0">
              Den enda konsekvensen vi nu känner till är, som sagt, att vi
              kommer att tappa inkomster. Vi vet att ni fördubblar arvodena
              för ordförande och styrelseledamöter. Det känner vi alltså till,
              men någonting mer får vi inte reda på.
            </seg>
            <seg xml:id="i-343e235258e09d9f-0">
              Precis som Bosse Ringholm redovisade har Vin &amp; Sprit många anställda
              i Sverige. Vilket intresse har en kanadensisk sprittillverkare
              av att behålla en spritfabrik i Sverige? Varför ska man över huvud
              taget ha det? Det kan man diskutera. Kunde det vara en konsekvens?
            </seg>
            <seg xml:id="i-6b02f0a6c565d6f6-0">
              Fortfarande tycker jag att du inte vill svara på de här frågorna.
              Du säger att det är ideologiskt motiverat att sälja bolagen. Det
              har jag förstått. Ni gillar inte att äga bolag. Vi gillar att
              äga bolag. Där är vi överens. Men varför kan man inte redovisa
              vilka konsekvenserna blir för statskassan?
            </seg>
            <seg xml:id="i-1eaad53f8e3879b1-0">
              Vi ska ta en vårbudget här i riksdagen. Och vi ska ta en höstbudget
              och så småningom en vårbudget igen. Det kommer att få konsekvenser
              om man inte har de intäkter som man tidigare haft. Sedan kan man
              tycka vad man vill om de bolag som ger intäkterna. Antingen kan
              man säga att det är viktigt att ha ett ägande. Då kan man bestämma
              sig för att styra dem på ett visst sätt att ägaren, staten, ger
              direktiv och säger: Ni ska sköta er på bästa sätt därför att ni
              ska föregå med gott exempel. Det är ett sätt att vara en ägare.
              Eller också kan man säga: Vi struntar i hur de här företagen drivs.
              Vi säljer dem till vilket pris som helst.
            </seg>
            <seg xml:id="i-edf793d4eb6eba61-0">
              Maud Olofsson, en konsekvensanalys är inte samma sak som en genomgång
              av statliga företag. En konsekvensanalys efter det att man har
              sålt är ungefär som att kasta ut barnet med badvattnet.
            </seg>
          </u>
          <note type="speaker" xml:id="i-7501b1ea8f26ba87-0">
            Anf. 13 Näringsminister MAUD OLOFSSON (c):
          </note>
          <u who="maud_olofsson_f3f5fa" xml:id="i-91e8eb437a637b37-3">
            <seg xml:id="i-1c396d3d40b35a9e-0">
              Herr talman! Då måste Eva-Lena Jansson förklara för mig hur man
              kan göra en konsekvensanalys av en försäljning som antas komma
              att genomföras. Man måste först se vad det är för köpare. Sedan
              kan man ta ställning till om någon produktion kommer att flyttas,
              om man kommer att bygga ut eller om det blir fler jobb vilket
              lika gärna kan bli konsekvensen. Du måste alltså först se vem
              det är som köper.
            </seg>
            <seg xml:id="i-a3397099dee2126f-0">
              Det andra som jag måste säga är att vi tycker att det när det
              finns en marknad, en kommersiell marknad där staten agerar precis
              som vilken kommersiell aktör som helst, inte finns motiv för staten
              att äga. Jag tog exemplet med Vin &amp; Sprit av just den anledningen.
              Om det ska finnas ett samhälleligt intresse för att äga Vin &amp;
              Sprit måste det gälla alkoholpolitiska saker. Men sådana ägardirektiv
              finns inte! Vin och &amp; Sprit ska inte ta någon som helst hänsyn
              till alkoholpolitiska konsekvenser av sin försäljning. Det har
              inte heller den socialdemokratiska regeringen skrivit in i något
              ägardirektiv.
            </seg>
            <seg xml:id="i-56de8a6363136b9b-0">
              Jag tror att det är rätt angeläget att man bestämmer sig för
              vad som är viktigt för samhället att äga. Det kan handla om naturresurser.
              Det kan handla om tjänster som ingen annan utför eller som kompletterar
              den kommersiella marknaden. Men när staten är ute och konkurrerar
              med de privata bolagen, precis på samma sätt som marknaden gör,
              tycker inte vi att det finns motiv för att äga. Där finns det
              en ideologisk skillnad mellan Allians för Sverige och oppositionen.
            </seg>
            <seg xml:id="i-030a5fc03364759c-0">
              Det sägs att man tappar inkomster. Det vet ni väl ingenting om.
              Det är inte så att de här statliga bolagen alltid har gått plus.
              Det har skett ägartillskott, och det tar resurser från lärarkåren,
              från sjuksköterskor, från vårdpersonal och annat som man kan behöva
              satsa resurser på. Det är också intressant att ni gör den prioriteringen.
            </seg>
            <seg xml:id="i-255cce0711c92d01-0">
              Det tredje jag vill säga är att vi tror på marknadsekonomin,
              och vi tror på den privata äganderätten. Vi tror att de privata
              är mycket duktigare på att också äga företag. Men det finns ibland
              skäl för staten att äga, och de skälen kommer vi att hålla fast
              vid. Vi kommer också att sälja på ett mycket ansvarsfullt sätt.
            </seg>
          </u>
          <note xml:id="i-e5ef66ca5efd9f31-0">
            Överläggningen var härmed avslutad.
          </note>
          <note xml:id="i-4629c997f59d3b0e-0">
            5 § Svar på interpellation 2006/07:448 om ansvarsfull arbetsgivarpolicy
            vid omorganisationen av Försäkringskassan
          </note>
          <note type="speaker" xml:id="i-3e0e129a50802a26-0">
            Anf. 14 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-d0f77941b388c015-0">
            <seg xml:id="i-820a0d27f22c22a4-0">
              Herr talman! Ulla Andersson har frågat mig vilka åtgärder jag
              avser att vidta för att myndigheterna ska följa de lagar och avtal
              vi förbundit oss att följa, såsom MBL, och om jag är beredd att
              skjuta till ytterligare medel för att åstadkomma en meningsfull
              omställning för de anställda på Försäkringskassan som förlorar
              sina anställningar.
            </seg>
            <seg xml:id="i-73385aa7facdb99a-0">
              Frågan ställs med anledning av att Försäkringskassan har beslutat
              att genomföra ett stort förändringsarbete. Försäkringskassans
              syfte är att förenkla och förbättra för de försäkrade. Förändringarna
              kommer att förbättra tillgängligheten, korta väntetiderna och
              säkerställa att det finns ett lokalkontor i varje kommun. Bland
              annat kommer personer med långa sjukdomshistorier och förmåner
              inom handikappområdet i fortsättningen att garanteras en personlig
              handläggare. Detta tycker regeringen är bra.
            </seg>
            <seg xml:id="i-d2935181a0595d38-0">
              Regeringen har i Försäkringskassans regleringsbrev angett som
              ett övergripande mål att Försäkringskassan ska ha en god personalpolitik.
            </seg>
            <seg xml:id="i-54446e30cae51afe-0">
              Regeringen har delegerat arbetsgivaransvaret till de statliga
              myndighetscheferna. Det innebär att regeringen har ett strategiskt
              övergripande ansvar för arbetsgivarpolitiken inom statsförvaltningen.
              Myndigheterna har det operativa ansvaret för att åstadkomma resultat
              enligt de mål som statsmakterna ställer upp, med iakttagande av
              gällande regelverk, det vill säga författningar och kollektivavtal.
            </seg>
            <seg xml:id="i-bbdf96503b8197f6-0">
              Åtgärder och ersättningar till personal som är föremål för avveckling
              ska ske inom ramen för gällande kollektivavtal. Målet med trygghetssystemet
              är att så långt möjligt skapa förutsättningar för att ingen anställd
              ska bli arbetslös till följd av arbetsbrist eller till följd av
              att arbetstagaren i samband med omlokalisering eller motsvarande
              väljer att inte följa med till den nya orten.
            </seg>
            <seg xml:id="i-66bd446a2530341a-0">
              En förutsättning för att nå trygghetsmålet är att arbetsgivaren
              och de lokala arbetstagarorganisationerna arbetar effektivt med
              trygghetsfrågorna och därvid använder trygghetssystemets möjligheter
              och resurser. Ett framgångsrikt trygghetsarbete bygger vidare
              på förutsättningen att arbetstagaren själv aktivt bidrar och tar
              egna initiativ för att minska risken för arbetslöshet. Parterna
              bidrar genom trygghetssystemet till att skapa förutsättningar
              för detta.
            </seg>
          </u>
          <note type="speaker" xml:id="i-bc83719a62535005-0">
            Anf. 15 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-2">
            <seg xml:id="i-a92a4deb41544d98-0">
              Herr talman! Tack för svaret! Men jag måste erkänna att svaret
              gör mig än mer orolig än jag var innan jag skrev interpellationen.
              Statsrådet skriver i sitt svar att regeringen har i Försäkringskassans
              regleringsbrev angett som ett övergripande mål att Försäkringskassan
              ska ha en god personalpolitik. Men vad innebär det egentligen?
            </seg>
            <seg xml:id="i-5fad356ede8311ce-0">
              Försäkringskassan har efter regeringsskiftet fått besparingskrav
              på ca 270 miljoner besparingar som är lagda så att de ska vara
              genomförda den 1 januari 2007. Antingen förstod inte den nya regeringen
              vad det innebär att ställa sådana stora besparingskrav med så
              kort varsel eller också struntade man i det. En väl genomförd
              beredning av ärenden tycks inte vara den nya regeringens melodi.
            </seg>
            <seg xml:id="i-c980e66c63c38b5d-0">
              Som alla vet går det inte att på så kort tid dra in så stora
              summor från en verksamhet utan att det får oerhört svåra konsekvenser.
              Här kommer man att köpa ut 700 anställda och varsla 700.
            </seg>
            <seg xml:id="i-6b7c5975a4623b0c-0">
              Visst tar det tid. Båda parter ska ha chans att förbereda sig,
              förhandla om turordningskretsar och sedan gå vidare med förhandlingar
              lokalt med mera. Om det ska ske enligt gällande lagar och kollektivavtal
              innebär det att det kommer att ta nästan hela året i anspråk.
              För det blundar regeringen, och de anställda drabbas mycket hårt,
              vilket i sin tur självklart också påverkar dem som är beroende
              av Försäkringskassans service.
            </seg>
            <seg xml:id="i-082d742862139f2b-0">
              Försäkringskassan har under dessa dåliga förutsättningar dessutom
              brutit mot MBL genom att de inte har förhandlat om riktlinjerna
              för de turordningskretsar som arbetsgivaren förordar. Riktlinjerna
              i sig är oroväckande eftersom de verkar vilja gå ifrån turordningsavtalets
              i huvudsak jämförbara arbetsuppgifter och skapa en krets per ärendeslag,
              vilket innebär att kretsarna kommer att bestå av mycket få människor
              och i många fall av endast en. Det innebär att grundbegreppet
              i LAS, sist in först ut, så gott som sätts ur spel.
            </seg>
            <seg xml:id="i-bdf608903188b688-0">
              Här har arbetsgivaren Försäkringskassan valt att inte förhandla
              om den anställningstrygghet som berör 700800 personer, ett mycket
              allvarligt brott. Är det god personalpolitik?
            </seg>
            <seg xml:id="i-505e7b931a7c1b1c-0">
              Dessutom får de lokala fackliga ombuden höra att om de kräver
              förhandlingar enligt gällande lagar och avtal förhindras processen
              och ytterligare uppsägningar måste genomföras. Om jag vore ansvarigt
              statsråd skulle jag vara mycket orolig över det som sker. Vad
              är en god personalpolitik? Ska staten vara ett föredöme som arbetsgivare
              eller är det bara i valtider?
            </seg>
            <seg xml:id="i-2eb1ca4ff6e6ada2-0">
              Försäkringskassan hade redan innan neddragningarna på 270 miljoner
              en mycket hård arbetsbelastning. Den senaste arbetsmiljöundersökningen
              visar att en tredjedel av de anställda upplevde att arbetsbelastningen
              var för hög.
            </seg>
            <seg xml:id="i-1e905f347a54c409-0">
              Sedan i höstas har vi dessutom kunnat ta del av hur ett antal
              anställda upplever att det finns munkavlar. Andra anställda har
              fått höra att de borde söka avgångsvederlag så att inte deras
              arbetskamrat ska tvingas att sluta, eftersom denna är yngre. Det
              är en mycket olämplig hantering av en ansvarig arbetsgivare att
              ställa arbetstagare mot varandra.
            </seg>
            <seg xml:id="i-4cc41b3438c03355-0">
              Det kan dessutom finnas skäl att påminna om de undersökningar
              som har gjorts som visar att den service och det bemötande brukarna
              får av Försäkringskassan också påverkar deras syn på det politiska
              styret och demokratin. Att verka i en sådan, med Vänsterpartiets
              synsätt, förkastlig arbetsmiljö påverkar starkt den anställdes
              arbete och dennes förhållningssätt till brukaren och därmed demokratin.
            </seg>
            <seg xml:id="i-28b2916556a7d9d5-0">
              Vad säger då ansvarigt statsråd om detta? Ett framgångsrikt trygghetsarbete
              bygger vidare på förutsättningen att arbetstagaren själv aktivt
              bidrar och tar egna initiativ för att minska risken för arbetslöshet.
              Men då verkar statsrådet ha missat att det är arbetsgivaren som
              inte har förhandlat, att det är arbetsgivaren som lägger munkavle,
              ställer anställda mot varandra och varslar 700. Det är alltså
              arbetsgivaren som helt har ändrat förutsättningarna för de anställda.
              Då tycker jag att det här svaret ekar ganska tomt.
            </seg>
          </u>
          <note type="speaker" xml:id="i-1162fe94a6839124-0">
            Anf. 16 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-1ffe2fdd157f650f-0">
            <seg xml:id="i-94e91e58211ae6e1-0">
              Herr talman! Jag ska börja med att citera vad ansvarigt statsråd
              säger i ST Press den 30 mars. Rubrik: Inte min sak vad Försäkringskassan
              gör med personalen. Det kan ses som en ganska oroande rubrik.
            </seg>
            <seg xml:id="i-0d7f1d137a1859b3-0">
              Det är tydligen så att Försäkringskassan, som statsrådet skriver
              i svaret, ska förbättra tillgängligheten och korta väntetiderna.
              Det ska finnas lokalkontor i varje kommun. Och inte nog med det,
              utan det ska finnas en personlig handläggare för alla med långa
              sjukskrivningstider. Det här gör man genom att minska resurserna
              med totalt 1 400 anställda. Precis som Ulla Andersson här har
              berättat för oss finns det en stor oro, och det är ett stort debacle,
              om jag uttrycker mig så, när man förhandlar kring detta.
            </seg>
            <seg xml:id="i-b5e61e46cd62592c-0">
              Om man vill kan man fråga sig: Är det detta som är den moderatledda
              regeringens arbetslinje? Man ser till att 700 anställda får gå
              frivilligt och, som Ulla Andersson sade, köper sedan ut 700. Hur
              stämmer detta egentligen med arbetslinjen? Det är staten, det
              vill säga regeringen, som ska visa vägen och verkligen se till
              att vi får en arbetslinje här som är värd namnet, och det gör
              man genom att skicka ut anställda i det så kallade utanförskapet.
            </seg>
            <seg xml:id="i-ae2938c9e7b58f25-0">
              En viktig fråga för mig som kommer från Hofors i Gävleborg och
              Gästrikland är detta med tillgängligheten. Den ska nu bli bättre.
              Eftersom det inte är statsrådets sak vad Försäkringskassan gör
              med personalen kan det faktiskt hända att Försäkringskassans ledning
              inte anser att det finns resurser att upprätthålla en rimlig tillgänglighet
              i Hofors, eller varför inte i Ockelbo. Men det struntar statsrådet
              i. Frågan är då hur man följer upp att tillgängligheten är tillräcklig.
            </seg>
            <seg xml:id="i-8e19c929762779ef-0">
              Det pratas mycket om kontorstätheten. Kontoren i de mindre kommunerna
              i våra hembygder Hofors, Ockelbo eller varför inte Ovanåker är
              bemannade och kan ge försäkringskunderna ett personligt bemötande.
              Jag tror inte att ett personligt bemötande på något vis kan ersättas
              av en fungerande hemsida på en datorskärm.
            </seg>
            <seg xml:id="i-a7435296279d4b69-0">
              Frågan är på vilket sätt statsrådet tillförsäkrar sig att hög
              tillgänglighet kommer att uppnås. Gör man det genom att minska
              personalstyrkan i Gävleborgs län med ca 70 stycken? Betyder det
              att Hoforskontoret får mer resurser och bättre tillgänglighet?
              Betyder det att Hoforskontoret verkligen kan möta den enskilde
              någon med lång sjukskrivning, någon med arbetsskada eller med
              något annat bekymmer så att man kan sätta sig ned och få en stund
              tillsammans för att reda ut begreppen? Det är många medborgare
              i landet som tycker att det här kan vara besvärliga frågor att
              hantera.
            </seg>
            <seg xml:id="i-c18bc5ec9dbc3ab8-0">
              På vilket vis främjar detta arbetslinje, kompetens, tillgänglighet
              och bemötande? På vilket vis kommer servicen att bli bättre? Jag
              ställer frågorna fastän statsrådet säger att hon inte har att
              göra med vad Försäkringskassan gör med personalen.
            </seg>
          </u>
          <note type="speaker" xml:id="i-708aac2fbd612564-0">
            Anf. 17 PER SVEDBERG (s):
          </note>
          <u who="per_svedberg_201dc9" xml:id="i-fec1df2addcf0ff8-0">
            <seg xml:id="i-38bf39da923eed80-0">
              Herr talman! När jag fick höra att Ulla Anderssons svar hade
              lämnats in och jag kunde få ta del av det kunde jag konstatera
              att svaret, precis som både Raimo och Ulla har sagt, känns väldigt
              långt ifrån Försäkringskassans verksamhet.
            </seg>
            <seg xml:id="i-3297d42a32ce2cd3-0">
              Nu tar jag mig friheten att bli lite lokal. Jag är hälsing och
              rätt envis ibland. I min hemby har jag några bekanta. Det här
              har egentligen inte med frågan att göra men jag vill ändå belysa
              det lite grann. En av mina bekanta, Agneta, hade läst rubriken
              att Försäkringskassan ska omorganiseras. Hon kom fram till mig
              och sade: Hördu Per, hur går det för mig nu då? Jag sade: Jo,
              det blir nog bra. Hon har haft ganska regelbunden kontakt med
              Försäkringskassan och fått många problem belysta. Hon fick mig
              ändå att försöka fördjupa mig lite mer i vad som kommer att hända
              med det lokala kontoret i Hudiksvall. Jag tog därför kontakt med
              lite folk som jobbar inom kassan och de vittnade om att de var
              mitt inne i en omorganisation, att de egentligen inte hade möjlighet
              att säga vad de ville och att de hyste farhågor för den enskilde.
            </seg>
            <seg xml:id="i-e2c88d43ea416510-0">
              Innan jag hamnade i riksdagen jobbade jag i en liten kommun med
              8 000 invånare som har ett enormt högt ohälsotal. Försäkringskassornas
              arbete i två kommuner har samordnats. Det har påverkat ohälsotalet
              en aning. Det har påverkat bemötandet väldigt mycket. Försäkringskassan
              centralt säger att denna kassadel och enhet har haft ett otroligt
              bra resultat vad gäller tillgänglighet och vad gäller möjligheten
              att få in folk i arbete. Nu går personalen helt vid sidan av.
              Egentligen kliver man av banan därför att man har fått se hur
              kartan kommer att se ut efter omorganiseringen. Och vad händer
              då med Agneta och de andra som har fått så enormt bra hjälp? För
              mig är det inga problem, för jag fixar det här med datorns och
              telefonens hjälp. Men hur gör de?
            </seg>
            <seg xml:id="i-100699d6476ed411-0">
              Det är mängder av frågor som hör ihop med det här, till exempel
              kollektivtrafiken. Hur rör jag mig i en liten kommun om jag är
              sjuk? Förmodligen med färdtjänst. Om jag dessutom måste passera
              kommungränsen, hur gör jag då för att komma till min försäkringskassa?
            </seg>
            <seg xml:id="i-8d03e4fee816b902-0">
              Jag tycker att statsrådet borde se över mer hur det kommer att
              gå för de små kommunerna, för det är ändå hennes ansvar. Du, statsrådet,
              säger att varje kommun ska ha ett kontor. Är du säker på att det
              blir så?
            </seg>
          </u>
          <note type="speaker" xml:id="i-8e44bda0043209b3-0">
            Anf. 18 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" next="cont" xml:id="i-5b0fb9e933b518b2-0"/>
          <note xml:id="i-fe5edcac3e9b67e2-0">
            Herr talman! Tack för inläggen från Ulla Andersson, Raimo Pärssinen
            och Per Svedberg.
          </note>
          <u who="christina_husmark_pehrsson_19b216" prev="cont" xml:id="i-d204e73c321a18d5-0">
            <seg xml:id="i-71391bf9eb96147f-0">
              Det är några saker som sammanfattar era inlägg, som jag kan se
              det, och det är att ni inte verkar tro på Försäkringskassan och
              dess styrelse, trots att ni har representanter sittande i styrelsen
              som häromveckan fattade ett enigt beslut om att fortsätta förändringen
              av Försäkringskassan i etapp 2.
            </seg>
            <seg xml:id="i-0c070602a6429b26-0">
              I den här kammaren satt åtminstone jag för några år sedan och
              fattade beslutet om en förändrad försäkringskassa, och ni röstade
              inte emot det. Socialdemokraterna och Vänsterpartiet antog i budgetpropositionen
              förra året en neddragning med 300 miljoner kronor för Försäkringskassan.
              Ni fattade själva beslutet om att dra ned på Försäkringskassan
              med 300 miljoner kronor! Ni aviserade i er budgetproposition för
              2006 att 300 miljoner kronor skulle dras ned på Försäkringskassan.
            </seg>
            <seg xml:id="i-a88da8b1e6d33047-0">
              Jag drog ned med 197 miljoner kronor. För att kompensera det
              och till viss del göra omställningen enklare har jag givit Försäkringskassan
              en möjlighet att använda anslagskrediten på över 300 miljoner
              kronor. Men det var den förra regeringen som aviserade en neddragning
              med 300 miljoner kronor. Ni har varit med på att förändra Försäkringskassans
              organisation. Det har jag också. Ni har också beslutat om att
              Försäkringskassan ska ha en styrelse med fullt eget ansvar. Det
              har ni själva varit med och bestämt. Det jag säger i tidningsartikeln
              är att jag stöder Försäkringskassan och dess styrelse. Om ni inte
              längre gör det får ni förklara misstroende mot Försäkringskassans
              styrelse.
            </seg>
            <seg xml:id="i-81f53f73b20d80d7-0">
              Jag är också orolig för alla som känner en stor ångest inför
              att bli arbetslösa. Men jag känner även en stor trygghet i att
              man nu gör allt för att minimera arbetslösheten.
            </seg>
            <seg xml:id="i-df5c1c8f6f12ab05-0">
              Låt oss komma ihåg att Försäkringskassan fattar 15 miljoner beslut
              och gör 60 miljoner utbetalningar på totalt ungefär 435 miljarder
              om året. Det motsvarar 1,2 miljarder kronor om dagen i utbetalningar.
              Den förra regeringen hade inte förvissat sig om att det fanns
              en tillsyn över Försäkringskassan och alla de här pengarna.
            </seg>
            <seg xml:id="i-b825fbe5ea6b7e42-0">
              För att försäkra oss om detta har jag och regeringen tillsatt
              en utredning som ska vara klar om ett halvår. Vi har Statskontoret,
              JO och Riksrevisionen, men vi har ingen ordentlig tillsyn över
              Försäkringskassan och alla dess utbetalningar. Jag har sett till
              att det har tillsatts en sådan utredning nu.
            </seg>
            <seg xml:id="i-ef49b8f99255d22b-0">
              Jag tycker att ni slår på era egna beslut som ni var med om att
              ta så sent som för ett halvår sedan.
            </seg>
            <seg xml:id="i-0e13e0e024de6cc3-0">
              Jag är helt enig med er om att vi ska ha en försäkringskassa
              där folk känner trygghet inte bara de som arbetar där utan i synnerhet
              de som behöver Försäkringskassan. Vi ska se till att garantera
              rätt ersättning till rätt person i rätt tid. Vi ska ha ett hållbart
              system, och vi ska titta på arbetsförmågan.
            </seg>
            <seg xml:id="i-4658246411d5347b-0">
              Allt detta borde vi vara överens om. Den kritik som ni framför
              är på något sätt en kritik mot det som ni själva har varit med
              om att föra fram. Det förvånar mig lite grann.
            </seg>
            <seg xml:id="i-85b85932864e64e2-0">
              Jag kan däremot ge er rätt på en punkt. Vi måste se till att
              samordna ute i kommunerna. Det gäller Hofors, min hemkommun Svalöv
              eller vilken kommun som helst. I min hemkommun har Försäkringskassan
              stora lokaler och håller öppet fyra timmar i veckan med lunchstängt
              där emellan. Arbetsförmedlingen ligger på ett annat ställe och
              socialkontoret och försörjningsstödet på ett tredje. Låt oss i
              stället samverka och se till att vi utnyttjar varandras kompetenser.
              Då kan vi också spara lokalhyror.
            </seg>
            <seg xml:id="i-5775b5e815185c62-0">
              Jag ber att få återkomma när det gäller personalhanteringen.
              Jag kommer också att säkerställa den tillsynen.
            </seg>
          </u>
          <note type="speaker" xml:id="i-e4a5bd5469593341-0">
            Anf. 19 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-3">
            <seg xml:id="i-596692f851a42bca-0">
              Herr talman! Jag tänker fortsätta på den linje som jag hade i
              mitt förra inlägg. Det handlar framför allt om lagar och avtal
              när staten är arbetsgivare.
            </seg>
            <seg xml:id="i-3906161dfa11e9d9-0">
              Staten ska vara ett föredöme som arbetsgivare. Det som nu gör
              mig orolig är att staten inte är något föredöme. Staten är ingen
              förebild utan i det här fallet faktiskt något som jag hoppas inte
              ska finnas bland arbetsgivare och som arbetstagare inte ska behöva
              utsättas för.
            </seg>
            <seg xml:id="i-315170ff630ef46b-0">
              Det är mycket allvarligt när staten missar en MBL-förhandling
              som rör anställningstryggheten för 700800 personer och när staten
              är indragen i en tvisteförhandling och eventuellt kommer att ställas
              inför Arbetsdomstolen. Detta är mycket grundläggande i den kritik
              som jag har mot det som sker på Försäkringskassan.
            </seg>
            <seg xml:id="i-259798d4e43fcd02-0">
              De anställda upplever dessutom att det finns en munkavle och
              att man inte törs tala om den oro som man känner för de konsekvenser
              som dessa olika förslag får för den egna arbetssituationen och
              framför allt för brukarna. Den som arbetar på Försäkringskassan
              ser som sin uppgift att den enskilde brukaren ska omfattas av
              trygghet och ha en tydlig och genomskinlig process. Det påverkar,
              som jag tidigare sade, hur brukarna uppfattar demokratin i det
              samhälle som vi lever i. Därför är detta mycket allvarligt.
            </seg>
            <seg xml:id="i-51fe278bdd1a9179-0">
              Till detta kommer också det som pågår just nu och som jag fick
              höra om när jag var uppe i Hudiksvall för ett tag sedan, nämligen
              att de anställda till och med klockas för att se hur lång tid
              det tar att behandla ett ärende. Vi kan dessutom läsa i ST:s fackliga
              tidning att anställda uppmanas att säga upp sig för att de anses
              vara lågproduktiva.
            </seg>
            <seg xml:id="i-91f961888432f8d6-0">
              Detta är inget som en offentlig arbetsgivare ska ägna sig åt.
              Vi ska ge människor resurser och möjligheter att utvecklas i sitt
              arbete.
            </seg>
            <seg xml:id="i-bc6e2ca77bd2611e-0">
              Statsrådet har inte heller svarat på min sista fråga om statsrådet
              tänker avsätta ytterligare pengar för att möjliggöra en meningsfull
              omställning för dem som berörs. 300 miljoner kronor som du har
              gett i en anslagskredit är pengar som Försäkringskassan senare
              måste betala tillbaka. Dessa pengar används till att säga upp
              människor och inte till en omställning. En ansvarsfull arbetsgivare
              hade använt omorganisationen på ett sådant sätt att man möjliggjort
              en omställning för de människor som berörs av uppsägningar. Det
              hade varit en bättre personalpolitik än den vi nu kan ta del av.
            </seg>
            <seg xml:id="i-1d444225f9a9b8a7-0">
              Det är de facto så att statsrådet i den budget som kom i höstas
              lade besparingar på ytterligare 270 miljoner. Detta har fått flera
              konsekvenser som man från Försäkringskassans sida inte har varit
              beredd på, varken från arbetsgivar- eller arbetstagarhåll, utan
              man blev ställd inför fullbordat faktum. Dessutom låg besparingarna
              så att de varsel som skulle läggas skulle vara klara den 1 januari,
              vilket var en omöjlighet. När man sedan som facklig företrädare
              vill förhandla om frågorna får man höra att om det ska förhandlas
              tar det ännu längre tid och då kommer ytterligare neddragningar
              och varsel att behöv läggas. Det är i sig mycket oroväckande.
            </seg>
            <seg xml:id="i-5df12c8da8b070c9-0">
              Jag hoppas att du kommer att lämna ett bättre svar än det skriftliga
              och det som du tidigare har gett i debatten.
            </seg>
            <seg xml:id="i-bb64dfc988e33a13-0">
              Du sade i ST:s artikel att du inte hade något att göra med vad
              de gör med personalen. Det är en oroväckande inställning från
              ett statsråd. Har man ett övergripande personalansvar bör man
              signalera när saker och ting inte står rätt till. Som arbetsgivare
              måste man ta sitt ansvar och följa de lagar och avtal som parterna
              har kommit överens om. Det är det minsta vi kan begära.
            </seg>
          </u>
          <note type="speaker" xml:id="i-b5a64df3169dd6b7-0">
            Anf. 20 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-1ffe2fdd157f650f-1">
            <seg xml:id="i-6baf4a734f189f14-0">
              Herr talman! Nu har vi fått besked.
            </seg>
            <seg xml:id="i-bc81e87c5ff8608d-0">
              Vi som sitter i kammaren är riksdagsledamöter. Vi ställer frågor
              som handlar om en viktig myndighet som kallas Försäkringskassan
              till ansvarigt statsråd. Vad får vi då för svar av statsrådet?
              Hon säger att vi ska vända oss till styrelsen. Där kan vi ta diskussionen
              om hur det ska fungera och så vidare. Riksdagsledamöter ska vända
              sig till styrelsen för vi kan inte ställa frågorna till statsrådet.
              Hon sade precis att det inte är hennes sak vad Försäkringskassan
              gör med personalen. Det är ungefär som att säga att vi inte ska
              lägga in politik i Försäkringskassan. Den myndigheten sköter sig
              själv.
            </seg>
            <seg xml:id="i-0909a846ab788077-0">
              Den enskilde kan, så vitt jag vet, fortfarande gå till några
              som har ett medborgarperspektiv, men det kommer att försvinna
              när socialförsäkringsnämnderna läggs ned. Då kan man klaga hos
              tjänstemannen. Det är som att jag skulle springa till chefen på
              Försäkringskassan och klaga men inte vända mig till statsrådet.
              Vänd er till styrelsen, säger hon.
            </seg>
            <seg xml:id="i-59b49f18b17460d3-0">
              Som vanligt är det på något vis vårt fel. Vi kanske kommer ifrån
              de diskussionerna när det har gått något år till.
            </seg>
            <seg xml:id="i-151333a92ef4c884-0">
              Precis som Ulla Andersson sade lägger ansvarigt statsråd till
              förändringar och besparingar på 270 miljoner. Sedan går man in
              med en anslagskredit för att klara av detta. Man går in med ett
              lån för att man ska kunna säga upp dessa människor på ett något
              så när rimligt sätt. Men man klarar inte det.
            </seg>
            <seg xml:id="i-38eec966dad1bd9c-0">
              Statsrådet nämnde att man kunde ha tillgänglighet fyra timmar
              i veckan vid sammanslagning av kontor. Är det vad vi har att förvänta
              oss i Hofors, fyra timmar i veckan?
            </seg>
          </u>
          <note type="speaker" xml:id="i-69bb061be7e69022-0">
            Anf. 21 PER SVEDBERG (s):
          </note>
          <u who="per_svedberg_201dc9" xml:id="i-fec1df2addcf0ff8-1">
            <seg xml:id="i-1ba8baf30b9981a6-0">
              Herr talman! Det blir ganska lätt upprepningar så jag tänkte
              bara säga något kort.
            </seg>
            <seg xml:id="i-773f45b9e7be0a48-0">
              Jag tar mig friheten att ställa frågan till dig, Cristina Husmark
              Pehrsson. Att du passar över och säger att det var vårt fel och
              att det var vi som gjorde detta är inte helt okej, tycker jag.
            </seg>
            <seg xml:id="i-e7852621e9c7853a-0">
              Faktum är att människor vänder sig till oss som politiker och
              beskriver sina bekymmer och problem. Det vet du säkert mycket
              väl. Då måste jag ställa frågan där jag kan få svar eller signaler
              om åt vilket håll det bär.
            </seg>
            <seg xml:id="i-6f1dd2f55cd3b674-0">
              Jag tänker fortsätta med det. Det är trots allt du och regeringen
              som bär ansvaret för verksamheten just nu.
            </seg>
          </u>
          <note type="speaker" xml:id="i-9029a71a11e3ad53-0">
            Anf. 22 JASENKO OMANOVIC (s):
          </note>
          <u who="unknown" xml:id="i-ec9c509ecde04fd6-0">
            <seg xml:id="i-3cf93908543d1b1e-0">
              Herr talman! Vi har tidigare i debatten hört ministerns svar.
              Jag har inte hört något om konsekvensanalys. Det verkar fullständigt
              saknas en konsekvensanalys av hur det påverkar Försäkringskassans
              verksamhet, kunder och personal.
            </seg>
            <seg xml:id="i-8b836cff6273b1ca-0">
              I det nya beslutet om omorganisation av Försäkringskassan ska
              personalen i till exempel glesbygden åka enkel väg i 90 minuter
              för att komma till ett kontor som ska ha öppet i kanske två timmar.
              Man ska åka enkel resa i 90 minuter, jobba i 120 minuter och sedan
              åka i 90 minuter tillbaka. Och man ska förbereda sig innan man
              åker i väg och sedan ska man tillbaka. Ska man hyra en bil för
              att de allmänna kommunikationerna i glesbygden inte fungerar?
              Det kommer att kosta ungefär 1 500 kronor de timmar man jobbar
              på plats.
            </seg>
            <seg xml:id="i-9bac749c378f721a-0">
              Är det lönsamt? Är det bättre för kunden? Vilket svar har statsrådet
              på det? Vi kan titta på enskilda kommuner. I min hemkommun blir
              80 personer på Försäkringskassan arbetslösa. Återigen, hur påverkar
              detta kunden?
            </seg>
            <seg xml:id="i-8d21c37fd4a768c3-0">
              Med en sådan här personalpolitik där en konsekvensanalys saknas
              skrämmer man faktiskt bort personalen, vilket bland annat ST,
              Statstjänstemannaförbundet, har påpekat. Man skrämmer bort dem
              som är kompetenta med en sådan här personalpolitik. Vad har man
              då försatt sig i för situation på Försäkringskassan när 1 400
              färre anställda ska klara samma arbetsuppgift som tidigare och
              en hel del av kompetensen har skrämts bort? Hur klarar man då
              av arbetssituationen på Försäkringskassan? Det är det som är frågan.
              Har statsrådet något svar på det?
            </seg>
            <seg xml:id="i-df25b43a0f1a5e87-0">
              Det finns fortfarande en hel del frågor också kring Internet.
              Man har från Försäkringskassan sagt att man ska ha mer av verksamheten
              på Internet. Är det tänkt att alla grupper pensionärer till exempel
              ska behöva använda Internet, eller är det bara en del av de 600
              blanketter som Försäkringskassan har som ska läggas ut på Internet?
            </seg>
            <seg xml:id="i-d903a144443e7e36-0">
              Hur kommer organisationen att se ut? Vilka är det som kommer
              att bli tvungna att vänja sig vid att enbart ha Försäkringskassan
              på Internet för att det inte kommer att finnas tid? Ett kontor
              kommer att finnas i alla kommuner i landet, men med två timmars
              öppettid är frågan hur många som kommer att komma i kontakt med
              Försäkringskassan.
            </seg>
          </u>
          <note type="speaker" xml:id="i-0cf65b0dfb08bd66-0">
            Anf. 23 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-d0f77941b388c015-1">
            <seg xml:id="i-e506fe47fa3dcd6f-0">
              Herr talman! Jag kan konstatera att av de interpellanter som
              varit uppe är det inte många som har tilltro till Försäkringskassan
              och dess styrelse. Så kan jag väl säga åtminstone.
            </seg>
            <seg xml:id="i-ce74b370374817a6-0">
              Det är bara att titta på fakta. Jag menar att jag över huvud
              taget inte kommer att gå in i en MBL-förhandling eller gå in i
              tvisteförhandlingar och så vidare. Den diskussionen tror jag att
              vi ska låta parterna hålla själva enligt alla de regler och avtal
              som gäller. Jag tänker hålla mig ifrån den diskussionen, men vad
              jag vill slå fast och som vi kan vara helt överens om är att lagar
              och avtal ska gälla.
            </seg>
            <seg xml:id="i-0691920ef2aeadcf-0">
              Vi har en process som tillämpas när man inte är överens. Den
              ska också få ta sin tid, och den ska följa de reglementen som
              finns. Självklart följer jag som ansvarigt statsråd upp det hela,
              men skillnaden mellan oss är att ni vill att jag blandar mig i
              det hela. Om jag gör det har vi inte en styrelse med fullt eget
              ansvar, och då har vi inget förtroende för Försäkringskassan.
              Självklart följer jag upp detta! Men om jag hade gått in i detta
              skulle det ha varit ministerstyre, och då får vi diskutera om
              ni inte anser att vi ska ha en styrelse med fullt eget ansvar
              längre. Låt oss också i så fall ta den diskussionen.
            </seg>
            <seg xml:id="i-c8bb095b45c816f2-0">
              Nu har vi en styrelse med fullt eget ansvar. Jag har naturligtvis
              ett yttersta ansvar för detta. Jag kommer att träffa Försäkringskassan
              jag gör det regelbundet. Jag kommer att träffa både dess ordförande
              och dess gd. Jag har träffat styrelsen, och jag kommer att göra
              det i nästa vecka också eller om det möjligtvis är om tio dagar.
              Jag kommer att i samband med den årliga redovisningen och resultatdialogen
              med Försäkringskassan i juni månad ta upp och diskutera det arbetsgivarpolitiska
              arbete som har gjorts. Försäkringskassan ska redovisa detta.
            </seg>
            <seg xml:id="i-cb73ea878fef2e99-0">
              Vi har träffat arbetstagarorganisationen ST på departementet.
              I samband med det mötet var det inga upprörda känslor. Jag var
              inte närvarande eftersom jag var upptagen, men däremot var min
              statssekreterare där. Man hade en bra dialog, och jag vet att
              alla arbetstagarorganisationer kanske inte är lika kritiska som
              vissa.
            </seg>
            <seg xml:id="i-93ca79472d49b168-0">
              Jag vet att det är ett svårt arbete som nu sker inom Försäkringskassan.
              Det finns en stor oro för arbetslöshet och omflyttning bland de
              anställda. Jag är helt medveten om detta. Jag är naturligtvis
              också ytterst ansvarig för att lagar och regler följs, och min
              tro är att så sker. Eftersom ni påstår att det inte är så ska
              jag dock självklart ta kontakt med generaldirektören och höra
              efter, men min tro är att lagar och regler följs. Jag har en tilltro
              till Försäkringskassans arbete och önskan att ha en bra myndighet,
              en bra verksamhet, att vara rädd om sin personal och ha ett gott
              bemötande.
            </seg>
            <seg xml:id="i-e63432c750dfe6f5-0">
              Lite kort angående de fyra timmarna, om vi ska ha framtidsversionen.
              Tyvärr är det så i min hemkommun, och så har det varit i många
              år. Det vill jag ändra på. Jag vill i stället att man slår ihop
              verksamheter och jobbar gentemot kunden med försäkringsfrågor
              och arbetsförmedling och att man maximerar kunskaperna och kompetensen
              och jobbar tillsammans. Sedan lång tid tillbaka är detta med de
              fyra timmarna verklighet i min hemkommun. Så vill jag inte ha
              det. Men däremot har jag ingenting emot att vi ska kunna koncentrera
              vissa saker. Titta på Bilstödsenheten som flyttat till Västervik.
              Tidigare har en person med funktionshinder eller en förälder till
              ett handikappat barn fått vänta i långt över 100 veckor, men nu
              har väntetiden på ett beslut halverats. Det tycker jag är väldigt
              bra. Jag vill inte motsätta mig en sådan utveckling.
            </seg>
          </u>
          <note type="speaker" xml:id="i-3f840ffe08082382-0">
            Anf. 24 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-4">
            <seg xml:id="i-e03174bf1c7c1606-0">
              Herr talman! Cristina Husmark Pehrsson och jag är överens om
              att vi vill ha en bra myndighet, att vi ska vara rädda om personalen
              och att det ska vara en bra verksamhet. Det tror jag inte att
              det finns någon tvist om. Tvisten handlar om hur det ser ut i
              dag och om den oro som många precis som hon beskriver känner.
              Självklart skapar också en omorganisation i sig stor oro. Vi kan
              utifrån olika forskningsrapporter se att just omorganisationer
              är det som framför allt leder till höga sjukskrivningstal.
            </seg>
            <seg xml:id="i-f51a68f12f7b7e52-0">
              Jag anser inte heller att statsrådet ska gå in i MBL- eller tvisteförhandlingar,
              men jag anser att statsrådet precis som statsrådet gjorde tydligt
              ska uttrycka att avtal och lagar ska följas. Jag undrar vad man
              tänker vidta för åtgärder när så inte sker, så att detta inte
              upprepas i framtiden. Staten ska vara ett föredöme som arbetsgivare,
              och det hoppas jag att vi ska vara överens om så att det också
              tillämpas i de ansvariga myndigheterna.
            </seg>
            <seg xml:id="i-e196d9367b37c0e4-0">
              Statsrådet har fortfarande inte svarat på om hon avser att avsätta
              extra pengar för att kunna bidra till en omställning för personalen
              och om hon anser att just omorganisationen skulle kunna vara ett
              sätt att bidra till en positiv omställning där man möjliggör för
              människor att följa med och utvecklas inom sitt arbete.
            </seg>
            <seg xml:id="i-cbe2153f1c51be34-0">
              Sedan finns också det som har diskuterats tidigare, att man som
              medborgare ska klaga hos tjänstemannen och vi ska klaga hos Försäkringskassans
              styrelse, och den anställde upplever att det finns en munkavle
              i den organisation som faktiskt ska företräda oss staten men också
              garantera rättssäker prövning gentemot brukarna. Det undergräver
              förtroendet för myndigheten bland brukarna och därmed också förtroendet
              för det politiska styret. Det tycker jag i sig är mycket allvarligt.
            </seg>
            <seg xml:id="i-7fbadabb4d0e3321-0">
              Jag hoppas att statsrådet kommer att följa upp detta och på olika
              sätt som ligger inom hennes befogenheter se över Försäkringskassan
              och det som sker där.
            </seg>
          </u>
          <note type="speaker" xml:id="i-e5ea16603376d21d-0">
            Anf. 25 JASENKO OMANOVIC (s):
          </note>
          <u who="unknown" xml:id="i-ec9c509ecde04fd6-1">
            <seg xml:id="i-93d03f8dec7b77fa-0">
              Herr talman! Statsrådet säger att ST vill ha en dialog och att
              du förstår att de vill ha en dialog för att ST-medlemmarna har
              störst nytta av att ST vill ha dialog i stället för att gå in
              i konflikter med upprörda känslor. Då kan ST-medlemmarna ha större
              nytta av facken. ST vill att de medlemmar som är anställda på
              Försäkringskassan ska kunna ha en bra arbetsmiljö och faktiskt
              kunna leva upp till det som arbetsgivaren har som målsättning
              med verksamheten. Därför kan man inte märka på ST att de är upprörda!
            </seg>
            <seg xml:id="i-847b6bf2b9dbb578-0">
              Den andra frågan som jag tycker är intressant togs upp tidigare
              i debatten. Statsrådet säger om omorganisationen av Försäkringskassan:
              Det är inte min sak. Men jag skulle ändå vilja fråga: Vad tycker
              statsrådet om personalpolitiken i statsförvaltningen? Det kan
              vara en del i detta. Tycker statsrådet att omorganisation utan
              konsekvensanalys är en bra personalpolitik? Kan det vara så att
              statsrådet tycker att det här räcker och att man alltså inte behöver
              ha någon konsekvensanalys av hur det här påverkar verksamheter,
              kunder och personal? Jag skulle jättegärna vilja få ett svar på
              det.
            </seg>
          </u>
          <note type="speaker" xml:id="i-36a7a689a9b94288-0">
            Anf. 26 Statsrådet CRISTINA HUSMARK PEHRSSON (m):
          </note>
          <u who="christina_husmark_pehrsson_19b216" xml:id="i-d0f77941b388c015-2">
            <seg xml:id="i-10fc5b5b1a5ac31a-0">
              Herr talman! När det gäller regeringens ansvar, Jasenko Omanovic,
              handlar det om att vi har som övergripande strategiskt mål att
              följa upp inte minst Försäkringskassans arbetsgivaransvar. Då
              tror jag att jag har gjort det klart.
            </seg>
            <seg xml:id="i-ad0827759681b6cb-0">
              Sedan tror jag att vi också kan glömma det som kanske stod i
              den här tidningen och som interpellanten har hängt upp sig på.
              Vad som är sagt handlar naturligtvis om det jag försökte förklara:
              Jag kan inte med ministerstyre gå in och ordna det här, utan vi
              har här alla här är överens, tror jag, eftersom det nog inte är
              någon som har röstat emot det att se till att vi har en styrelse
              med fullt eget ansvar.
            </seg>
            <seg xml:id="i-f75ece17e7714bd5-0">
              När det gäller de pengar som man så att säga lånar av sig själv
              är det självklart så att man gör just det, men det var också för
              att något minimera skadan. Det handlar om de 197 miljoner som
              jag och regeringen inte gav Försäkringskassan, som man hade önskat.
              Men däremot säger ni ingenting om de 300 miljoner som ni hade
              sagt att Försäkringskassan skulle dra ned, vilket stod i budgetpropositionen
              för 2006. Där finns ingenting.
            </seg>
            <seg xml:id="i-9945480b009d8896-0">
              Vi kan också vara helt överens om att vi behöver ha en tillsyn.
              Det räcker inte med Statskontoret, JO och Riksrevisionen. Vi måste
              ha en ordentlig kontrollmakt, mer än den interna kontroll som
              finns vid Försäkringskassan. Där fanns det ingenting tidigare.
              Det har vi tillsatt nu.
            </seg>
            <seg xml:id="i-46143c905f919956-0">
              Självklart är det så att de anställda är en otroligt viktig resurs
              för Försäkringskassan. Utan deras idoga arbete, deras arbetsglädje
              och deras tro på Försäkringskassan kommer de också att ge kunderna
              ett sämre bemötande. När vi tittade på SCB:s enkäter om kundernas
              betyg på Försäkringskassan vad gäller tillgänglighet och bemötande
              såg vi att resultatet var väldigt dåligt, och det vill jag ändra
              på.
            </seg>
            <seg xml:id="i-bf03c67ff59eecdb-0">
              Jag kan också tala om att vi nu för första gången har låt oss
              glädjas över det också ett ohälsotal som sjunker. Vi ser att arbetslösheten
              går ned kraftigt, och vi ser samtidigt att ohälsan går ned. Detta
              fick vi också redovisat för oss förra veckan. För första gången
              på 20 år ser vi att vi får mindre arbetslöshet och även mindre
              ohälsa. Jag tror på Försäkringskassans fortsatta arbete i det
              läget.
            </seg>
          </u>
          <note xml:id="i-e5ef66ca5efd9f31-1">
            Överläggningen var härmed avslutad.
          </note>
          <note xml:id="i-df19cc7685e4f687-0">
            6 § Svar på interpellation 2006/07:437 om utbyggnad av väg 288
          </note>
          <note type="speaker" xml:id="i-47f6fc4ac36ed0e7-0">
            Anf. 27 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-0">
            <seg xml:id="i-d7aa69161c333b6d-0">
              Herr talman! Agneta Gille har frågat mig vad jag ämnar vidta
              för åtgärder för att snabba på processen om en utbyggnad av länsväg
              288 till att bli säkrare och tryggare för alla resenärer och transporter.
            </seg>
            <seg xml:id="i-61397fff531d2967-0">
              Jag har nyligen besvarat en fråga från Agneta Gille om väg 288.
              Jag inledde det svaret med att djupt beklaga den tragiska bussolycka
              som nyligen inträffade på väg 288. När det gällde frågan om investeringar
              på väg 288 hänvisade jag till den kommande planeringsprocessen
              för infrastruktur. Mitt svar här i dag blir i princip detsamma.
              Regeringen har för avsikt att lägga en infrastrukturproposition
              och har därför gett ett antal myndigheter i uppdrag att utarbeta
              ett underlagsmaterial. Det materialet kommer in till regeringen
              senast den 27 juni i år och kommer sedan att remitteras och beredas
              på sedvanligt sätt innan regeringen lägger fram propositionen.
              Efter riksdagens behandling av propositionen kommer sedan åtgärdsplaneringen
              att inledas, där olika åtgärder analyseras och prioriteras. När
              det gäller väg 288 är det Regionförbundet Uppsala län som beslutar
              vilka investeringar som ska göras.
            </seg>
            <seg xml:id="i-566c82c548466c80-0">
              Jag är övertygad om att vi får en mer effektiv användning av
              statens medel genom denna sammanhållna process med regional delaktighet
              jämfört med om vi hade en ordning där regeringen fattade separata
              beslut för varje investering eller åtgärd på väg- och järnvägsnäten.
            </seg>
            <seg xml:id="i-f06f27cffd925282-0">
              Jag kan slutligen konstatera att den tidigare socialdemokratiska
              regeringen inte hade någon särskilt generös inställning till väg
              288. Regionförbundet Uppsala län skrev till regeringen 2004 och
              begärde att regeringen skulle medge en friare användning av pengarna
              för infrastruktur i Uppsala län. Med friare användning avsågs
              att pengar skulle omfördelas från de sista åren av planeringsperioden
              20042015 till de första. Ett av argumenten till den föreslagna
              omdisponeringen av medel var att regionförbundet ville tidigarelägga
              investeringar på väg 288. Regeringens beslut från 2005 var att
              någon omdisponering inte medgavs.
            </seg>
          </u>
          <note type="speaker" xml:id="i-26570e8220df484f-0">
            Anf. 28 AGNETA GILLE (s):
          </note>
          <u who="agneta_gille_26934c" xml:id="i-cfc4efdeb43c18e9-0">
            <seg xml:id="i-8de83570c38cf81a-0">
              Herr talman! Jag vill börja med att tacka infrastrukturministern
              för svaret, även om svaret inte innehöll något direkt besked åt
              mig.
            </seg>
            <seg xml:id="i-f58d4172c60b4e06-0">
              För mig är det här en väldigt viktig fråga. En utbyggnad av väg
              288 för en trafiksäker och mötesfri landsväg är en fråga som jag
              har drivit tidigare. Det är riktigt som infrastrukturministern
              sade till mig i sitt svar att jag har ställt en skriftlig fråga,
              men jag har också tidigare drivit frågan om utbyggnad av väg 288
              genom riksdagsmotion, även under den socialdemokratiska regeringens
              tid. Det är alltså en fråga som jag har satt fokus på under lång
              tid.
            </seg>
            <seg xml:id="i-50e682f46d4b30cc-0">
              Det är väl så att min uppgift som riksdagsledamot från Uppsala
              län är att vända mig till den som har ansvaret för de här frågorna,
              och då vända mig till den som har ansvaret just för tillfället.
            </seg>
            <seg xml:id="i-c4a31a79018c13a4-0">
              I slutet av svaret skjuter ministern frågan ifrån sig och hänskjuter
              detta till den tidigare regeringen genom att påpeka att den inte
              har gjort någonting åt frågan. Men jag vill ha ett svar och ett
              besked nu! Det är nu jag vänder mig till ministern, så vi struntar
              i det som har varit och tittar framåt. Vi behöver verkligen förändra
              statusen på väg 288.
            </seg>
            <seg xml:id="i-b062239360ea0d32-0">
              Vägens status är nämligen dålig. Det är dålig framkomlighet,
              den är kurvig och smal och det finns stora behov av att säkerställa
              vägen. Det går tung trafik på vägen. Sandvik Coromant AB, ett
              stort företag i Gimo med väldigt många arbetstillfällen, kör med
              väldigt tung trafik och trafikerar sträckan till Arlanda eftersom
              detta är ett otroligt stort exportföretag som också exporterar
              ut i världen. Vi har tung trafik till och från hamnen i Hargshamn
              som också trafikerar 288:an. Med tanke på hur liten vägen är så
              är det väldigt svårt att ta sig förbi om man hamnar bakom ett
              tungt fordon. Detta medför att trafiksäkerheten inte blir acceptabel.
              Det handlar om arbetstillfällen. Vi har Forsmark.
            </seg>
            <seg xml:id="i-a44d7c6b1f40dab3-0">
              Området är också väldigt mycket av ett utflyktsmål. Det är en
              natur och en skärgård som är fantastisk runt den uppländska kusten,
              och för att ta sig dit måste man åka på väg 288. En annan fantastisk
              del i den här miljön är fritidshus och sommarboende. Det är oerhört
              många stockholmare men också andra, som Uppsalabor, som har ett
              litet sommarställe ute vid kusten i skärgården här. Då blir vägen
              oerhört tungt trafikerad.
            </seg>
            <seg xml:id="i-275a48c7d226b292-0">
              Vi vet att väldigt många pendlar in till Uppsala, där det finns
              stora arbetsplatser, till exempel Akademiska sjukhuset, så kollektivtrafiken
              är av stor betydelse. Det finns inte någon spårbunden trafik mellan
              Uppsala och Östhammar, även om man så skulle önska, men det finns
              en väg som det finns möjligheter att förbättra och bygga ut.
            </seg>
            <seg xml:id="i-a5bf89d3ed300d81-0">
              Vägens standard är alltså av oerhört stor betydelse för hela
              det här området och för Uppsala läns utveckling, men främst för
              Östhammars kommuns möjlighet att klara arbetstillfällena och klara
              att ha kvar de stora företag som finns där i dag. Jag vill ha
              ett svar av ansvarigt statsråd om vad man ämnar vidta för åtgärder
              för att få möjlighet att avsätta pengar och förbättra standarden
              på väg 288.
            </seg>
          </u>
          <note type="speaker" xml:id="i-5721c4d595fb1fe7-0">
            Anf. 29 PER BILL (m):
          </note>
          <u who="per_bill_51abe7" xml:id="i-e47a98595a5b6eb8-0">
            <seg xml:id="i-152b91e251cebd54-0">
              Herr talman! Jag vill tacka infrastrukturministern för svaret.
              Jag ser fram emot infrastrukturpropositionen. Tack också till
              Agneta Gille, som under många år verkligen kämpat för att vi ska
              få upp standarden på den vägen. Jag lovar att jag under de närmaste
              åren kommer att fortsätta bidra genom att från min sida göra klart
              för regeringar, oavsett vilken färg de har, att det är fråga om
              en väg som är i stort behov av upprustning. Det är verkligen viktigt.
            </seg>
            <seg xml:id="i-a715f4ac1954c229-0">
              Jag tror dessutom att vi har en god indikation på att Regionförbundet
              Uppsala län genom sina tidigare prioriteringar gentemot den förra
              regeringen kommer att fortsätta att göra den typen av prioriteringar.
              Därför tror jag att den övergripande inriktning som infrastrukturpropositionen
              kommer att ha blir av stor vikt. Om det blir lite mer pengar till
              upprustning av våra vägar känner jag mig mycket trygg i att det
              kommer att gagna Uppsala län och upprustningen av väg 288.
            </seg>
          </u>
          <note type="speaker" xml:id="i-eb31da87fcf34b91-0">
            Anf. 30 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-1">
            <seg xml:id="i-189b454149d09d20-0">
              Herr talman! Jag förstår mycket väl de båda interpellanternas
              känsla för och kunskap om denna olycksdrabbade väg och att den
              är i stort behov av uppgradering. Även det näringsliv som finns
              runt om har behov av en bra vägstandard.
            </seg>
            <seg xml:id="i-1b0d1b8f86f8c9c7-0">
              Jag skjuter inte ifrån mig frågan, men jag ska vända mig åter
              till Agneta Gille. Jag har läst att Agneta Gille med hänvisning
              till den förra frågeställningen från Agneta Gille, som var exakt
              densamma hänvisar till att jag skjuter ifrån mig frågan, men jag
              återgår till den. Eftersom Agneta Gille uppenbarligen drivit frågan
              under många år vore det rimligt att Agneta Gille arbetade med
              Regionförbundet Uppsala län så att regionförbundet prioriterar
              denna väg. Det är nämligen regionförbundet som har ansvaret för
              sina interna prioriteringar.
            </seg>
            <seg xml:id="i-90d295f9e369214e-0">
              Regeringen ansvarar för att besluta om den ekonomiska ramen för
              länet, och för Uppsala län är ramen ungefär 1,2 miljarder. Det
              kan anses som en ganska god tilldelning om man jämför med två
              andra storstadslän, Västmanland och Gävleborg, som har ungefär
              hälften. Uppsala har mycket stora investeringsbehov i samband
              med E 4-sträckningen förbi Uppsala, och därför har regionförbundet
              självt gjort andra prioriteringar än de som Agneta Gille hänvisar
              till. De har prioriterat väg 700, väg 709 och Bärbyleden, anslutningsvägar
              till regionen, och har därför använt ganska många miljoner för
              just dessa vägar.
            </seg>
            <seg xml:id="i-aaa46aa29f7a36ea-0">
              Min rekommendation är att arbeta på hemmaplan så att Regionförbundet
              Uppsala län prioriterar den vägen.
            </seg>
          </u>
          <note type="speaker" xml:id="i-f030e587bdcc7086-0">
            Anf. 31 AGNETA GILLE (s):
          </note>
          <u who="agneta_gille_26934c" xml:id="i-cfc4efdeb43c18e9-1">
            <seg xml:id="i-c8c838865093f55c-0">
              Herr talman! Visst är det så att regionförbundet har planeringsansvaret
              och en prioriteringsordning. Där vill man naturligtvis att den
              vägen har hög prioritet. Men det finns också ett ansvar för att
              se till att det inte bildas andra stoppklossar i den infrastruktur
              vi har runt Uppsala. Jag tror att ministern är mycket väl medveten
              om att det är på det viset.
            </seg>
            <seg xml:id="i-888dc6c90af5338b-0">
              När det gäller ett område som utvecklas så oerhört starkt som
              Uppsala, och med den trafiktillströmning som det innebär, är det
              kanske så att regeringen tolkat det hela fel och prioriterat fel
              vad gäller den ekonomiska ramen, för ytterst handlar det ju om
              hur regeringen prioriterar sina pengar. I valrörelsen lovade Moderaterna
              till exempel 4 miljarder i ökade anslag till infrastruktur och
              vägbyggen, men de pengarna har vi inte sett till. Jag har naturligtvis
              också tittat på hur det ser ut i den budget som senast presenterades,
              och där har vi socialdemokrater jag tror det är 8,2 miljarder
              mer till infrastrukturen än vad den moderatstyrda regeringen har.
              Kanske kunde man ha prioriterat om pengarna ytterligare lite grann
              just för att klara de svårigheter som Uppsala och Uppsala län
              har.
            </seg>
            <seg xml:id="i-22a6de0cfa1fa8c7-0">
              Ytterst handlar det alltså om prioriteringar, och visst prioriterar
              denna regering olika saker. Man prioriterar skattesänkningar.
              Man tar bort förmögenhetsskatten och fastighetsskatten. Samtidigt
              inför man en beskattning på trafikförsäkringspremien, vilket innebär
              betydligt högre kostnader för bilförsäkringen. Också den frågan
              bär jag med mig och får frågor om. Vilka drabbar det? Vilka får
              mer och vilka får mindre i plånboken av de skattesänkningar som
              ges till vissa medan kostnaderna blir högre för andra? Det är
              en prioritering inom den ekonomiska ramen, den som infrastrukturministern
              också har ansvar för.
            </seg>
            <seg xml:id="i-0dc89d4df14f2ed4-0">
              Jag är dessutom orolig för att alla förslag kanske inte är helt
              finansierade. Den oron gnager i mig. Hur blir det om man inte
              helt klarar av finansieringen av de anslag som finns och de skattesänkningar
              som görs? Då kanske infrastrukturen får ännu mindre pengar i nästa
              budgetproposition. Det gör mig mycket orolig, för då kanske det
              blir åtstramningar också för Uppsalas del, vilket kan drabba väg
              288 och den del av Sverige som nu är i stort behov av en utbyggnad.
              Jag känner mig alltså orolig. Jag håller dock med ministern om
              att det är den ekonomiska ramen som sätter upp linjerna för möjligheterna
              att prioritera.
            </seg>
            <seg xml:id="i-c6f8bf94108eae84-0">
              Vad gäller regionförbundet arbetar jag naturligtvis där med att
              prioritera och sätta fokus på denna fråga, men det är regeringen
              som har ansvaret för Vägverket. Det är regeringen som inom den
              ekonomiska ramen ger möjligheterna, och jag vänder mig därför
              till regeringen för att få ett mer positivt besked om en satsning
              på väg 288.
            </seg>
          </u>
          <note type="speaker" xml:id="i-7f6579ca4086eaaf-0">
            Anf. 32 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-2">
            <seg xml:id="i-e38db424633af740-0">
              Herr talman! Mycket riktigt lägger regeringen all kraft på att
              människor ska komma i arbete, på att minska utanförskapet och
              på att skapa bättre förutsättningar för att företag ska kunna
              anställa och utvecklas. Det är en helt riktig prioritering. När
              vi får människor i arbete får vi så småningom också utrymme för
              reformer, men prioriteringen är att människor ska få jobb och
              kunna besluta över sin egen vardag.
            </seg>
            <seg xml:id="i-c248fc2b47c5d0b1-0">
              När jag skickade ut ett uppdrag till revidering av befintliga
              planer vad gäller väg- och baninvesteringar var det för att det
              underlag som nu är ute på remiss visar att det finns stora hål
              i de tidigare, socialdemokratiska, löftena. Vad den revideringen
              i slutändan innebär återstår att se vid halvårsskiftet, men det
              är uppenbart att många löften och mindre pengar åstadkommits i
              den befintliga planen, alltså den som nu föreligger och som jag
              har att hantera.
            </seg>
            <seg xml:id="i-99e80ad581a657ec-0">
              Rent konkret är det så, för att återvända till väg 288, att det
              under de senare regeringarna i princip bara fattats ett beslut
              i ett enskilt ärende, om en enskild investering, och det gällde
              väg E 45 mellan Göteborg och Trollhättan. Det är i princip den
              enda enskilda investering som regeringen fattat beslut om. Det
              innebar att man plockade pengar, 1,8 miljarder, från andra vägutbyggnader
              i landet, främst från E 22, som jag haft glädjen att diskutera
              ett antal gånger tidigare i denna kammare.
            </seg>
            <seg xml:id="i-fb8a1e6e7e0d53de-0">
              Jag tror inte att Agneta Gille egentligen efterfrågar att jag
              specifikt ska plocka ut en enskild väg och fatta ett enskilt investeringsbeslut
              på det sättet. I stället tror jag att det är viktigt att vi har
              en sammanhållen process vad gäller väg- och baninvesteringar.
              Då får vi också en sammanhållen syn på bra infrastruktur i alla
              delar av landet.
            </seg>
          </u>
          <note type="speaker" xml:id="i-5864b14b026eae8b-0">
            Anf. 33 AGNETA GILLE (s):
          </note>
          <u who="agneta_gille_26934c" xml:id="i-cfc4efdeb43c18e9-2">
            <seg xml:id="i-12c4dc765270a9e3-0">
              Herr talman! Visst är det viktigt med helheten och sammanhållningen.
              Det är helt riktigt som infrastrukturministern säger.
            </seg>
            <seg xml:id="i-a734bc2bc123ab8e-0">
              Regionförbundet har sagt att man ska kunna förskottera investeringarna
              för att tidigarelägga vissa vägbyggen. Det är bara att hoppas
              på att det blir så. Det är landstinget i Uppsala samt Tierps och
              Östhammars kommuner som kan tänka sig att gå in och göra en förskottering
              för att få i gång bygget av den här enskilda vägen tidigare. Det
              är positivt. Vi får jobba vidare med detta. Sedan måste det också
              finnas resurser att tilldela i den ekonomiska ramen.
            </seg>
            <seg xml:id="i-cbcb3538f970268e-0">
              Det är oerhört viktigt för arbetstillfällena, turismen, kollektivtrafiken,
              de boende och dem som reser i norra Uppland på väg 288 att regeringen
              är medveten om detta behov i sitt arbete med den kommande infrastrukturpropositionen.
              Därför är jag mycket tacksam att jag har fått möjlighet att ha
              denna interpellationsdebatt.
            </seg>
          </u>
          <note type="speaker" xml:id="i-6002ac69dc7ec625-0">
            Anf. 34 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-3">
            <seg xml:id="i-db69b7df5158ce92-0">
              Herr talman! Som sagt var har vi en reviderad plan och en inriktningsplan
              för 2019 som återkommer till regeringen i mitten och i slutet
              av juni. Då har vi att hantera en samlad process vad gäller kommande
              investeringar.
            </seg>
          </u>
          <note xml:id="i-e5ef66ca5efd9f31-2">
            Överläggningen var härmed avslutad.
          </note>
          <note xml:id="i-26b0a30ba8f19e02-0">
            7 § Svar på interpellation 2006/07:394 om flygplatserna i Torsby
            och Hagfors
          </note>
          <note type="speaker" xml:id="i-21f4c9bf0d895e95-0">
            Anf. 35 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-4">
            <seg xml:id="i-adc5ccf65cbbb683-0">
              Herr talman! Berit Högman har frågat mig om jag avser att verka
              dels för att flygplatserna i Torsby och Hagfors garanteras ett
              fortsatt driftsstöd, dels för att Rikstrafiken i sina beräkningar
              till ekonomiskt stöd även tar hänsyn till besöksnäringens utveckling.
            </seg>
            <seg xml:id="i-62764a0ded7acc57-0">
              Inledningsvis vill jag understryka att jag delar uppfattningen
              att flyget kan ha en betydelsefull regionalpolitisk uppgift. Flyget
              spelar en viktig roll för många regioners förutsättningar för
              konkurrenskraft, sysselsättning och utveckling. I detta sammanhang
              har flyget naturligtvis också betydelse för besöksnäringens utveckling
              runt om i landet.
            </seg>
            <seg xml:id="i-a12e45158d974817-0">
              Låt mig först belysa frågan om driftstöd till kommunala och privata
              flygplatser, till exempel Torsby och Hagfors. Syftet med ett sådant
              stöd är att främja en god interregional flygtransportförsörjning
              i landet i de fall det saknas tillfredsställande transportalternativ.
              I praktiken ska stödet täcka delar av de ekonomiska underskotten
              vid de regionala flygplatserna.
            </seg>
            <seg xml:id="i-1a0fa29fde135be1-0">
              Driftsbidragssystemet i sin nuvarande form har funnits sedan
              1999. Hittills har det varit regeringen som årligen beslutat om
              fördelning av stödet. Nu är det emellertid så att det från och
              med i år är Luftfartsstyrelsen som administrerar och beslutar
              om fördelning av detta stöd. Formerna och förutsättningarna anges
              i den förordning som regeringen beslutade om den 21 december förra
              året. En grundläggande förutsättning för att få driftsbidrag är
              att det bedrivs linjetrafik vid den aktuella flygplatsen.
            </seg>
            <seg xml:id="i-12f2ed0917dc23c8-0">
              Jag vill i det här sammanhanget också påminna om att frågan om
              statligt driftsbidrag till flygplatser är föremål för utredning
              inom ramen för Flygplatsutredningen. Flygplatsutredningen ser
              över det långsiktiga statliga ansvaret för flygplatser och ska
              redovisas för regeringen i oktober i år.
            </seg>
            <seg xml:id="i-7915a4dbb0ac5d77-0">
              Vad sedan gäller turismen och besöksnäringen, som Berit Högman
              tar upp i sin interpellation, vill jag betona att jag anser att
              den näringen är viktig för Sverige och att vi har en livskraftig
              turistnäring med stor tillväxtpotential. Besöksnäringens förutsättningar
              och utvecklingsmöjligheter ingår som en av många delar i ett brett
              underlag i regeringens fortsatta arbete med de viktiga frågor
              som berör flyget.
            </seg>
            <seg xml:id="i-e8af2c614c0f0ff3-0">
              En viktig fråga i sammanhanget gäller Rikstrafikens trafikupphandlingar.
              Här är det som bekant så att Rikstrafiken nyligen har utrett förutsättningarna
              för en förnyad upphandling av flygtrafik till perifera regioner
              med start hösten 2008. Rikstrafikens rapport har varit ute på
              remiss och myndigheten har nyligen skickat sina förslag och slutsatser
              till regeringen. De regioner som berörs av förslagen har nu erbjudits
              ytterligare en möjlighet att bedöma rapporten i samband med Vägverkets
              och Banverkets remittering av förslag till revidering av väg-
              och banhållningsplanerna. Jag vill nu invänta den pågående remisshanteringen
              och beredningen av Rikstrafikens utredning innan jag tar ställning
              i frågor som berör enskilda flygplatser eller flyglinjer.
            </seg>
            <seg xml:id="i-ebfad5ebff6b5c12-0">
              Jag vill dock betona att jag anser det vara viktigt att berörda
              offentliga och privata aktörer i landet aktivt verkar för att
              flygplatserna och flyglinjerna ska vara en integrerad och samordnad
              del i de regionala utvecklingsstrategierna. Lika viktigt som flyget
              kan vara för en regions konkurrenskraft, lika viktigt är det för
              flygplatsernas och flyglinjernas vidmakthållande och utveckling
              att det finns ett gemensamt engagemang och en delaktighet i regionerna.
              Jag är övertygad om att ett sådant engagemang och ansvar ytterligare
              kan bidra till långsiktigt stabila och goda villkor för transportförsörjningen
              runt om i landet.
            </seg>
            <seg xml:id="i-73d45eaaac70f899-0">
              För att avsluta så vill jag understryka att det är av stor vikt
              att vi behandlar infrastrukturen och trafiken i ett sammanhang
              vid överväganden och beslut som rör transportsystemet. Båda delarna
              hänger ihop och vi måste se till helheten för att få ett så effektivt
              transportsystem som möjligt. Det är därför min ambition i det
              vidare arbetet och då talar vi inte bara om flyget utan om transportsystemet
              som helhet att ta ett sådant helhetsgrepp.
            </seg>
          </u>
          <note type="speaker" xml:id="i-96668e57c554b828-0">
            Anf. 36 BERIT HÖGMAN (s):
          </note>
          <u who="berit_hogman_17a4be" xml:id="i-3bb44d42d7308ad2-0">
            <seg xml:id="i-74aa4fa7c6a9e577-0">
              Herr talman! Jag ber att få tacka Åsa Torstensson för svaret.
              Det positiva med svaret är att Åsa Torstensson anser att flygplatser
              och flyglinjer ska vara en integrerad och samordnad del av den
              regionala utvecklingspolitiken. Det är viktigt att vi ser infrastrukturen
              i dess helhet. Tillväxt, infrastruktur och positiv befolkningsutveckling
              hör ihop.
            </seg>
            <seg xml:id="i-d1923947be4438bf-0">
              Men bättre än så blir det tyvärr inte. Det finns formuleringar
              i interpellationssvaret som ställer fler frågor än de ger svar.
              Åsa Torstensson säger att det är viktigt med engagemang och delaktighet
              i regionerna. Detta engagemang finns utan tvivel såväl i kommunerna
              som hos många av näringslivets företrädare. Men det är att begära
              för mycket av företagen att förutsätta att de ska stå för fiolerna
              när det gäller infrastrukturen. Inte heller kommunerna kan ensamma
              bära en sådan kostnad. Det är därför vi ska ha en statlig regionalpolitik.
              Det är därför staten ska ha rollen som stödjare där det behövs
              för att hela Sverige ska leva.
            </seg>
            <seg xml:id="i-1f62b9ab19bcebbf-0">
              En enkel och bra början vore att låta bli att använda uttryck
              som perifera regioner. Det kan lätt bli en självuppfyllande profetia.
              Det låter då som att både jag och statsrådet Torstensson kommer
              från platser som ligger så långt borta att de inte är värda något.
            </seg>
            <seg xml:id="i-a76c0aaa76bc0121-0">
              De flygplatser som har en ekonomi som går ihop kan räknas på
              ena handens fingrar. Torsby och Hagfors flygplatser har haft oturen
              att fram till 2005 få känna resultatet av en dålig upphandling
              från Rikstrafikens sida. Om inte människor vet att planen går
              och ibland går de inte över huvud taget är det ingen som räknar
              med flyget. Därför har siffrorna sjunkit. Men sedan 2005 har man
              en ny seriös operatör som gör ett bra arbete, även om Rikstrafikens
              upphandling inte medger några marknadsföringskostnader. Det är
              fortfarande mun-mot-mun-metoden som får gälla. Det blir i det
              fallet för Rikstrafiken rent kontraproduktivt.
            </seg>
            <seg xml:id="i-6ef642acf8f54db5-0">
              Det är dessutom så att linjen i utvärderingar räknas som två
              linjer, trots att det är ett enda flygplan. Jag har själv åkt
              i det, så jag vet. Det borde räknas som en linje, som då skulle
              få högre beläggning.
            </seg>
            <seg xml:id="i-fed8ae94a441b9d9-0">
              Den förra regeringen trodde på norra Värmland och investerade
              sammanlagt inte mindre än 40 miljoner av samhällets pengar i flygplatsen
              i Torsby, som nyinvigdes för drygt ett år sedan. Nu planerar Branäsbolaget
              chartertrafik från Danmark. Flygfrakten har kommit i gång. I Hagfors
              går järnverket bättre än någonsin. Utländska investerare och intressenter
              står i kö. Därtill kommer att vi har fått nya företagsetableringar
              främst från Holland med många nyinflyttade och nya företag. Det
              är klart att det förutsätter en bra infrastruktur. Att då inte
              bedriva någon handfast regionalpolitik och stötta flyget vore
              som att kasta dessa 40 miljoner i Fryken. Visst vore det slöseri!
              Det var en god investering.
            </seg>
            <seg xml:id="i-9eb3438b167c05a6-0">
              Det behövs fortfarande regionalpolitik i norra Värmland. Hur
              ser egentligen regeringens regionalpolitiska ambitioner ut?
            </seg>
          </u>
          <note type="speaker" xml:id="i-f279a6cbd0d3b94b-0">
            Anf. 37 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-5">
            <seg xml:id="i-dc03fed3b0b36db6-0">
              Herr talman! Det är intressant att höra Berit Högman hänvisa
              till den förra regeringens ambitioner i regionalpolitiken. Hon
              hänvisar också till sina egna argument i interpellationen där
              hon ser flygtrafiken som en viktig del i en regionalpolitisk åtgärd.
            </seg>
            <seg xml:id="i-e6214331c546b935-0">
              Jag undrar hur Berit Högman får ihop det. Vi hade en del debatter
              om den planerade flygskatten, som Berit Högman kraftfullt argumenterade
              för att införa. Mig veterligen var det inte direkt i linje med
              att stimulera regionalpolitisk utveckling.
            </seg>
            <seg xml:id="i-1c7c31e9f96d5e5e-0">
              Det var snarare den negativa insatsen och det negativa beslutet
              som just gav den oro som Berit Högman nu hänvisar till. Det handlar
              om svårigheten att kunna vidmakthålla flygtrafik i just de delar
              av landet som behöver det allra bäst och där inte så många alternativ
              finns. Hur tänkte Berit Högman då?
            </seg>
            <seg xml:id="i-87045a00bd818a23-0">
              I övrigt är flygtrafiken en del av en regionalpolitik. Staten
              ska vara tydlig i de delar där staten har en roll. Därmed inte
              sagt att staten ensam har ett ansvar. Det har den inte heller
              i dag.
            </seg>
            <seg xml:id="i-fa7ddbbffcbacf37-0">
              Det kanske framgent än tydligare blir ett regionalt ansvar för
              den regionala utvecklingspolitiken. Det skulle gynna det här landet,
              eftersom staten har väldigt svårt att vara så finkänslig i de
              yttersta leden att man kan få en bra utvecklingspolitik.
            </seg>
            <seg xml:id="i-545d4898fac266d1-0">
              Inte desto mindre ser jag ett stort behov av att ha en tydlig
              generell företagarpolitik som stimulerar småföretagande i de orter
              i norra Värmland som Berit Högman hänvisar till. Där är turismen
              en viktig del för att kunna skapa nya jobb och nya företag.
            </seg>
            <seg xml:id="i-7e9bf8d639580489-0">
              Därför har också regeringen en stor ambition och lägger fram
              stora företagspaket i syfte att just stimulera småföretagande.
              Det handlar om att skapa möjligheter för den enskilde företagaren
              att utvecklas.
            </seg>
            <seg xml:id="i-d3328f9481d463cf-0">
              Det är otroligt viktigt att de sakerna sker samtidigt för att
              stärka intresset och flygresenärerna. Därmed stärker man också
              flygplatserna i Torsby och Hagfors.
            </seg>
          </u>
          <note type="speaker" xml:id="i-d76afa85ce610603-0">
            Anf. 38 BERIT HÖGMAN (s):
          </note>
          <u who="berit_hogman_17a4be" xml:id="i-3bb44d42d7308ad2-1">
            <seg xml:id="i-e63948c9268a1bdf-0">
              Herr talman! Jag har personligen aldrig haft tanken på att uppfinna
              en flygskatt. Däremot har jag haft många tankar om hur vi använder
              de skattepengar vi tar in.
            </seg>
            <seg xml:id="i-0f229950f1f711fe-0">
              Det är upprörande att se hur exempelvis alliansens förslag om
              fastighetsskatten gör de rika Helsingforsskommunerna så oändligt
              mycket rikare på både individ- och samhällsnivå medan kommuner
              som min egen hemkommun Torsby får det fortsatt lika svårt. Jag
              har oerhört svårt att förstå hur Åsa Torstensson kan förena det
              med det jag trodde var centerpolitik.
            </seg>
            <seg xml:id="i-53b0b244a57e10da-0">
              Det finns pengar till att ta bort förmögenhetsskatt. Det finns
              pengar till att ta bort fastighetsskatt. Det finns pengar till
              att sänka skatten för mig som redan har det så bra. Men plötsligt
              finns det inte pengar till en fungerande infrastruktur.
            </seg>
            <seg xml:id="i-07a73e3013427760-0">
              Även om Hotell Björnidet får en sänkt arbetsgivaravgift och Branäsanläggningen
              har fått sänkt skidmoms kan det väl ändå inte vara meningen att
              det är Hotell Björnidet och Branäs som ska finansiera flygtrafiken
              i norra Värmland?
            </seg>
          </u>
          <note type="speaker" xml:id="i-5bfc3f1a35ce28d2-0">
            Anf. 39 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-6">
            <seg xml:id="i-888b8e47726cdf8e-0">
              Herr talman! Jag hör att Berit Högman har väldigt svårt att ta
              till sig det som kanske är grunden för att vi ska kunna skapa
              tillväxt i alla delar av landet. Det är en bra företagarpolitik.
              Det är småföretagandet och möjligheter att etablera och själva
              utveckla goda idéer till exempel inom turistnäringen och tjänstesektorn
              som är en framtidsfaktor för stora delar av landet.
            </seg>
            <seg xml:id="i-ca2ed7dd25ca7f08-0">
              Därtill behöver inte Berit Högman i dag lägga några ord i min
              mun. Jag har hänvisat till att det pågår en återkoppling till
              berörda kommuner och regioner. Jag avvaktar den för att återkomma
              med beslut. Det har ett samband med väg- och järnvägsöversynen
              och de planerna just för att infrastruktur ska kunna fungera i
              alla delar av landet.
            </seg>
            <seg xml:id="i-2e3f3a1bcfa10a95-0">
              På en del platser behövs det betydligt tydligare satsningar på
              underhåll av vägar. På andra delar behövs det investeringar för
              att järnvägen ska fungera. Den får inte bli en propp som till
              exempel i Helsingfors, Göteborg och Malmö. I andra delar behöver
              flygtrafiken finnas kvar och få möjlighet att kanske till och
              med utvecklas.
            </seg>
            <seg xml:id="i-11f39ef7e60881b6-0">
              Detta ska också sättas i samband med att vi gör ett mycket tydligt
              företagspaket. Det skapar just möjligheter för människor att kunna
              bo kvar där man önskar och arbeta någon annanstans. Det är då
              man skapar en mycket tydlig regional utveckling i alla delar av
              landet.
            </seg>
          </u>
          <note type="speaker" xml:id="i-3bf1bc73152ad168-0">
            Anf. 40 BERIT HÖGMAN (s):
          </note>
          <u who="berit_hogman_17a4be" xml:id="i-3bb44d42d7308ad2-2">
            <seg xml:id="i-5d32b233d43cdd60-0">
              Herr talman! Jag har full respekt för att Åsa Torstensson och
              regeringen vill göra översyner och utredningar om trafiken i sin
              helhet. Men det som oroar mig är att det är svävande när det gäller
              samhällets ansvar för just regionalpolitiken.
            </seg>
            <seg xml:id="i-f5ee2b3c76b86b86-0">
              Återigen: Om Hotell Björnidet får en sänkt arbetsgivaravgift
              löser ändå inte det problemet för flygplatserna i Hagfors och
              Torsby. Det är snarare så att järnverket i Hagfors hade varit
              betjänt av att ni inte gjort neddragningar av exportfrämjande
              åtgärder. Alla småföretag i Värmland hade varit betjänta av att
              ni inte höjt deras arbetsgivaravgifter. Det är precis det som
              hittills har hänt.
            </seg>
            <seg xml:id="i-9487d1798fb871dc-0">
              Jag är fortfarande bekymrad. Det låter som om tanken är att det
              är företagen själva som ska bära infrastrukturen. Det är inte
              nog med att man nu en kort stund kan glädjas över att flygfrakten
              har kommit i gång. Nästa gång är tanken att man ska finansiera
              själva infrastrukturen.
            </seg>
            <seg xml:id="i-35fb0427528405d9-0">
              Jag är som sagt bekymrad. Återigen ska jag tacka för svaret,
              men frågan kvarstår. Inte är det väl så att vi får se att det
              är en centerpartist som sänker en av de allra viktigaste regionalpolitiska
              åtgärderna, i varje fall näst skatteutjämningen, nämligen en tydlig
              regionapolitisk styrning av infrastrukturen?
            </seg>
          </u>
          <note type="speaker" xml:id="i-834ee04339a6378e-0">
            Anf. 41 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-7">
            <seg xml:id="i-6aa2580d1fb352d3-0">
              Herr talman! Jag uppfattar väldigt tydligt, och jag har förstått
              det tidigare, att Berit Högman och jag har vitt skilda ideologiska
              perspektiv på hur vi skapar livskraftiga miljöer i det här landet.
            </seg>
            <seg xml:id="i-789c95880be9cb48-0">
              Vi skapar förutsättningar för människor att skapa egna jobb och
              för småföretag att utvecklas och växa. Jag har förstått tidigare
              att vi har två vitt skilda ideologiska perspektiv på det.
            </seg>
            <seg xml:id="i-63a25da5dbb5986d-0">
              Vi lägger fram ett företagspaket som är riktat till småföretagare
              så att de kan skapa sina egna förutsättningar och egen utveckling.
              Infrastruktur är parallellt med detta en avgörande del för att
              skapa bra förutsättningar.
            </seg>
            <seg xml:id="i-30473016f25d0644-0">
              Det handlar om flygförbindelser i de delar det behövs, vägar
              i de delar det behövs och järnvägar i de delar det behövs. Det
              är en helhetssyn. Det arbetet pågår precis nu.
            </seg>
            <seg xml:id="i-021e2445de0d6a8f-0">
              Vi återkommer med det. Det är därför som de berörda kommunerna
              och regionerna har fått detta underlag från Rikstrafiken. De ska
              sätta det i samband med det andra reviderade uppdraget, väg- och
              järnvägsplanerna.
            </seg>
            <seg xml:id="i-5036de38f4aa4037-0">
              Vi får tillbaka detta. Då går vi vidare med att svara på de frågor
              som de nu specifika kommunerna ställer vad gäller stöd till deras
              flygplatser och flyglinjer.
            </seg>
          </u>
          <note xml:id="i-e5ef66ca5efd9f31-3">
            Överläggningen var härmed avslutad.
          </note>
          <note xml:id="i-bde9fb286315336e-0">
            8 § Svar på interpellation 2006/07:434 om lokalisering av trafikinspektioner
          </note>
          <note type="speaker" xml:id="i-4e055b25262b15dd-0">
            Anf. 42 Statsrådet ÅSA TORSTENSSON (c):
          </note>
          <u who="asa_torstensson_90aeda" next="cont" xml:id="i-dbdd1083b6bf8e3d-0">
            <seg xml:id="i-d34f472f414d702a-0">
              Herr talman! Peter Hultqvist har frågat mig vilka åtgärder jag
              avser att vidta i syfte att minska oron för ett uppbrott från
              nuvarande trafikinspektioners lokaliseringsorter och för att nuvarande
              situation inte ska leda till negativa effekter för kompetensförsörjningen
              hos berörda myndigheter.
            </seg>
            <seg xml:id="i-5914aac3a4ab8b6f-0">
              I oktober, innan utredaren presenterat sitt betänkande, ställde
              Peter Hultqvist en snarlik fråga till mig om kompetensen på kommunikationsmyndigheterna
              och jag vill i det här sammanhanget hänvisa även till det svar
              jag gav då.
            </seg>
          </u>
          <note xml:id="i-97de39fec1c119eb-0">
            Betänkandet Trafikinspektion en myndighet för säkerhet och skydd
            inom transportområdet , som överlämnades till regeringen i januari
            i år, är ute på remiss till och med den 2 maj 2007 för att inhämta
            berörda aktörers synpunkter. Det stämmer som Hultqvist anför att
            det i det direktiv om en översyn av inspektionsverksamheten som
            utredaren fick av den föregående regeringen inte ingick att se
            över alternativa lokaliseringsorter.
          </note>
          <u who="asa_torstensson_90aeda" prev="cont" xml:id="i-b6e53cf607d4f42e-0">
            <seg xml:id="i-d5eb4bca52b5d124-0">
              Som jag tidigare anfört har en väl fungerande trafikinspektion,
              oavsett trafikslag, prioritet för regeringen. Jag vill därför
              inte lämna förhastade förhandsbesked om vare sig organisationsform
              eller lokalisering utan återkomma till riksdagen efter det att
              jag tagit del av remissinstansernas synpunkter, och då med förslag
              till förbättrad eller förstärkt trafikinspektionsorganisation
              där dess lokalisering självklart ska ingå.
            </seg>
          </u>
          <note type="speaker" xml:id="i-e5779ff0d06fc0d5-0">
            Anf. 43 PETER HULTQVIST (s):
          </note>
          <u who="peter_hultqvist_c9866b" xml:id="i-2ad393cb2032ac08-0">
            <seg xml:id="i-9de7a15a0faabba8-0">
              Herr talman! Tack för svaret! På den första frågan jag ställde,
              om vilka åtgärder ministern avser att vidta i syfte att eliminera
              oron för ett uppbrott från nuvarande lokaliseringsorter, Borlänge
              och Norrköping, får jag i nuläget inget svar. Jag frågade också
              vilka åtgärder ministern avser att vidta för att den nuvarande
              situationen inte ska leda till negativa effekter för kompetensförsörjning
              hos berörda myndigheter. Då får jag en hänvisning till ett svar
              i oktober, men i nuläget betraktar jag inte det som något svar.
            </seg>
            <seg xml:id="i-958f894cacb5d451-0">
              Det har gått en tid sedan vi debatterade frågan sist. Nu börjar
              det här verka ute i den praktiska verkligheten. Det är ett vakuum
              som har uppstått. Trafikinspektionerna vågar inte förnya sina
              kontrakt på lokaler. De känner att personalen vacklar. De kanske
              blir erbjudna andra jobb, överväger att ta andra jobb och kanske
              till och med gör det.
            </seg>
            <seg xml:id="i-237ff0af86842c06-0">
              I sitt remissvar till regeringen på utredningen säger Järnvägsstyrelsen
              så här: Järnvägsstyrelsen anser att regeringen snarast bör tillkännage
              att ingen omlokalisering från Borlänge sker eftersom Borlänge
              bäst tillgodoser kraven på en effektiv lokalisering. Ett snabbt
              beslut om lokaliseringsort skulle innebära att kompetensflytt
              till andra jobb undviks.
            </seg>
            <seg xml:id="i-871330388be556bb-0">
              Detta är formulerat utifrån en verklighet som man känner inom
              myndigheten. Tidigare har man kanske varnat för detta, men nu
              börjar verkligheten krypa in på skinnet. Det här är lite bråttom,
              och jag anser att det successivt börjar bli alltmer allvarligt.
            </seg>
            <seg xml:id="i-2f21394b610203c6-0">
              Precis som ministern säger, och precis som jag sade i min fråga,
              fanns det ingenting med i de ursprungliga direktiven om att man
              skulle se över och titta på nya lokaliseringsorter vare sig för
              Luftfartsstyrelsen, Sjöfartsinspektionen, Järnvägsstyrelsen eller
              Vägtrafikinspektionen. Det fanns ingenting sådant med. Det finns
              inte heller i utredningen någonting om att man bör flytta verksamheterna
              någonstans.
            </seg>
            <seg xml:id="i-69562817727630a9-0">
              Det är därför jag menar att man kanske ändå borde kosta på sig
              att ge ett besked i frågan. Avsikten var ju tydligen inte att
              det skulle ske någon flytt från början. Därför är frågan om det
              egentligen är aktuellt i praktiken. Men nu står vi i ett vakuum,
              där risken för kompetensflykt är uppenbar.
            </seg>
            <seg xml:id="i-5f5dd6303e3b2357-0">
              Man borde inte behöva känna den oron med tanke på hur direktiv
              och utredning har utformats, men man gör det ändå på grund av
              hur den praktiska verkligheten har blivit. Jag är inte nöjd med
              den här delen av svaret. Ytligt sett är det naturligtvis habilt
              att ge sådana här förhastade förhandsbesked och så vidare. Men
              på djupet, utifrån det faktum att detta inte fanns i direktiven,
              kan jag inte vara nöjd med det här.
            </seg>
            <seg xml:id="i-7d4700d1881ef47a-0">
              Det finns en lång rad skäl som anförs i de remissyttranden som
              hittills har skrivits och skickats in till regeringen. Det finns
              också ett särskilt yttrande i utredningen från experterna, som
              pekar på att det förslag som har lagts fram hotar specialistkompetensen.
              Det kommer att ta fem år att upprätta en ny myndighet som fungerar
              i praktiken. Man pekar på en rad praktiska åtgärder som regeringen
              nu har att ta ställning till i sitt kommande arbete.
            </seg>
            <seg xml:id="i-d92e3ca27346191d-0">
              Jag är lite förvånad över det här. Varför skulle man ändå inte
              kunna kosta på sig att ge ett svar utifrån detta att man varken
              i direktiven eller i utredningen över huvud taget har berört frågan
              om lokaliseringsort? Samtidigt är ju kopplingen till de statliga
              verk som har hand om frågorna nära i både Norrköping och Borlänge.
            </seg>
          </u>
          <note type="speaker" xml:id="i-4e7906e470956bb2-0">
            Anf. 44 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-8">
            <seg xml:id="i-d6f85b62e5c56b6d-0">
              Herr talman! Jag förstår i och för sig interpellantens frågeställning.
              Den befinner sig i en del i en nära anslutning till diskussionen.
              Dessutom förstår jag att det alltid finns en oro bland den personal
              som indirekt kan känna sig involverad i det här.
            </seg>
            <seg xml:id="i-10d3dc52f6086b09-0">
              Men, herr talman, jag tänker inte förekomma den remissomgång
              som nu pågår fram till den 2 maj.
            </seg>
          </u>
          <note type="speaker" xml:id="i-f06b614563af1bc8-0">
            Anf. 45 PETER HULTQVIST (s):
          </note>
          <u who="peter_hultqvist_c9866b" xml:id="i-2ad393cb2032ac08-1">
            <seg xml:id="i-7b8921a25e12f8c7-0">
              Herr talman! Man kan ha olika förhållningssätt till hur man vill
              hantera en politisk fråga. Jag kan inte göra särskilt mycket åt
              att statsrådet menar att det är att föregripa och gå händelserna
              i förväg om man ger ett besked trots att lokaliseringsort varken
              finns berört i direktiven eller i utredarens förslag.
            </seg>
            <seg xml:id="i-861f0d19a3ddb782-0">
              Man gör alltid val här i livet när det gäller hur man vill ställa
              upp det hela. Jag tror att det vakuum som just nu råder är skadligt
              för verksamheten just utifrån den uppenbara risken för kompetensflykt
              och utifrån den oro som de facto finns bland personalen. Jag vet
              att det är så eftersom jag har pratat med folk. Jag vet hur de
              diskuterar.
            </seg>
            <seg xml:id="i-3b5318fb5b449922-0">
              Det som också är allvarligt i sammanhanget är att en utredning
              som man egentligen kan fundera på om den har genomförts på riktiga
              grunder skapar den här typen av situation. Jag har läst förslaget
              mycket noggrant. Jag har gått igenom det hela så noggrant jag
              någonsin kan.
            </seg>
            <seg xml:id="i-3f9126184763d614-0">
              En sak som jag tycker att man ska peka på i debatten är att om
              man ska bedriva ett effektivt säkerhetsarbete inom transportsektorn
              måste det finnas en organisation som ser till att det finns en
              stark känsla för det egna transportslaget. I det här fallet gör
              i alla fall jag bedömningen att det är bäst att man skapar sin
              egen suveräna organisation.
            </seg>
            <seg xml:id="i-f9d990bc7f8b702e-0">
              En omfattande omstrukturering av den här typen av verksamhet
              kan svårligen genomföras utan starka störningar i säkerhets- och
              skyddsarbetet. Jag berörde i mitt tidigare inlägg att personalrörligheten
              riskerar att öka drastiskt och att det kan ta upp till fem år
              innan en ny organisation fungerar tillförlitligt.
            </seg>
            <seg xml:id="i-405570c63f357ff8-0">
              De olika inspektionerna har olika finansieringskällor. Det gör
              det omöjligt att föra resurser mellan transportslagen i samband
              med övergripande prioriteringar. Regelverken i verksamheterna
              är också olika. Det är svårt att integrera detta i praktiken.
              Det finns många sådana här praktiska frågor som är oerhört svåra
              att hantera i den händelse att man slår ihop alla dessa till en
              myndighet, och framför allt om man börjar flytta från den ena
              orten till den andra och omlokaliserar verksamheten.
            </seg>
            <seg xml:id="i-cb52502ef592e37a-0">
              Jag vill varna för att gå fram alltför drastiskt med anledning
              av utredarens förslag. Jag vill verkligen uppmana ministern att
              analysera och tänka efter när man ska göra de här viktiga ställningstagandena.
              När vi är klara med den här processen måste vi kunna se till att
              vi har en inspektionsverksamhet för alla fyra transportslagen
              som uppfyller relevanta krav på säkerhet och skydd och som fungerar
              i praktiken på ett bra sätt.
            </seg>
            <seg xml:id="i-bcef1dbdbcff2d77-0">
              Troligtvis kommer både järnvägsstyrelse, sjöfartsinspektion och
              luftfartsinspektion att ha mycket starka negativa synpunkter på
              denna utredning. Stödet kommer säkert att vara något större från
              Vägtrafikinspektionen.
            </seg>
            <seg xml:id="i-9bcfdf8b117a527e-0">
              Men slutfrågan blir: Är den här processen verkligen nödvändig?
              Måste man låta just det här beskedet, som skulle underlätta så
              mycket på kompetenssidan, vänta i några månader till? Logiken
              för min del och jag hoppas även för ministerns del säger att det
              inte blir några omlokaliseringar. Jag hoppas att det är så. Och
              då skulle man kanske kunna ge det beskedet tidigare, innan kompetensflykten
              har hunnit gå för långt. Jag tror att samhället skulle tjäna på
              det.
            </seg>
          </u>
          <note type="speaker" xml:id="i-65f72498fc127eb3-0">
            Anf. 46 CLAES-GÖRAN BRANDIN (s):
          </note>
          <u who="claes-goran_brandin_23d41f" xml:id="i-d0254115a5cc942f-0">
            <seg xml:id="i-d427bd7bb489c845-0">
              Herr talman! Jag hade inte tänkt lägga mig i den här debatten,
              statsrådet, men jag har läst svaret, och det säger ingenting.
              Samtidigt känner jag, precis som Peter, en oro för de människor
              som finns på de här orterna. Jag tänker på Borlänge och Norrköping.
              Det är ingen hemlighet vad jag tycker i den här frågan när det
              gäller själva förslaget som sådant. Vi socialdemokrater var emot
              att detta skulle ske, och det ska vi inte diskutera nu. Det har
              jag full förståelse för.
            </seg>
            <seg xml:id="i-8980e0ce73e52952-0">
              Men jag känner, som sagt var, en stor oro för den personal som
              gör ett fantastiskt jobb på de verk där de arbetar i dag, och
              det gäller också inspektionen.
            </seg>
            <seg xml:id="i-d20225ea8a2dc2e9-0">
              Jag vill ställa en fråga till ministern. Ministern säger att
              hon inte vill debattera innehållet. Men tror ministern att man
              kan dra nytta av att man behåller inspektionen på samma ort som
              berörda verk finns?
            </seg>
          </u>
          <note type="speaker" xml:id="i-e068e0527898cc96-0">
            Anf. 47 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-9">
            <seg xml:id="i-23834f3c03b51d92-0">
              Herr talman! Det är intressant att höra att interpellanten Peter
              Hultqvist uppenbarligen redan vet vad remissinstanserna ska svara.
              Dessutom ifrågasätter Peter Hultqvist både utredarens arbete och
              ståndpunkter, och det får stå för interpellanten själv. För min
              del är det viktigt att remissomgången genomförs. Det är det underlaget
              som jag har att hantera för att göra ett eget ställningstagande
              och få en analys. Det handlar om precis den analys som Peter Hultqvist
              utgår ifrån att jag ska ha med mig. Det är därför som jag fortsättningsvis
              kommer att hänvisa till remissarbetet och vikten av att det genomförs.
            </seg>
            <seg xml:id="i-5c58e8f2562a639f-0">
              Det är egentligen också svaret på Claes-Göran Brandins fråga.
              Ni båda står antagligen nära och kan relatera till personal som
              är orolig. Jag har full förståelse för det. Men jag har ändå en
              kommentar till Claes-Göran Brandin. Det låter som om Claes-Göran
              Brandin inte själv har varit med om att flytta verksamheter och
              slå undan fötterna för människor. Claes-Göran Brandin får vara
              försiktig med att skapa mer oro än vad som är nödvändigt. Jag
              hänvisar fortfarande till remissarbetet. Det är då jag får det
              underlag och de åsikter som jag helst själv vill ha från remissinstanserna
              innan jag gör en analys och tar ställning.
            </seg>
          </u>
          <note type="speaker" xml:id="i-2b52ab6309643671-0">
            Anf. 48 PETER HULTQVIST (s):
          </note>
          <u who="peter_hultqvist_c9866b" xml:id="i-2ad393cb2032ac08-2">
            <seg xml:id="i-1b637263bfe4695c-0">
              Herr talman! Jag tycker inte att det är speciellt märkligt att
              jag gör en bedömning av hur jag tror att man kommer att ställa
              sig i remissomgången. Det sker självfallet utifrån vissa kontakter.
              Jag har fört vissa resonemang och försökt informera mig. Den friheten
              och rätten har man ju alltid som riksdagsledamot. Det får visa
              sig om jag har fel i den bedömningen, men det är den bedömning
              jag gör. Jag vet inte om jag är mer välinformerad här än vad ministern
              är. Det återstår väl också att klara ut en vacker dag.
            </seg>
            <seg xml:id="i-f2e335b023cb9532-0">
              Bakgrunden till den här interpellationen är naturligtvis att
              jag vill ta alla chanser att till ministern överföra eventuella
              synpunkter, kunskaper och erfarenheter och använda interpellationsinstrumentet
              för att påverka ett eventuellt beslut. Jag tror ju att det har
              någon mening att vi står här.
            </seg>
            <seg xml:id="i-3b9f25f3653e499b-0">
              Jag tycker att jag på ett sakligt sätt har försökt att peka på
              en del huvudpunkter när det gäller varför det här inte är bra.
              Jag har intagit den ståndpunkten redan från första början. Jag
              var med och reagerade i andra sammanhang när man fattade beslutet
              om att detta skulle redas ut. Jag har ägnat en hel del kraft åt
              det här under en rätt så lång tid.
            </seg>
            <seg xml:id="i-3556d267f33f38fd-0">
              Jag hoppas att den här debatten, precis som den i oktober, leder
              till eftertanke och analys och att de ståndpunkter som Claes-Göran
              och jag intar förmedlas till ministern så att den här frågan så
              småningom kan avdramatiseras. Jag hoppas att vi slipper en politisk
              strid som handlar om säkerhet, kompetens och långsiktig funktion
              i de här viktiga myndigheterna. Det är detta det här handlar om.
              Med den förhoppningen vill jag tacka för dagens debatt.
            </seg>
          </u>
          <note type="speaker" xml:id="i-17fe31a637665737-0">
            Anf. 49 CLAES-GÖRAN BRANDIN (s):
          </note>
          <u who="claes-goran_brandin_23d41f" xml:id="i-d0254115a5cc942f-1">
            <seg xml:id="i-5d7fbec9cd74b5da-0">
              Herr talman! Jag har säkert varit med om att fatta beslut om
              att lägga ned verksamheter. Men vi har också vid de tillfällena
              varit med och tagit ett ansvar för de människor som har blivit
              arbetslösa på orten genom att få dit annan verksamhet.
            </seg>
            <seg xml:id="i-03fae583f1060be5-0">
              I det här speciella fallet, som gäller att man nu ska lägga ut
              inspektioner från de här verken, finns det ändå en koppling mellan
              verk och inspektion. Det var lite grann av den argumentering som
              vi framförde när vi tyckte att det här förslaget inte var bra.
              Jag ska inte diskutera det mer. Men därför är det, enligt mitt
              sätt att se det, så viktigt att man behåller inspektionerna på
              de orter där verken ligger. Det hoppas jag att ministern ska ta
              med sig när man nu ska fatta beslut om detta. Jag anser att det
              är två orter som är i stort behov av att ha arbetstillfällen,
              och det finns säkert fler i landet som behöver det. Man bör inte
              flytta detta. Jag tror att man på det viset också kan få en spin-off-effekt
              av att man har både verk och inspektioner på samma ort.
            </seg>
          </u>
          <note type="speaker" xml:id="i-b0a03ba1d3c04ad7-0">
            Anf. 50 Statsrådet ÅSA TORSTENSSON (c):
          </note>
          <u who="asa_torstensson_90aeda" xml:id="i-9db245b4c295b2f2-10">
            <seg xml:id="i-1edf3a045e50e624-0">
              Herr talman! Jag tackar Peter Hultqvist och Claes-Göran Brandin.
              De frågeställningar som ni här har lyft fram är naturligtvis en
              del av en samlad bedömning. Peter Hultqvist vet vad remissinstanserna
              kommer att svara, men jag vet inte vad de kommer att svara. Jag
              avvaktar med att ha åsikter om deras remissvar fram till att jag
              erhåller dem om drygt en månad. Jag tror att det är viktigt att
              vi inte föregår några beslut med de ingångar som kanske främst
              Claes-Göran Brandin här har angett. Jag tycker inte att det i
              dagsläget finns någon anledning att skapa en oro som jag inte
              ens vet om den är relevant eller inte.
            </seg>
            <seg xml:id="i-b9ac257e827a6427-0">
              Jag tackar för den här debatten, och jag avvaktar med att ha
              några synpunkter tills jag har fått ett underlag som jag själv
              kan analysera och ta ställning till, precis som interpellanten
              Peter Hultqvist har efterfrågat.
            </seg>
          </u>
          <note xml:id="i-e5ef66ca5efd9f31-4">
            Överläggningen var härmed avslutad.
          </note>
          <note xml:id="i-b40793cec65995c4-0">
            9 § Svar på interpellation 2006/07:410 om nya uppgifter om genmodifierad
            majs
          </note>
          <note type="speaker" xml:id="i-6af046281b903287-0">
            Anf. 51 Miljöminister ANDREAS CARLGREN (c):
          </note>
          <u who="unknown" xml:id="i-ec9c509ecde04fd6-2">
            <seg xml:id="i-3a593ee0c181e157-0">
              Herr talman! Tina Ehn har frågat mig vilka åtgärder jag avser
              att vidta för att ompröva den svenska ståndpunkten till MON 863
              och få EU-godkännandet återkallat, samt vad jag avser att göra
              för att Sverige i fortsättningen ska värna om försiktighetsprincipen
              och möjligheter för enskilda länder att gå längre än EU för att
              skydda människor och natur när det gäller genmodifierade grödor.
            </seg>
            <seg xml:id="i-0b63af56f67f6874-0">
              Nyligen presenterade den franska organisationen Criigen på uppdrag
              av Greenpeace en statistisk bearbetning av riskbedömningen för
              en sedan tidigare godkänd genetiskt modifierad majs. Criigen hävdar
              att resultaten visar på förändringar i de inre organen för en
              grupp råttor som hade varit föremål för en riskbedömningsstudie.
              Majsen, MON 863, är utvecklad av bioteknikföretaget Monsanto och
              är sedan en tid tillbaka godkänd inom gemenskapen för bland annat
              användning som livsmedel och foder.
            </seg>
            <seg xml:id="i-ddcd768291bff716-0">
              Jag tycker att det är bra att en ny undersökning av det statistiska
              materialet har utförts. Jag välkomnar detta och anser att det
              är positivt att sådana undersökningar görs. På så sätt får vi
              beslutsfattare ett bredare underlag för att kunna fatta de beslut
              vi gör. Nya undersökningar kan även leda till att nya uppgifter
              om en produkt, ett ämne eller en substans kommer fram. Om dessa
              nya uppgifter visar sig vara av sådan art att de håller en tillräckligt
              hög vetenskaplighet och sannolikhet bör vi vidta åtgärder mot
              den specifika produkten. Detta är i linje med försiktighetsprincipen
              och den lagstiftning som finns inom gemenskapen.
            </seg>
            <seg xml:id="i-b363d8940cb9a5b4-0">
              Jag vill poängtera att jag inte har några skäl att ifrågasätta
              de vetenskapliga bedömningar av ansökningar som svenska och europeiska
              myndigheter gör.
            </seg>
            <seg xml:id="i-ed8a2c36bc637ff7-0">
              Mitt svar på Tina Ehns första fråga är att innan jag tar ställning
              till den här rapporten behöver gemenskapens experter bedöma om
              de resultat som har framkommit kan vara signifikanta eller inte.
              Om de är signifikanta bör vi naturligtvis agera. Men om de inte
              är det finns inga vetenskapliga argument för att kunna hävda att
              denna majs är farlig för människa, djur och miljö. För närvarande
              gör den europeiska livsmedelssäkerhetsmyndigheten, Efsa, en granskning
              av den franska rapporten som de har skickat ut till medlemsstaternas
              behöriga myndigheter för kommentarer.
            </seg>
            <seg xml:id="i-2e763662c75f3861-0">
              Sammantaget är de miljö- och hälsokrav som regelverket ställer
              på GMO mycket höga. Inga andra livsmedel har så pass högt ställda
              krav för att få saluföras som de livsmedel och foder som är genetiskt
              modifierade. Till exempel skulle hasselnötter aldrig få ett godkännande
              om de skulle bedömas under GMO-lagstiftningen, eftersom de kan
              framkalla kraftiga allergier. Dessutom förbättras och utvecklas
              lagstiftningen ständigt. Under 2006 hölls en policydebatt i rådet
              om GMO, vilken har mynnat ut i att kommissionen har föreslagit
              en rad åtgärder för att förbättra hanteringen kring GMO. Till
              exempel har kommissionen aviserat förbättringar för att öka transparensen,
              insynen, inom Efsa och för de beslut som tas kring GMO. Kommissionen
              avser även att vidta åtgärder för att öka kunskapen kring långsiktiga
              effekter vid odling och användning av GMO.
            </seg>
            <seg xml:id="i-9e25350b8f64177b-0">
              Det är mycket riktigt som Tina Ehn framhåller, att det material
              som tas fram för att svara som underlag för myndigheternas riskbedömning
              av en genetiskt modifierad produkt tillhandahålls av sökanden,
              det vill säga bioteknikföretaget. Det är det vanliga tillvägagångssättet
              för produktgodkännanden: Sökanden tar fram underlag, medan varje
              medlemsstats myndighet utvärderar detta underlag och gör en egen
              bedömning utifrån underlaget. Det är svensk policy att ansvaret
              för att ta fram underlag ska ligga på industrin.
            </seg>
            <seg xml:id="i-c4c5dd51ecb7352e-0">
              När vi bedömer en ansökan om marknadsgodkännande för en genetiskt
              modifierad produkt gör vi detta från fall till fall. Varje organism
              är unik och kräver en grundlig genomgång av de vetenskapliga data
              som krävs av lagstiftningen. Jag anser därför att de fall-till-fall-bedömningar
              som görs är helt i enlighet med försiktighetsprincipen.
            </seg>
            <seg xml:id="i-6d524e64edb4236f-0">
              Till sist vill jag påpeka att varje medlemsstat har rätt att
              tillfälligt begränsa eller förbjuda en GMO enligt direktivets
              artikel 23, vilket jag tycker är helt i linje med försiktighetsprincipen.
              Medlemsstaten måste, för att kunna införa ett sådant förbud, kunna
              presentera nya vetenskapliga rön som omkullkastar den ursprungliga
              riskbedömning som har gjorts. Det var detta omröstningarna i miljörådet
              i december förra året och februari i år handlade om. Några sådana
              vetenskapliga rön kunde inte presenteras av vare sig Ungern eller
              Österrike. Inga av de dokument de lade fram för oss eller kommissionen
              hade den vetenskaplighet som krävs för att ifrågasätta riskbedömningen
              och därmed kunna införa ett förbud.
            </seg>
            <seg xml:id="i-c803658bc79b1dbb-0">
              Mitt svar på Tina Ehns andra fråga är att Sverige aldrig har
              röstat för att tvinga andra länder att godkänna genetiskt modifierade
              produkter. Vi har försvarat den gemensamma lagstiftningen samt
              värnat en vetenskapligt baserad riskbedömning vid beslutsfattande
              om genetiskt modifierade organismer. Jag anser att detta krävs
              för att kunna ha en tyngd bakom de beslut som fattas i enlighet
              med försiktighetsprincipen. Därför röstade Sverige på det sätt
              som vi gjorde i december förra året och i februari i år.
            </seg>
          </u>
          <note type="speaker" xml:id="i-9e31cb72f3b7f8a4-0">
            Anf. 52 TINA EHN (mp):
          </note>
          <u who="tina_ehn_f52113" next="cont" xml:id="i-65505f68a5115ec5-0">
            <seg xml:id="i-5807beb6214d15f8-0">
              Herr talman! Jag tackar miljöministern för svaret. Jag tänkte
              gå rakt på sak. Jag tänkte ta GMO-majsen MON 863. I svaret på
              den första frågan förs ett resonemang, vilket jag tolkar som att
              ministern har fullt förtroende för de resultat som kommer från
              Efsa. Man kan läsa om det här ärendet på många bloggar och hemsidor
              i dag. Det är ibland en underlig diskussion med ord mot ord. Jag
              ska inte försöka påstå att jag är någon som vet mer än forskare
              och företrädare för vetenskapen. Men frågan ska diskuteras. Den
              ska också tåla att diskuteras utan att organisationer naglas fast
              och beskylls som oseriösa. Det är uppenbart att det finns människor
              som är övertygade på olika håll och att man lutar sitt förtroende
              mot olika resultat och ståndpunkter.
            </seg>
            <seg xml:id="i-a8655ed8b68a8082-0">
              Jag ser att det är många som talar om att det inte finns något
              som tyder på något underligt i de vetenskapliga bedömningar som
              Efsa gjort i ärendet med Monsantomajsen MON 863. Men om det nu
              finns upptäckter som visar att förändringar som skett i bland
              annat råttförsöken faktiskt kan ifrågasättas ska detta kunna ske.
              Jag finner det mycket märkligt att den av regeringen tillsatta
              svenska myndigheten Gentekniknämndens yttrande i frågan inte omnämns
              vidare i diskussionen och i sammanhanget. Där finns två yttranden
              som kommer från sakkunniga på området som båda säger att det finns
              frågetecken runt tolkningen av vissa resultat. Bland annat ifrågasätter
              man det ringa antalet försöksdjur. Det här borde miljöministern
              lyssna till.
            </seg>
            <seg xml:id="i-da554c95b244e31c-0">
              Vad jag har förstått sågar Efsa:s expertpanel den uppmärksammade
              franska kritiken. Hur man sågar den kan det vara intressant att
              ta del av. Livsmedelsverkets toxikolog som är representant i Efsa
              uttalar att majsen är lika säker som traditionella majssorter.
              Då undrar jag hur man kan lova det. Och har ingen lyssnat på den
              svenska gentekniknämnden?
            </seg>
            <seg xml:id="i-0aebcf8abcdb406f-0">
              I resonemanget runt svaret på min andra fråga i interpellationen
              nu talar jag alltså inte om majsen MON 863 utan om de två andra
              GMO-sorterna säger miljöministern att den gemensamma lagstiftningen
              var avgörande i omröstningen i både Ungerns och Österrikes fall.
              Men dessa båda länder hade en annan önskan. Österrike ville behålla
              förbudet mot de här två sorterna GMO-majs, men då röstade Sverige
              som ett av fem länder emot Österrikes vilja. Som tur var fanns
              det 20 andra länder som försvarade Österrikes ståndpunkt. Till
              Österrikes fördel fick man behålla sitt förbud i dessa ärenden.
              Att Sverige inte kunde stå upp för Österrike i detta ifrågasätts
              av många. Österrike ansåg att det fanns allvarliga brister i de
              hälso- och säkerhetsbedömningar som gjorts när det gäller de här
              två majssorterna och att de gjorda utfodringsförsöken med majsen
              endast hade omfattat två veckors försöksperiod, vilket man ansåg
              vara för kort tid. Likadant var det i Ungerns fall där Sverige
              gick emot Ungerns önskan att slippa den genmodifierade majsen.
              Sveriges sade nej, men andra länder stöttade Ungern.
            </seg>
            <seg xml:id="i-b14effc3ef11948a-0">
              Jag undrar om Sverige ska vara ett land som driver på i GMO-frågan
              på det här sättet. Har Sveriges regering mandat för det från det
              svenska folket?
            </seg>
            <seg xml:id="i-6e31214d2696e669-0">
              Enligt vad jag har förstått växer det svenska GMO-motståndet
              på växtodlingssidan. Enligt lantbrukstidningen ATL:s årliga telefonundersökning
              kan 77 procent av de svenska bönderna inte tänka sig att odla
              GMO-grödor. Även GMO-motståndet mot foder har ökat. 73 procent
              av Sveriges bönder svarar att de inte kunde tänka sig att använda
              GMO-foder.
            </seg>
            <seg xml:id="i-a61f78a8e0811ac1-0">
              Även bland konsumenter fortsätter motståndet att vara starkt.
              Men när det smyger in GMO i olika led utan att konsumenter eller
              producenter kan komma till tals urholkas förtroendet för samhällets
              skyddande funktioner. Att äta djur som föds upp med importerad
              GMO-soja är det många som ifrågasätter.
            </seg>
            <seg xml:id="i-62ce0314c710bb07-0">
              Om man läser Riksrevisionens rapport ser man brister i hur GMO-frågan
              hanteras i Sverige. Det fattas kommunikation med konsumenter.
            </seg>
          </u>
          <note xml:id="i-a15263404379bd5f-0">
            Ajournering
          </note>
          <note xml:id="i-a1f3021a9b1087cb-0">
            Kammaren beslutade kl. 15.57 på förslag av förste vice talmannen
            att ajournera förhandlingarna till kl. 18.00.
          </note>
          <u who="tina_ehn_f52113" prev="cont" xml:id="i-42c22ed38e6f2ab4-0">
            <seg xml:id="i-46b977a31a9e1329-0">
              Återupptagna förhandlingar
            </seg>
          </u>
          <note xml:id="i-504ea566b9cdff59-0">
            Förhandlingarna återupptogs kl. 18.00.
          </note>
          <note xml:id="i-1c26229416075e0d-0">
            9 § (forts.) Svar på interpellation 2006/07:410 om nya uppgifter
            om genmodifierad majs
          </note>
          <note type="speaker" xml:id="i-b4f639fb9e5423c5-0">
            Anf. 53 Miljöminister ANDREAS CARLGREN (c):
          </note>
          <u who="unknown" xml:id="i-ec9c509ecde04fd6-3">
            <seg xml:id="i-832c50064fa6a45a-0">
              Fru talman! Det som Tina Ehn sade i sitt första inlägg bygger
              egentligen på missförstånd på två punkter, dels kommentaren att
              nu borde Sverige ompröva sitt ställningstagande när det gäller
              Österrike och den majs som man där har velat införa förbud mot.
              Men det är en annan sorts majs än den det här är fråga om. Det
              ska vara klarlagt att de forskningsresultat som nu diskuteras
              inte gäller det österrikiska förbudet.
            </seg>
            <seg xml:id="i-7e082173e46f5382-0">
              Dels var det fel i fråga om Gentekniknämndens remissvar. Det
              genomfördes en remiss i två omgångar. I första omgången tillstyrkte
              Gentekniknämnden det som hade sagts i de bedömningar som gjordes
              om den här majsen. I andra omgången konstaterade man helt enkelt
              att det statistiska underlaget inte räckte för att bekräfta de
              invändningar som hade presenterats. Gick vi i någon riktning var
              det snarast i den linje som jag talar för. Det fanns partiståndpunkter
              som talade i en annan riktning, med det är inte det som kan vara
              avgörande när man bedömer en nämnds remissvar.
            </seg>
            <seg xml:id="i-d81bddbca824baac-0">
              Men än viktigare är naturligtvis principfrågorna bakom. Då menar
              jag att det inte handlar om ifall jag har förtroende för Efsa
              eller inte. Det är inte några allmänna förtroendeförklaringar
              som avgör hur vi ska ställa oss när det gäller ställningstagandena,
              utan det är bedömningen av om de vetenskapliga fakta och rön som
              behövs finns. Varför är det så viktigt? I grunden menar jag att
              det ligger i de små staternas intresse och i allra högsta grad
              i miljöns intresse att vi slår vakt om den lagstiftning som finns
              inom EU. Det är det som är läget. Det finns en lagstiftning som
              är fastställd. Det är den skarpaste reglering som finns i världen
              och mest långtgående när det gäller att ställa miljö- och hälsokrav
              på genmodifierade organismer. Tänk bara tanken att vi skulle acceptera
              att det är okej att stater i de fall de själva så vill och tycker
              ska kunna frångå en totalharmoniserad lagstiftning. Om vi skulle
              lyckas höja miljöribban i EU och lyckas införa lagstiftning till
              stöd för miljön och samtidigt knäsatte principen så att det skulle
              vara okej för stater att avstå att tillämpa de höjda ribborna
              i de fall man inte gillar dem skulle det inte ligga i miljöns
              intressen. Det handlar om en fråga där vi inte röstar på politiska
              grunder för huruvida vi ska acceptera den ena eller den andra
              majssorten, utan vi tillämpar en lagstiftning.
            </seg>
            <seg xml:id="i-eccd2377fddef518-0">
              Det är det den svenska regeringen har företrätt, och det är det
              som också den tidigare regeringen företrädde, den regering som
              Miljöpartiet stödde. Den hade en lika klar och bestämd uppfattning
              på den här punkten och röstade också för att godkänna den majs
              som vi nu diskuterar, just av det skälet att vi vill upprätthålla
              ordningen enligt de lagar som gäller i EU. Det ligger i miljöns
              intresse. Ska man frångå den här lagstiftningen, som är den skarpaste
              i världen, och införa skydd inom ett enskilt land måste det finnas
              vetenskaplig grund för det. Det har hittills inte presenterats,
              i det här fallet heller. Visar det sig vara så ska vi självklart
              ompröva det här.
            </seg>
          </u>
          <note type="speaker" xml:id="i-78ce00272fb6cd86-0">
            Anf. 54 TINA EHN (mp):
          </note>
          <u who="tina_ehn_f52113" xml:id="i-9317f5bb6978dcdd-0">
            <seg xml:id="i-425a3c5f6bb5961d-0">
              Fru talman! Det är möjligt att vi pratar förbi varandra i de
              här frågorna. När det gäller Gentekniknämnden var det inte ett
              politiskt ställningstagande. Det var två sakkunniga i nämnden
              som hade synpunkter på de här försöken och resultaten. Jag tycker
              att det är väldigt viktigt att man lyssnar på vad den myndigheten
              har uttryckt i den här frågan. Det har inte kommit fram något
              vidare att det fanns en viss skepsis till resultaten.
            </seg>
            <seg xml:id="i-6e8bd5d338ae5148-0">
              Ministern pratar om att skydda lagar. I svaret står det att medlemsstaterna
              har möjlighet att begränsa eller förbjuda GMO enligt direktiv
              i artikel 23. Du säger att det är helt i linje med försiktighetsprincipen.
              Men då måste medlemsstaterna, för att kunna införa ett sådant
              förbud, presentera vetenskapliga rön som omkullkastar den ursprungliga
              riskbedömning som har gjorts. Det var det som omröstningarna handlade
              om i miljörådet i december. Men när jag läser artikel 23, skyddsklausulen,
              tolkar jag inte den så. Jag tolkar den så att om medlemsstaterna
              har nya eller kompletterande uppgifter som blivit tillgängliga
              och som kan påverka miljöriskbedömningen och har nya vetenskapliga
              rön har man välgrundade skäl att få ompröva ett sådant här ställningstagande.
              Det är därför jag tycker, oavsett vad man tycker om GMO-frågan,
              att man kan ställa sig frågan: Har inte ett land möjlighet att
              få ett undantag i ett sådant ställningstagande?
            </seg>
          </u>
          <note type="speaker" xml:id="i-8b41d1fa03f3d963-0">
            Anf. 55 Miljöminister ANDREAS CARLGREN (c):
          </note>
          <u who="unknown" xml:id="i-ec9c509ecde04fd6-4">
            <seg xml:id="i-81a4231bd3323f3f-0">
              Fru talman! Det var en bred remissomgång som genomfördes. Den
              gjordes till en rad olika instanser. De som svarade var Gentekniknämnden,
              Läkemedelsverket, Naturvårdsverket, Livsmedelsverket, Svenska
              naturskyddsföreningen, Lantbrukarnas riksförbund, Sveriges lantbruksuniversitet,
              Statens veterinärmedicinska anstalt, Kemikalieinspektionen och
              dessutom en enskild forskare vid Lunds universitet. Alla de svaren
              har vägts in i bedömningen. Entydigt förespråkade majoriteten
              att man skulle acceptera den dokumentation som finns och inte
              anse att den dokumentation som därefter hade redovisats skulle
              förändra bedömningen.
            </seg>
            <seg xml:id="i-72ff12c8bc648a9a-0">
              Det om remissomgången. Sedan till den större och viktigare frågan
              om principerna. Det är alldeles entydigt enligt den lagstiftning
              som gäller på området att för att kunna införa ett förbud i ett
              land måste man kunna visa nya vetenskapliga rön. Man måste kunna
              visa att det har en vetenskaplig grund. I de fall som vi har röstat
              om under den tid som jag har varit miljöminister har det inte
              varit sådana vetenskapliga rön som har presenterats vare sig av
              Ungern eller av Österrike.
            </seg>
            <seg xml:id="i-6496cb48463076c2-0">
              Då är Tina Ehns fråga: Skulle man inte kunna låta dem förbjuda
              i alla fall? Min principiella motfråga blir då: Tycker du det
              också om de skulle vilja sänka miljöribban? Är det okej bara i
              de fall de vill höja miljöribban? Eller är det olika principer
              att staterna ska kunna frångå lagstiftningen och bestämma på egen
              hand när Sverige tycker att det är rätt men att man ska stävja
              lagstiftningen när de vill att man ska göra det? Det är klart
              att det inte är någon hållbar linje. Det skulle inte i längden
              gynna små stater som just har intresse av lag och ordning inom
              ett gemensamt reglerat system. Det skulle framför allt inte i
              längden gynna miljön, tvärtom. Det skulle riskera att den miljölagstiftning
              vi kommer fram till vartefter inom EU skulle falla samman därför
              att man inte behövde följa den.
            </seg>
          </u>
          <note type="speaker" xml:id="i-a8e7e9c60609f5e4-0">
            Anf. 56 TINA EHN (mp):
          </note>
          <u who="tina_ehn_f52113" xml:id="i-9317f5bb6978dcdd-1">
            <seg xml:id="i-563a69d4db35ba14-0">
              Fru talman! Nu handlar frågan om ett GMO-ärende där ett land
              hade en annan åsikt. Sverige var ett av fyra eller fem länder
              som röstade mot det landet. De andra 20 länderna tyckte att man
              kunde stödja det landets åsikter. Jag förstår inte vad det är
              för skillnad mellan Sveriges ståndpunkt och dessa länders ståndpunkt
              i den här frågan.
            </seg>
            <seg xml:id="i-7871e0e815990872-0">
              Du nämnde det här med vetenskaplig grund. I svaret säger miljöministern
              att det var Greenpeace som gett den franska organisationen Criigen
              ett uppdrag att presentera en statistisk bearbetning av riskbedömningen
              för den tidigare godkända majsen, en majs som är utvecklad av
              ett bioteknikföretag och godkänts i gemenskapen bland annat som
              livsmedel och foder. Den här studien presenterades i en vetenskaplig
              tidskrift av en oberoende fransk vetenskapsorganisation. Här står
              vetenskap mot vetenskap, om man ska vara riktigt noga.
            </seg>
            <seg xml:id="i-f71d2972990e62f1-0">
              Kan man fortfarande inte stödja ett lands åsikt i den här frågan?
            </seg>
          </u>
          <note type="speaker" xml:id="i-1b77702a1296b8f7-0">
            Anf. 57 Miljöminister ANDREAS CARLGREN (c):
          </note>
          <u who="unknown" xml:id="i-ec9c509ecde04fd6-5">
            <seg xml:id="i-6f11d05ae870e73f-0">
              Fru talman! Jag menar envist att det inte är det som är frågeställningen.
              Då skulle vi kullkasta miljölagstiftningen och en rad andra viktiga
              lagstiftningar inom EU. Då skulle inte längre frågan vara om vi
              ska tillämpa lagstiftningen eller inte utan om vi i varje enskilt
              fall ska göra en politisk bedömning av om vi ska följa lagen eller
              inte. I det här fallet gäller det att det ska vara en tillämpning
              av lagstiftningen. Den linjen har Sverige konsekvent hållit fast
              vid. Den förra regeringen gjorde det, det vill säga den regering
              som Miljöpartiet stödde, och den nya regeringen följer samma princip.
            </seg>
            <seg xml:id="i-008d965ab3ed0267-0">
              Majoriteten av länderna inom EU väljer i stället att göra en
              rent politisk bedömning. Sverige menar att det inte ligger i miljöns
              intresse och att det inte ligger i de små staternas intresse.
            </seg>
            <seg xml:id="i-c4a79ccf3cbf942a-0">
              Det är inte så enkelt att det är vetenskap som står mot vetenskap
              i det här fallet, utan det har presenterats nya uppgifter som
              ännu inte har testats fullt ut om de håller vetenskapligt. Det
              är därför hela mitt svar går ut på att de nu ska testas om de
              håller vetenskapligt. Skulle det visa sig att de håller vetenskapligt
              är det självklart att det då finns en grund för en omprövning.
              Då är det krav som lagen ställer uppfyllt. Men om en vetenskaplig
              granskning i det här fallet en statistisk vetenskaplig granskning
              inte skulle hålla är inte lagens krav uppfyllt och då ska förbudet
              inte hävas. Lagen ska under alla förhållanden följas. Det är den
              svenska regeringens ståndpunkt. Den ligger i längden i miljöns
              intresse också när det gäller genmodifierade organismer.
            </seg>
          </u>
          <note xml:id="i-e5ef66ca5efd9f31-5">
            Överläggningen var härmed avslutad.
          </note>
          <note xml:id="i-bf6511c03232935c-0">
            10 § Svar på interpellation 2006/07:352 om ökande inkomstskillnader
            mellan kvinnor och män
          </note>
          <note type="speaker" xml:id="i-b60d3af3c3446541-0">
            Anf. 58 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-6">
            <seg xml:id="i-9061a82137d19b7f-0">
              Fru talman! Josefin Brink har frågat mig om jag avser att vidta
              åtgärder som syftar till att minska inkomstskillnaderna mellan
              kvinnor och män.
            </seg>
            <seg xml:id="i-5a72c57c3739f09f-0">
              Alliansen gick till val på ett brett politiskt program för nya
              jobb och nya och växande företag. Det är ett program som omfattar
              allt från skattesänkningar på arbete över regelförenklingar för
              företag till en omläggning av arbetsmarknadspolitiken innebärande
              bland annat förändringar i arbetslöshetsförsäkringen. Det är också,
              menar jag, ett program för ökad ekonomisk jämställdhet mellan
              kvinnor och män. Bakom det ligger en övertygelse om att hela befolkningen,
              såväl kvinnor som män, gynnas av att flera människor kommer i
              arbete, av ekonomisk tillväxt och av en samhällsekonomi i balans.
            </seg>
            <seg xml:id="i-0bde27fa97b7dc04-0">
              Vad gäller förändringarna i arbetslöshetsförsäkringen påverkas
              i normalfallet inte kvinnor mer än män. Det är viktigt att se
              förändringarna i ljuset av andra åtgärder som regeringen vidtar,
              till exempel jobbskatteavdraget. Vad gäller den förhöjda finansieringsavgiften
              avser regeringen att noga följa upp dess effekter för olika grupper.
              Det bör understrykas att det finns en möjlighet till differentierade
              avgifter för kassans medlemmar i det fall den förhöjda finansieringsavgiften
              understiger 300 kronor per månad. Om medlemmarna så önskar kan
              kassan låta vissa medlemmar betala en något högre medlemsavgift.
              Detta är dock upp till varje enskild arbetslöshetskassa att ta
              ställning till och besluta om.
            </seg>
            <seg xml:id="i-05eab9bbc28d32a4-0">
              Som Josefin Brink framhåller i sin interpellation är det många
              faktorer som spelar in i fråga om inkomstskillnaderna mellan kvinnor
              och män. De stora utmaningarna i arbetet för att skapa en jämställd
              arbetsmarknad och jämställda ekonomiska villkor ligger långt ifrån
              enbart inom arbetsmarknadspolitiken.
            </seg>
            <seg xml:id="i-9fa1c791491b8923-0">
              Det behövs ökad mångfald och konkurrens inom de branscher, dominerade
              av offentliga monopol, där kvinnor utgör majoriteten av både de
              anställda och företagarna. Detta skulle främja nyföretagande bland
              kvinnor och ge de anställda en större arbetsmarknad med möjlighet
              till bättre löneutveckling. Det behövs också allmänt bättre möjligheter
              för kvinnor att starta och driva företag. Regeringen satsar 100
              miljoner kronor på ett brett program för att öka nyföretagandet
              bland kvinnor och bidra till att kvinnors företag växer.
            </seg>
            <seg xml:id="i-219b0dc04f7964e1-0">
              Skatter och bidrag måste utformas så att det lönar sig mer att
              börja arbeta och att gå upp i arbetstid. Det redan nämnda jobbskatteavdraget
              är ett betydelsefullt steg. Regeringens ambition är att fortsätta
              i samma riktning för att ytterligare förbättra kvinnors och mäns
              ekonomiska utbyte av att gå från deltid till heltid.
            </seg>
            <seg xml:id="i-315824ab5d3c4461-0">
              Det är slutligen angeläget att underlätta för människor att få
              vardagspusslet att gå ihop. Kvinnors möjligheter begränsas ofta
              av en ojämlik fördelning av det obetalda hemarbetet. Den 1 juli
              sänks kostnaderna för att köpa hushållstjänster med ungefär hälften.
              Det är en viktig reform bland annat för att öka kvinnors frihet
              och öka jämställdheten inom familjen. Regeringen har dessutom
              aviserat införandet av en jämställdhetsbonus i föräldraförsäkringen.
              Införandet av en jämställdhetsbonus skulle öka familjernas ekonomiska
              möjligheter att fördela föräldraledigheten mer jämlikt och förbättra
              förutsättningarna för jämställdhet samt stärka barnens relation
              till bägge föräldrarna. Ett mer jämställt uttag av föräldraförsäkringen
              kommer att stärka kvinnors position på arbetsmarknaden och främja
              utvecklingen mot en jämnare inkomstfördelning mellan kvinnor och
              män.
            </seg>
            <seg xml:id="i-08a10b063d170d24-0">
              Josefin Brink redogör i sin interpellation för att inkomstskillnaderna
              mellan kvinnor och män ökade mellan 2004 och 2005. Det är en tydlig
              indikation på att det behövs en ny politik för att få till stånd
              förändring. Min bestämda uppfattning är att den samlade politik
              som regeringen med kraft nu driver kommer att ge resultat i form
              av att flera kvinnor arbetar mer, att karriärmöjligheter och löner
              blir mer jämlika, att kvinnors företagande ökar och att de föräldralediga
              männen blir flera.
            </seg>
          </u>
          <note type="speaker" xml:id="i-d32a57b5587ef446-0">
            Anf. 59 JOSEFIN BRINK (v):
          </note>
          <u who="josefin_brink_fef83c" xml:id="i-56c30fc701a7c1b5-0">
            <seg xml:id="i-c2427b4871aa949b-0">
              Fru talman! Tack så mycket för svaret.
            </seg>
            <seg xml:id="i-482d36cd332d50cd-0">
              Att det behövs en annan politik än den som har förts hittills
              är jag helt ense om. I vart fall behövs det en betydligt mer effektiv
              politik för att omfördela mellan kvinnor och män. Det är helt
              uppenbart. Men för min del anser jag att det bör vara en politik
              som i alla sina delar syftar till att minska inkomstklyftorna
              mellan kvinnor och män. Då blir jag förbryllad när jag ser vilka
              åtgärder den sittande regeringen hittills har vidtagit. På punkt
              efter punkt ökar mäns ekonomiska utrymme och minskar kvinnors
              ekonomiska utrymme.
            </seg>
            <seg xml:id="i-78768529fd32f353-0">
              Den slopade förmögenhetsskatten på 5,4 miljarder kronor per år
              är, ärligt talat, en present som riktar sig helt och hållet till
              män. Det är ju män som äger lejonparten av alla privata förmögenheter.
            </seg>
            <seg xml:id="i-4cc272c35c28bd0e-0">
              Fördelningsprofilen på jobbskatteavdraget, som ministern så gärna
              tar upp, är faktiskt sådan att två tredjedelar av den skattesänkningen
              går till den tredjedel som har de högsta inkomsterna. Det är mycket
              väl känt att ju högre upp man kommer på inkomststegen desto färre
              kvinnor hittar man och desto fler män. En helt normal inkomst
              för ett vårdbiträde eller ett restaurangbiträde är 16 000 kronor
              i månaden. På den lönen ger jobbavdraget en skattelättnad på 645
              kronor. Om man räknar av höjd a-kasseavgift och höjd avgift till
              facket återstår knappt 250 kronor. Samtidigt får den som tjänar
              50 000 kronor i månaden 1 230 kronor tillbaka från jobbskatteavdraget.
              Där utgör väl jag och andra kvinnliga riksdagsledamöter lejonparten
              av de kvinnliga arbetarna som har den typen av inkomster. I övrigt
              är det mest män som över huvud taget befinner sig i de inkomstlägena.
              Har man då en sådan tur att man har 50 000 kronor i månaden får
              man behålla 830 kronor om man även är med i fack och a-kassa.
              Det är nästan 600 kronor mer än vad en undersköterska eller ett
              restaurangbiträde får behålla.
            </seg>
            <seg xml:id="i-432bf989d6e2656f-0">
              Fru talman! Vem som helst med de mest elementära kunskaper i
              matematik kan räkna ut att jobbskatteavdraget inte minskar inkomstklyftorna
              mellan kvinnor och män utan att de tvärtom ökar strukturellt.
              I andra ändan har man sänkt sjukpenningen och pensionen för dem
              som tidigare har haft sjuk- och aktivitetsersättning. Kvinnorna
              är överrepresenterade bland dem som är långtidssjukskrivna och
              bland dem som har sjuk- och aktivitetsersättning. Där det har
              skett indragningar har det framför allt drabbat kvinnor som redan
              har låga inkomster. Eftersom kvinnor från start har lägre löner
              och sämre pensioner blir omfördelningen helt obegriplig, om nu
              syftet är att minska inkomstskillnaderna mellan kvinnor och män.
            </seg>
            <seg xml:id="i-7785e2a27c27e423-0">
              Slutligen har vi frågan om a-kassan. Sven Otto Littorin hävdar
              att kvinnor i normalfallet inte påverkas mer än män av förändringarna
              i a-kassan. Jag skulle gärna vilja veta vad normalfallet är. Det
              är högst normalt att kvinnor arbetar deltid. Nästan hälften av
              LO:s kvinnor arbetar deltid, och det är de som procentuellt sett
              har fått den kraftigaste höjningen av egenavgiften i a-kassan.
              Det är också helt normalt att kvinnor har tillfälliga anställningar.
              Bland unga LO-kvinnor är det över 40 procent som jobbar visstid.
              De som jobbar deltid och visstid är de som i dag i mycket högre
              grad än tidigare helt enkelt inte längre är berättigade till ersättning
              från a-kassan. Vad är det som är onormalt med detta? Det är precis
              så det slår. Det är kvinnor som har fått de största sänkningarna
              medan män inte alls har drabbats på samma sätt.
            </seg>
            <seg xml:id="i-1c67b80c85665e04-0">
              Jag skulle gärna vilja veta på vilket sätt man anser att man
              på det sättet gynnar en bättre inkomstfördelning mellan kvinnor
              och män.
            </seg>
          </u>
          <note type="speaker" xml:id="i-0e8fb494cf8e8c9d-0">
            Anf. 60 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-7">
            <seg xml:id="i-d5a14bbcb98d30a1-0">
              Fru talman! Jag vet inte hur Josefin Brink räknar, men jobbavdraget
              är konstruerat så att man nu kan tjäna de första 31 800 kronorna
              utan att betala skatt. För en normal LO-familj innebär det ungefär
              en tusenlapp mer per månad i det första steget av de tre som är
              aviserade. Det är efter det att den förhöjda a-kasseavgiften är
              betald. Eftersom man kan tjäna de första 31 800 kronorna utan
              att betala skatt tjänar förstås de som arbetar deltid eller har
              låga löner mest på jobbavdraget. Det är så det är konstruerat.
              Jag förstår inte riktigt hur den ekvation som Josefin Brink räknar
              på går ihop.
            </seg>
            <seg xml:id="i-3bf998ec42af366e-0">
              Men låt oss utgå från det som är den egentliga problembild som
              Josefin Brink tar upp. Det är bara att konstatera att bara vart
              fjärde företag i Sverige startas av en kvinna. Män har en nettoförmögenhet
              som är 100 000 kronor över en kvinnas. Kvinnor har, med hänsyn
              till yrkesval och sektorer, en lön som är 92 procent av männens.
              Det här har i princip varit oförändrat sedan 1992. Under tolv
              av de åren har Vänsterpartiet varit stödparti åt den tidigare
              regeringen. Det är inte ett helt lysande betyg på er politik.
              Dessutom har vi, som bekant, fler män än kvinnor både i vd-rum
              och i styrelserum runt landet.
            </seg>
            <seg xml:id="i-834e33f1832344c4-0">
              Jag tycker att det här är ett fruktansvärt slöseri. Det representerar
              en förlorad kraft, som alla skulle ha kunnat ta en betydligt större
              del av både i styrelserum och i vd-rum och när det gäller förvärvsarbete
              i stort, nettoförmögenhetens uppbyggnad och företagandet i stort.
              Jag har dessutom rätt svårt att förklara det för min 14-åriga
              dotter när vi pratar om hennes framtid och hennes möjligheter
              framöver.
            </seg>
            <seg xml:id="i-1e5b4468846f1038-0">
              Jag kan bara konstatera att om man gör som man har gjort kommer
              det att gå som det har gått. Den politik som Josefin Brink står
              för och som hennes parti stödde under de tidigare tolv åren är
              det vi ser resultatet av i dag.
            </seg>
            <seg xml:id="i-47d1f03e1b1730ab-0">
              Det finns några saker som vi måste göra. För det första pågår
              just nu en avtalsrörelse, och den ska jag naturligtvis inte kommentera.
              Låt oss se vad den ger.
            </seg>
            <seg xml:id="i-60969e718c623e44-0">
              För det andra handlar det naturligtvis om att vi måste föregå
              med gott exempel som arbetsgivare i den offentliga sektorn, inom
              staten. Det är helt korrekt. I övrigt måste vi se till att politiken
              leder till ett förbättrat resultat.
            </seg>
            <seg xml:id="i-9041ff8cadb8aeec-0">
              Då vill jag återigen påminna om att den stora klyftan i svensk
              ekonomi går mellan dem som har arbete och dem som inte har arbete.
              Den politik som Josefin Brinks parti har stött under de tidigare
              tolv åren har fatalt misslyckats i den delen. När var femte svensk
              står utanför och man har permanentat en arbetslöshet på en internationellt
              sett hög nivå har man verkligen misslyckats.
            </seg>
            <seg xml:id="i-17eba10d36f391f3-0">
              Alltså är en jobbpolitik helt avgörande för att se till att minska
              inkomstskillnader. En politik för företag är också ett sätt att
              förbättra förmögenhetsutvecklingen. En politik för till exempel
              jämställdhetsbonus i föräldraförsäkringen är ett sätt att lägga
              en morot framför de pappor som jag tycker bör vara hemma med sina
              barn under det att föräldraförsäkringen gäller.
            </seg>
          </u>
          <note type="speaker" xml:id="i-80d1cc11a7ea41cb-0">
            Anf. 61 JOSEFIN BRINK (v):
          </note>
          <u who="josefin_brink_fef83c" next="cont" xml:id="i-4dd22137ed7a829f-0">
            <seg xml:id="i-df910574446d3e88-0">
              Fru talman! Det är spännande att Sven Otto Littorin konstaterar
              att det är män som sitter på nästan alla förmögenheter, och för
              att kompensera den lilla snedsitsen i förmögenhetsfördelning slopar
              man skatten på det. Det är väl inte jättelyckat.
            </seg>
            <seg xml:id="i-0c21c52851b55322-0">
              Att alla ska ha jobb återigen: Det har vi diskuterat tusen gånger,
              tror jag. Det anser även Vänsterpartiet. Men vi anser inte att
              regeringen har en politik som skapar nya jobb. I varje fall anser
              vi inte att man har en politik som skapar jobb som med automatik
              gör att kvinnor kommer upp i mäns lönenivåer eller arbetstider.
            </seg>
            <seg xml:id="i-3676da3abfcbfc8c-0">
              Den huvudåtgärd som arbetsmarknadsministern föreslår, när det
              gäller att kvinnor ska bli företagare i högre grad, innefattar
              visserligen en del stödåtgärder, men det stora man tänker göra
              är ju att privatisera den offentliga sektorn. Det är en huvudtes
              i ministerns svar. Det är ett märkligt resonemang att privatisering
              av offentlig verksamhet med något slags automatik skulle leda
              till högre löner och bättre arbetsvillkor för kvinnor. Jag har
              aldrig någonsin fått en förklaring på hur det ska gå till.
            </seg>
            <seg xml:id="i-7e8f780c5d87db59-0">
              För det första är lönerna inte alls högre för arbetare i privat
              sektor jämfört med i offentlig sektor.
            </seg>
          </u>
          <note xml:id="i-93ae2a15c08bd727-0">
            (Arbetsmarknadsminister SVEN OTTO LITTORIN (m): Jo.)
          </note>
          <u who="josefin_brink_fef83c" prev="cont" xml:id="i-88b51004c91eb920-0">
            <seg xml:id="i-d37cb7c999ed447f-0">
              Nej, det är de inte för arbetare i tjänstesektorn. Kvinnor i
              privat och offentlig tjänstesektor har ungefär samma löner. Däremot
              är de könsrelaterade löneskillnaderna väsentligt större i privat
              sektor. Att det per automatik skulle bli mindre lönediskriminering
              med marknadslösningar är inte sant.
            </seg>
            <seg xml:id="i-03f1f87bd51ffa5b-0">
              Det har visat sig att inom offentliga verksamheter som har privatiserats
              tidigare har LO-anställdas löner inte stigit generellt. Tvärtom
              är det personalnedskärningar och ökad stress som har utmärkt de
              verksamheter som har privatiserats hittills. Det är inte så konstigt,
              eftersom personalen är det som är dyrt i all serviceverksamhet.
              Och så länge det är skattepengar som ska finansiera verksamheten
              är det klart att det finns mindre pengar kvar till personalen,
              när vinstmarginaler också ska plockas ut.
            </seg>
            <seg xml:id="i-490b28063ad92f36-0">
              Det enda som kan öka löneutrymmet i offentligt finansierad verksamhet,
              oavsett vem som är utförare, är ökade ekonomiska resurser, att
              det tillförs mer pengar till verksamheten. Att påstå något annat
              är bedrägeri, om det är samma pengar det handlar om.
            </seg>
            <seg xml:id="i-912447925e837399-0">
              Den enda relevanta frågan i sammanhanget när det gäller det är
              egentligen om regeringen tänker avsätta mer pengar till ett större
              löneutrymme för den offentligt finansierade verksamheten. Det
              är Vänsterpartiets politik. Det är det vi menar med att ta ansvar
              som offentliga arbetsgivare, att se till att det finns pengar
              för att höja lönerna. Ni kan privatisera hur mycket ni vill det
              kommer ändå inte att finnas mer pengar till lönerna där om man
              inte är beredd att använda skattepengarna för det.
            </seg>
            <seg xml:id="i-0c0b5a05547a6a52-0">
              Detta att kvinnor ska motiveras att jobba mer är också någonting
              som arbetsmarknadsministern ofta och gärna säger. Det är ganska
              oförskämt, med tanke på att det regeringen gör är att motsätta
              sig kvinnors rätt att få arbeta heltid. Motivationen att jobba
              mer finns där det är ett av de krav som kvinnor i hela servicesektorn,
              privat såväl som offentlig, har drivit år ut och år in. Men arbetsgivarna
              säger nej. Och då köper regeringen deras argument. De anser bara
              att det är de arbetandes beteende som ska påverkas, men inte arbetsgivarnas.
            </seg>
            <seg xml:id="i-171877a1bd3a44df-0">
              Ministern nämner också avdraget för så kallade hushållsnära tjänster
              och kallar det en jämställdhetsreform. Det är ganska skrattretande.
              För en förkrossande majoritet av landets löntagare är det mer
              lönsamt att gå ned i arbetstid och städa själv än att använda
              den här subventionen. Vad man gör är i stället att skapa en arbetsmarknad
              som är exklusiv för kvinnor med kort utbildning, som det står
              i propositionen, som då låses in i en sektor som är präglad av
              deltidsjobb, låga löner, minimala utvecklingsmöjligheter och litet
              inflytande över sin egen arbetssituation. Att kalla det en jämställdhetsreform
              tycker jag är ganska groteskt.
            </seg>
          </u>
          <note type="speaker" xml:id="i-035c931d9ff6e86c-0">
            Anf. 62 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-8">
            <seg xml:id="i-103073cfa3b64145-0">
              Fru talman! Det var många saker på en gång. Låt mig för det första
              ta upp detta med förmögenhetsskatten. Det faktum att den har drivit
              ut 700 miljarder kronor ur landet och investerats någon annanstans
              är väl ändå ett tecken på en dålig politik. Låt oss se till att
              de pengarna stannar hemma och utnyttjas till att investeras i
              företag i Sverige, som ger jobb i Sverige! Det måste väl vara
              den enda rimliga utgångspunkten. Sedan ger de en avkastning i
              Sverige som ska beskattas på sedvanligt sätt. Det är inga konstigheter.
            </seg>
            <seg xml:id="i-2e02551d6c907956-0">
              För det andra säger Josefin Brink att vi inte har någon jobbpolitik.
              Men med all respekt om man gör som man har gjort kommer det att
              gå som det har gått. Den politik som Josefin Brinks parti har
              stött i tolv år har visat sig verkningslös på det här området.
              Vi har en politik som förstärker och förlänger konjunkturen. Som
              till exempel KI:s decemberprognos visar kommer 30 000 nya jobb
              enbart i år som en direkt effekt av regeringens ekonomiska politik.
            </seg>
            <seg xml:id="i-1589c0bda9506f49-0">
              När det gäller konkurrensutsättning av olika delar av den offentliga
              sektorn vill jag bara konstatera att fler arbetsgivare gör att
              det finns fler att gå till. Större flexibilitet i schemaläggning
              och så vidare blir ett resultat av detta. Det ser vi till exempel
              i friskolorna, i privata sjukhem och annat.
            </seg>
            <seg xml:id="i-ceb331eb32841065-0">
              Det handlar också om att arbetsgivarna måste konkurrera om arbetstagarna,
              och då blir lön och högre lön ett väldigt bra verktyg för att
              locka till sig de anställda man vill ha. Det är förmodligen också
              därför som lönen i privat sektor är ungefär 1 000 kronor högre
              än i offentlig sektor. Det gäller både män och kvinnor, och det
              finns i bil. 4 till budgetpropositionen från i höstas. Det är
              bara att läsa.
            </seg>
            <seg xml:id="i-851cf921f450dc4c-0">
              Personal är det som är dyrt i tjänsteföretagen, säger Josefin
              Brink. Ja, det är helt korrekt. Det är också därför som vi steg
              för steg sänker arbetsgivaravgifterna just för tjänstejobben.
              Vi gör det för de unga från den 1 juli. Vi har gjort det när det
              gäller nystartsjobben. Vi vill sänka lönekostnaderna för att anställa.
              Det är precis det som vi kan göra härifrån, för att underlätta
              för fler att komma i arbete. Då handlar det inte om att hålla
              på att sänka löner eller någonting sådant det vill jag understryka,
              för det hör man ofta som slaskargument i debatten utan om att
              sänka lönekostnaderna, och den del vi kan påverka är arbetsgivaravgiften.
            </seg>
            <seg xml:id="i-f2998cf8173436f9-0">
              Mer resurser ja, det är också därför den här regeringen satsar
              mer på välfärdstjänsterna som utförs i den offentliga sektorn
              än vad den tidigare regeringen gjorde. Vi sätter verksamheten
              främst, inte olika former av ersättningar, bidrag eller vad du
              nu vill kalla det.
            </seg>
            <seg xml:id="i-fd9f7ea8fd02e7ba-0">
              Slutsatsen, fru talman, är att det inte är alldeles komplicerat
              att ansluta sig till delar av den verklighetsbeskrivning som Josefin
              Brink ger uttryck för i interpellationen. Jag tycker att det är
              ett slöseri, och jag har enormt svårt att försvara och förklara
              dessa inkomstskillnader och förmögenhetsskillnader, inte minst
              för min egen dotter, som jag sade förut. Jag har väldigt svårt
              att tro att mer av den politik som Josefin Brink pläderar för,
              och som den tidigare regeringen gick bet på, skulle leda till
              ett bättre resultat. Ingenting har i princip hänt sedan 1992.
            </seg>
          </u>
          <note type="speaker" xml:id="i-b78c7a2464dc869e-0">
            Anf. 63 JOSEFIN BRINK (v):
          </note>
          <u who="josefin_brink_fef83c" xml:id="i-56c30fc701a7c1b5-1">
            <seg xml:id="i-21891514a76e3a75-0">
              Fru talman! Återigen vill jag säga att vi i Vänsterpartiet inte
              har fått genomslag för alla krav som vi driver, och det vet ministern
              mycket väl. Vi företräder en linje där man vill att det ska anställas
              fler i den offentliga sektorn, vilket vi menar faktiskt skulle
              förbättra kvinnors arbetsvillkor. Vi vill tillföra resurser för
              högre löner där. Vi vill individualisera föräldraförsäkringen.
              Och det handlar om mycket fler satsningar. Det finns alltså mängder
              av saker som inte är genomförda ännu och som vi faktiskt inte
              har sett effekterna av.
            </seg>
            <seg xml:id="i-50cf306de2c03b20-0">
              Men det är i alla fall lite svårt att se hur en försämring i
              hittills förd politik när det gäller fördelning mellan kvinnor
              och män skulle kunna leda till en förbättring. Det är det som
              är hela min poäng här. Man säger att man vill minska inkomstklyftorna,
              och så börjar man med att genomföra en lång rad reformer som faktiskt
              ökar inkomstklyftorna. Om vi är överens om att kvinnor har lägre
              pensioner än män undrar jag varför man sänker dem. Om vi är överens
              om att kvinnor i högre grad är sjukskrivna undrar jag varför man
              sänker sjukpenningen. Om vi är överens om att män äger en större
              del av förmögenheterna i det här landet undrar jag varför man
              tar bort den beskattningen, som ju faktiskt i andra änden används
              exempelvis till offentlig välfärd som också kommer kvinnor till
              del och så vidare.
            </seg>
            <seg xml:id="i-baac99b11d793351-0">
              Sedan skulle jag bara vilja säga att lönerna inte är högre i
              privat sektor för LO-medlemmar. Det är fel. Lönerna är högre för
              tjänstemän. Lönespridningen är betydligt större, men lönenivåerna
              för LO-medlemmar, kvinnor, är inte högre i den privata sektorn.
              Och arbetsgivare i privat verksamhet som är skattefinansierad
              har inte mer pengar att ge i löner till kvinnorna än vad man har
              i offentligt drivna verksamheter. Det är hokus pokus att påstå
              det.
            </seg>
            <seg xml:id="i-14041d3a4b9d8829-0">
              Jag skulle återigen vilja ställa frågan: Kommer man att avsätta
              mer pengar för att skapa utrymme för högre löner i välfärdssektorn?
              Om inte undrar jag varifrån pengarna till de höjda lönerna för
              vårdbiträden och undersköterskor, när de sedan har privatiserats,
              ska komma. Vi kommer väl att få se i den här lönerörelsen, som
              i alla tidigare, att man i kommuner där det finns vänstermajoritet
              avsätter pengar till högre löner. Men i de andra ställer man sig
              emot detta.
            </seg>
          </u>
          <note type="speaker" xml:id="i-443df3cc96daea62-0">
            Anf. 64 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-9">
            <seg xml:id="i-8f64f85958113e5d-0">
              Fru talman! Med risk för att återupprepa allting som jag har
              sagt tidigare kan jag bara konstatera att jobbavdraget gör att
              man kan tjäna 31 800 kronor utan att betala skatt det gäller de
              första man tjänar. Det är klart att det för den som är lågavlönad
              innebär väldigt mycket mer, procentuellt sett, än för den som
              är högavlönad. Det betyder naturligtvis också väldigt mycket för
              den som kanske arbetar deltid. Så är det.
            </seg>
            <seg xml:id="i-9995e46eebeb5ac6-0">
              Om man då går med på eller tror på eller ser på den statistik
              som Josefin Brink anför och går med på att det finns fler, vilket
              är sant, lågavlönade kvinnor än lågavlönade män är det också de
              lågavlönade kvinnorna som tjänar mer. Det är den enda logiska
              slutsatsen av detta. Eller hur?
            </seg>
            <seg xml:id="i-f08085df580664a2-0">
              Det är det första. Det andra handlar naturligtvis om att se till
              att vi får fler i arbete återigen. Den stora klyftan går ju mellan
              dem som har ett arbete och dem som inte har ett arbete. Att vara
              arbetslös kvinna jämfört med att vara arbetande man där har vi
              naturligtvis den absolut största klyftan.
            </seg>
            <seg xml:id="i-ef45eae1feff0003-0">
              Borde vi då inte se till att föra en politik som leder till fler
              arbeten, mer sysselsättning, till att fler kommer ut och får ett
              riktigt reguljärt permanent heltidsarbete? Ja, det är ju den politik
              vi för. Jag förstår naturligtvis att Josefin Brink står för en
              radikalt annan politik. Det är en högskattepolitik, och man var
              naturligtvis också med och stödde den förra regeringens undantag
              för de allra rikaste när det gällde förmögenhetsskatten och så
              vidare. Men då har jag lite svårt att ta den här kritiken på fullt
              allvar, om jag ska vara helt ärlig.
            </seg>
            <seg xml:id="i-3d01bbbd0f31e29e-0">
              Nu för vi en politik som leder till att fler kommer i arbete.
              Jag såg senast i dag en siffra. Vi har 17 000 färre arbetslösa
              ungdomar i dag än vi hade för ett år sedan. Det är väl en alldeles
              utmärkt politik. Den vill vi förstärka och fördjupa just för att
              se till att undvika den typ av klyftor som den tidigare regeringens
              politik ledde till.
            </seg>
          </u>
          <note xml:id="i-e5ef66ca5efd9f31-6">
            Överläggningen var härmed avslutad.
          </note>
          <note xml:id="i-e24ace1649c63407-0">
            11 § Svar på interpellation 2006/07:413 om merkostnadsersättningen
            för plusjobb
          </note>
          <note type="speaker" xml:id="i-aa3e9538f8745138-0">
            Anf. 65 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-10">
            <seg xml:id="i-afbc176a58eba5e4-0">
              Fru talman! Tommy Ternemar har frågat statsrådet Mats Odell om
              han avser att ta initiativ till att kompensera kommunerna för
              det inkomstbortfall som slopandet av merkostnadsersättningen för
              plusjobben innebär. Arbetet i regeringen är så fördelat att det
              är jag som ska svara på frågan.
            </seg>
            <seg xml:id="i-8f9d5312709af1bb-0">
              Jag har under de senaste två månaderna fått närmare tjugo interpellationer
              och skriftliga frågor med frågeställningar liknande Tommy Ternemars.
              Den aktuella problematiken är således väl belyst här i kammaren.
              Jag ska därför fatta mig kort.
            </seg>
            <seg xml:id="i-729661d1ca68bd90-0">
              Under några veckor i höstas ökade antalet plusjobb mycket kraftigt
              på ett sätt som rimligen inte gick att förutse. Regeringen valde
              efter mycket noggrant övervägande att finansiera de kostnader
              som ökningen förde med sig genom att avskaffa merkostnadsersättningen
              för plusjobben.
            </seg>
            <seg xml:id="i-e09d1161f1af0d0d-0">
              Jag har stor respekt för att detta beslut kan leda till oro och
              vissa problem i kommunerna. Några kommuner har satt sig i en svår
              situation genom sitt sätt att använda merkostnadsersättningarna.
              Oron avspeglas här i kammaren. Samtidigt vill jag understryka
              att regeringen i varje läge har ett ansvar för den nationella
              politiken, på arbetsmarknadspolitikens område och i övrigt. Oförutsedda
              problem och utmaningar som dyker upp måste hanteras. Och det innebär
              att val måste göras. Ett centralt politiskt intresse är att ha
              en god kontroll på statens utgifter och därmed en god ordning
              i statsfinanserna.
            </seg>
            <seg xml:id="i-659a71e0a7aeeef6-0">
              Jag avser, mot bakgrund av vad som här redovisats, inte att vidta
              åtgärder som innebär ytterligare utgifter i sammanhanget.
            </seg>
            <seg xml:id="i-958ae8639921002f-0">
              Vad gäller de praktiska effekterna av regeringens beslut vill
              jag slutligen gärna påminna om att subventionen av plusjobbarens
              lön behålls oförändrad på 1 000 kronor per dag. Detta är den högsta
              subvention som finns inom arbetsmarknadspolitiken. Och den finns
              trots att personer med plusjobb vanligen inte tillhör dem som
              står allra längst från osubventionerade arbeten.
            </seg>
          </u>
          <note type="speaker" xml:id="i-a8e24954ae3336bd-0">
            Anf. 66 TOMMY TERNEMAR (s):
          </note>
          <u who="tommy_ternemar_56862f" xml:id="i-69b48d9d8ac30a20-0">
            <seg xml:id="i-fc71347f0589415f-0">
              Fru talman! Jag vill tacka statsrådet för svaret. Men vi som
              interpellerar en minister brukar ju inte vara nöjda med svaret.
              Som statsrådet själv säger i svaret har det varit ett 20-tal interpellationer
              och skriftliga frågor om plusjobben. Det visar ju bara på den
              oro som har skapats ute i landet i och med att ni har tagit bort
              medfinansieringen för kommunerna i fråga om plusjobben. Och vi
              som är riksdagsmän blir nu givetvis kontaktade från alla håll
              i landet av oroliga kommunföreträdare. Antingen kommunerna är
              socialdemokratiskt styrda eller borgerligt styrda undrar de hur
              man kan ta bort den här merkostnadsersättningen. Det finns då
              ett avtal, en överenskommelse, mellan kommun och stat om att det
              ska gälla.
            </seg>
            <seg xml:id="i-ada05ae552371f61-0">
              Plusjobben skulle ju inte bara vara en chans till ett jobb under
              en viss tid, utan under den här perioden skulle de som fick plusjobben
              också utvecklas. Det skulle vara en bättre introduktion, handledning,
              utbildning och allmänna utvecklingsinsatser för att stärka dem
              så att de, när plusjobbstiden var slut, skulle kunna ta ett jobb
              på den reguljära arbetsmarknaden. För detta fick man en merkostnadsersättning
              på 100 kronor. Tog man emot en plusjobbare som kom från aktivitetsgarantin
              var det ytterligare 150 kronor i merkostnad.
            </seg>
            <seg xml:id="i-6514a31d59e85931-0">
              Detta innebär nu att kommuner runt om i landet överväger att
              avveckla plusjobb. Framför allt måste man avveckla de människor
              som står för den andra biten i plusjobben. Det gäller just utbildningsinsatser
              och introduktion för att stärka dem som har plusjobb.
            </seg>
            <seg xml:id="i-09344c52cba9f4ef-0">
              Jag tror säkert att statsrådet har fått del av de brev som har
              kommit. Men jag skulle ändå vilja avsluta den här delen med ett
              rop från Sandvikens kommun. De säger så här: Har inte regeringen
              för avsikt att ta någon hänsyn till beslutens ekonomiska konsekvenser
              för kommunerna, som gjort avtalsmässiga, ömsesidiga åtaganden
              med staten? Hur ska kommunerna i fortsättningen kunna lita på
              statens trovärdighet i att leva upp till ingångna avtal mot bakgrund
              av regeringens beslut de senaste månaderna?
            </seg>
          </u>
          <note type="speaker" xml:id="i-68fd5b1b2d918d82-0">
            Anf. 67 JASENKO OMANOVIC (s):
          </note>
          <u who="unknown" xml:id="i-ec9c509ecde04fd6-11">
            <seg xml:id="i-af4d0406fff34df3-0">
              Fru talman! Jag får tacka interpellanten och statsrådet, interpellanten
              för frågan och statsrådet för svaret.
            </seg>
            <seg xml:id="i-96cd0ef8d8eec231-0">
              Här sades det att antalet plusjobb under några veckor i höstas
              ökade mycket kraftigt. Ja, under hösten 2005 fattade faktiskt
              riksdagen just här i kammaren beslut om 20 000 platser, så det
              kan inte ha varit någon överraskning för den nya regeringen. Dessutom
              skrev staten avtal med kommunerna när det gällde just merkostnadsersättningen.
            </seg>
            <seg xml:id="i-71aed7b6706d3ed7-0">
              Den här merkostnadsersättningen var riktad till utvecklingsinsatser
              för just personer som fick plusjobb. Där skulle man få utbildning.
              Coachning var också någonting som man hade i åtanke när det gällde
              merkostnadsersättning.
            </seg>
            <seg xml:id="i-c3b95e9e799d4e52-0">
              Om jag minns rätt stod det också i regeringsförklaringen att
              arbetslösa skulle få coachning. De som stod längst från arbetsmarknaden
              fick chansen till ett plusjobb och dessutom chansen att få coachning.
            </seg>
            <seg xml:id="i-562d29926e302c03-0">
              Fru talman! Jag tror faktiskt att regeringen backade på denna
              fråga och ur min synvinkel begick avtalsbrott när man tog bort
              merkostnadsersättningen som var en idé från den förra, socialdemokratiska
              regeringen och som inte passar i den politik som statsrådet Littorin
              vill föra. Dock finns det mycket gemensamt, till exempel coachning
              för dem som är arbetslösa. När de kom till den ordinarie arbetsmarknaden
              gick det inte så bra. Jag har ett diagram som visar att det vecka
              25 år 2006 bara var 10 000 plusjobbare trots att det fanns en
              budget för 20 000. Egentligen är detta projekt överfinansierat
              nu med tanke på hur det utnyttjades från kommunernas sida. Ändå
              tar man bort pengarna som skulle gå till att få plusjobbarna att
              kunna närma sig den öppna arbetsmarknaden. Min fråga är: Varför
              gör man det? Varför begår man ett avtalsbrott för att spara pengar,
              och på vad?
            </seg>
            <seg xml:id="i-c370691313ef5a54-0">
              Man har sagt att man vill minska utanförskapet. Det stod i regeringsförklaringen,
              och ändå bidrar man i och med detta till att öka utanförskapet.
              I vissa kommuner överväger man att säga upp plusjobbare för att
              delen med coachning och utbildning som man hade tidigare nu är
              borta. Meningen med plusjobben blir helt annorlunda nu!
            </seg>
            <seg xml:id="i-b1ee775e5c9b87d4-0">
              Därför är frågan: Varför gör man detta? Det framstår i svaret
              som om kommunerna försatte sig själva i denna situation. Det fanns
              tydliga och klara riktlinjer för vad pengarna för merkostnadsersättningen
              skulle användas till.
            </seg>
            <seg xml:id="i-2b4da94cc20f7792-0">
              Jag hoppas, fru talman, att statsrådet svarar på mina frågor.
            </seg>
          </u>
          <note type="speaker" xml:id="i-7b7397acc7d0dd01-0">
            Anf. 68 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-12">
            <seg xml:id="i-bbe2122b84c68d9f-0">
              Fru talman! Ja, 4 400 plusjobb beviljades de sista veckorna efter
              att budgeten lades och innan kungörelsen trädde i kraft. Fördröjningen
              mellan budget och kungörelse berodde på att Ams bad oss om det
              för att ha möjlighet att ställa om sina system. Detta innebar
              en ökad kostnad på ungefär 2 miljarder kronor för ett system som
              jag inte kan kalla annat än en kommunbonus. Den innebar 125 procent
              av deras totala lönekostnad i ersättning!
            </seg>
            <seg xml:id="i-3f8f0ae9914c9f79-0">
              Nu har vi tagit bort denna kommunbonus och gått ned till 100
              procent av lönekostnaden i ersättning. Jag tycker att det är alldeles
              tillräckligt, särskilt eftersom vi gjorde det väldigt tydligt
              att vi hade för avsikt att avskaffa plusjobben. Dock skulle vi
              göra det på ett sådant sätt att de som har beviljats plusjobb
              har möjlighet att ha kvar dem under den period som de har beviljats
              sina plusjobb.
            </seg>
            <seg xml:id="i-6729a8ee68503b9d-0">
              125 procents ersättningsnivå som det de facto handlade om skulle
              ju antyda en negativ produktivitet bland dem som har plusjobben.
              Det tycker jag är helt orimligt! Jag tycker att plusjobbarna gör
              ett mycket bra jobb på många sätt och vis. Då är frågan: Om kommunen
              får 100 procents ersättning i stället för 125 procent är det skäl
              för att säga upp? Har kommunerna inte något som helst eget ansvar?
              Har de inte någon som helst nytta av de jobb som utförs av plusjobbarna?
              Det är ju det man antyder om man är rädd för att dessa uppsägningar
              kommer att sättas i verket. Det där går jag inte på.
            </seg>
            <seg xml:id="i-4d5dd734cca0b48c-0">
              När det gäller avtalsbrott slutligen: Det går ju inte att avtala
              bort beslut som är fattade i denna kammare! Det går faktiskt inte,
              utan dem måste man följa.
            </seg>
            <seg xml:id="i-f5630dcbfe2c3220-0">
              Slutsatsen av alltihop är att kommunbonusen är borta och plusjobben
              lever kvar till dess att avtalen med plusjobbarna löper ut. Vi
              gör precis det vi har sagt att vi skulle göra. Vi vidtar en lång
              rad andra åtgärder, inte minst med nystartsjobben som ju visar
              sig till 40 procent gå till dem som har varit borta från arbetsmarknaden
              två år eller mer. Den stora fördelen med dem är att det inte finns
              någon begränsning. Det finns inget tak. Det finns ett budgetestimat,
              men det finns ingen begränsning. Dessutom handlar det om permanenta
              arbeten där man också omfattas av till exempel LAS, vilket man
              inte gör om man är plusjobbare.
            </seg>
            <seg xml:id="i-4e86deb97530df84-0">
              Slutsatsen är att svaret på interpellationen är nej. Jag kommer
              inte att medverka till att ersätta kommunerna för de förlorade
              25 procenten på toppen.
            </seg>
          </u>
          <note type="speaker" xml:id="i-eb7baebb5214c434-0">
            Anf. 69 TOMMY TERNEMAR (s):
          </note>
          <u who="tommy_ternemar_56862f" xml:id="i-69b48d9d8ac30a20-1">
            <seg xml:id="i-2e1bc93783506674-0">
              Fru talman! Det är lite svårt att förstå att statsrådet kallar
              125 procent för kommunbonus. Vi har 100 procent för plusjobbarens
              lön, och de andra 25 procenten var för merkostnaderna som det
              innebär att hjälpa dem när plusjobbet är slut så att de kan klara
              en reguljär arbetsmarknad. Det måste väl stå i linje med den nya
              regeringens politik!
            </seg>
            <seg xml:id="i-d1fa318c1dbcabf5-0">
              Låt mig ändå belysa hur man resonerar runt om i vårt land. En
              arbetsmarknadschef i Göteborgs kommun säger: Jag hade inte i min
              vildaste fantasi kunnat tro att landets folkvalda regering skulle
              vara beredda att bryta en sådan här överenskommelse.
            </seg>
            <seg xml:id="i-04558ff925b3eed5-0">
              Ordföranden i Västerviks Museum säger: Många av våra plusjobbare
              har små möjligheter att få jobb på den öppna arbetsmarknaden.
            </seg>
            <seg xml:id="i-1f66d195cf652990-0">
              Just museet har ju ännu svårare med ekonomin.
            </seg>
            <seg xml:id="i-274f7647708d4031-0">
              Ansvarig i Motala kommun säger att ersättningen för merkostnaderna
              kommer att minska från beräknade 7,2 miljoner till 1,5 miljoner,
              alltså förlorar man 5,7 miljoner som man drar bort direkt i budgeten
              i en kommun i Motalas storlek. Det är ganska mycket pengar!
            </seg>
            <seg xml:id="i-155c88010b2f5c4b-0">
              Förmodligen förstår inte statsrådet vad det innebär i en kommunal
              budget när man rycker bort en sådan stor del av pengarna.
            </seg>
            <seg xml:id="i-68c253b2fb52e134-0">
              En representant från Bromölla kommun säger: Jag blir så irriterad
              över att regeringen kan tänka sig att ändra förutsättningarna
              för plusjobbarna. Det känns för hemskt om vi ska tvingas säga
              upp våra anställningsavtal med människor som mår så bra av att
              ha fått en ny chans.
            </seg>
            <seg xml:id="i-2a82c5fa889fffef-0">
              I Munkedals kommun är det likadant. Jag kan göra listan nästan
              hur lång som helst! Jag kan sträcka mig så långt, statsrådet,
              att jag förstår att man vill föra en annan politik, och det har
              man rätt att göra. Men att bryta ingångna avtal har jag svårt
              att förstå mig på. Detta måste nog statsrådet svara på: Hur kan
              man bryta dessa ingångna avtal?
            </seg>
          </u>
          <note type="speaker" xml:id="i-6a4475fe663dea7d-0">
            Anf. 70 JASENKO OMANOVIC (s):
          </note>
          <u who="unknown" xml:id="i-ec9c509ecde04fd6-13">
            <seg xml:id="i-5bd2381a1d07f897-0">
              Fru talman! Det är anmärkningsvärt att statsrådet talar om ersättningen
              på 125 procent till kommunerna men inte ser att 25 procent inte
              är till kommunerna utan till de 20 000 individer som har plusjobb.
              Det är för deras utvecklingsinsats som man har de 25 procenten.
              Det är inte överkompensation till kommunerna, utan det är för
              att 20 000 individer ska få möjlighet att komma närmare och komma
              in på den ordinarie, öppna arbetsmarknaden. Det är därför man
              har haft de här 25 procenten.
            </seg>
            <seg xml:id="i-2ee90e00b5144ec7-0">
              Just det som regeringen själv har sagt om coachningen för de
              arbetslösa är en del av det som de 25 procenten ska gå till. Kommunen
              ska ha möjlighet att tillsammans med arbetsförmedlingarna coacha
              de här personerna så att de kan komma ut på den öppna arbetsmarknaden.
              Men statsrådet säger att 125 procent till kommunerna är överkompensation!
            </seg>
            <seg xml:id="i-831bcda399851ca7-0">
              Jag tycker att det är olyckligt att tolka det så. Jag tycker
              att statsrådet kanske kan besöka några plusjobbare. Jag förmodar
              att statsrådet redan har gjort det, men statsrådet kunde besöka
              ytterligare några. Det finns goda och bra exempel på hur man har
              använt de här pengarna för att individerna ska närma sig arbetsmarknaden.
              20 000 individer har fått plusjobb och chans att närma sig den
              öppna arbetsmarknaden.
            </seg>
          </u>
          <note type="speaker" xml:id="i-5527b98ce8f45bbc-0">
            Anf. 71 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-14">
            <seg xml:id="i-57be893e1858d5af-0">
              Fru talman! Jasenko Omanovic tycker att jag borde besöka någon
              plusjobbare. Ja, jag har en hemma. Min svåger är plusjobbare och
              klassmorfar i Flen, så jag har väldigt nära kontakt med plusjobbare
              och vet just vilket bra jobb de utför. Därför är det för mig helt
              obegripligt att kommunerna ska ha inte bara 100 procent av deras
              lönekostnad utan dessutom 25 procent därutöver, som om kommunen
              inte hade någon som helst nytta av de arbetsinsatser som plusjobbarna
              utför. Det tycker jag är helt orimligt, om jag ska vara ärlig.
            </seg>
            <seg xml:id="i-fc7ec27ee189e147-0">
              Alternativet, när vi ser att budgeten skenar iväg med 2 miljarder
              på grund av att kommunernas effektivitet var så enormt hög när
              det gällde att ansöka om plusjobbsmedel under de sista veckorna,
              hade naturligtvis varit att skära ned på annat inom utgiftsområde
              13. Det är ju mitt ansvar. Det hade varit till exempel olika typer
              av särskilt anställningsstöd eller vad det nu kunde ha varit som
              då hade rykt. Då hade vi kunnat få en debatt i den här kammaren
              som jag hade tyckt var väldigt besvärlig. Det var jag inte beredd
              att göra.
            </seg>
            <seg xml:id="i-9eb8cf69d563f36f-0">
              Nu får kommunerna 100 procent i ersättning. Jag har faktiskt
              lite svårt att fälla krokodiltårar för de kommuner som får ut
              så mycket av de plusjobbare som faktiskt gör de här insatserna.
            </seg>
            <seg xml:id="i-af9cfb3c4660f4db-0">
              Tvingas säga upp hette det i ett av inläggen här tidigare. Jag
              tror att det var från Simrishamn. Ingen tvingas sägas upp. Ingen
              tvingas säga upp. Man har 100 procent i ersättning av en lön som
              motsvarar ungefär 15 000 i månaden. Det där är alltså, med all
              respekt, nys.
            </seg>
            <seg xml:id="i-ef636b974d7aeaea-0">
              När det gäller avtalsbrott säger jag återigen: När det uppstår
              situationer i budgeten som vi måste hantera så är det mitt ansvar
              att inom det här utgiftsområdet hantera dem. Det tänker jag fullfölja.
              Jag tänker inte låta budgeten skena iväg. Och det är klart att
              då fattas det beslut i den här kammaren som inget avtal i världen
              kan rucka på, för det är i den här kammaren som den typen av beslut
              måste fattas.
            </seg>
            <seg xml:id="i-cb324480e02af7a0-0">
              Slutsatsen är, ja, egentligen ingen annan än den som dragits
              i de tidigare fyra, fem, tio, tolv vad det nu är interpellationer
              och frågesvar som vi har haft i just den här frågan.
            </seg>
          </u>
          <note type="speaker" xml:id="i-af41d38c3b2afb9c-0">
            Anf. 72 TOMMY TERNEMAR (s):
          </note>
          <u who="tommy_ternemar_56862f" xml:id="i-69b48d9d8ac30a20-2">
            <seg xml:id="i-ce89d4fc1ec3fa81-0">
              Fru talman! Även om det har varit många frågor och interpellationer
              så tror jag att det kommer att fortsätta så om man får de svar
              som statsrådet levererar.
            </seg>
            <seg xml:id="i-2bf33f78e8e450f0-0">
              Jag skulle vilja fråga statsrådet om han över huvud taget har
              sett det här avtalet mellan kommunerna och staten, som jag håller
              upp här. Statsrådet nickar, så det har han alltså.
            </seg>
            <seg xml:id="i-566750c246751f0b-0">
              Längst ned på s. 2 står det så här: Endera parten äger rätt att
              skriftligen säga upp samarbetsavtalet i förtid om det uppstår
              förändrade förutsättningar för verksamhetens bedrivande. För statsrådets
              del var det alltså budgetskäl som förelåg för att säga upp avtalet.
              Men citatet fortsätter: I sådant fall är uppsägningstiden 6 månader
              från den dag då samrådsgruppen informerats om uppsägningen. I
              samrådsgruppen sitter arbetsgivaren, kommunerna, länsarbetsnämnden
              och de fackliga organisationerna.
            </seg>
            <seg xml:id="i-efb3fa0f38cbcd5e-0">
              Jag förstår att man kan ändra saker och ting, även beslut som
              fattas här, men man har skrivit på ett avtal. Det går att säga
              upp avtalet, men man har en uppsägningstid på sex månader, och
              det har ni inte följt.
            </seg>
          </u>
          <note type="speaker" xml:id="i-4a4bf40f752fe947-0">
            Anf. 73 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-15">
            <seg xml:id="i-7f90c0ba636c3217-0">
              Fru talman! Ja, lag har företräde. 65 miljoner kronor per månad
              var den ökade kostnad som annars hade måst tas ur utgiftsområde
              13 på annat vis. De fria medlen där, som vi har debatterat många
              gånger, inte minst med några av dem som är närvarande i kammaren
              i dag, är av den arten att det hade inneburit till exempel minskat
              särskilt anställningsstöd och minskade andra kostnader som jag
              utan någon som helst tvekan bedömde var mycket viktigare att freda
              än de 25 procent som överstiger de 100 procenten i lönekostnader.
            </seg>
            <seg xml:id="i-54513d7af04951bc-0">
              Jag tycker ändå att kommunerna borde se ett väldigt positivt
              också ekonomiskt värde av de tjänster som utförs av plusjobbarna
              och därmed vara beredda att betala. En och annan av de här kommunerna
              har ju dessutom inte följt regelverket utan anställt ytterligare
              personer för merkostnadsersättningen, som i Pajala till exempel,
              och inte använt dessa medel på det sätt som Jasenko föredrog förut.
              Då är det klart att man har begått ett avtalsbrott i andra ändan,
              så att säga, och det är ju inte heller särskilt ovanligt att det
              har skett.
            </seg>
            <seg xml:id="i-87faabdcb6b06df6-0">
              Nu får vi nog leva med det här. 100 procent i ersättning borde
              fungera. Jag tycker att kommunerna som sagt borde känna att man
              också har lite nytta av de tjänster som plusjobbarna utför. Vi
              kommer inte att korta avtalstiden eller något i den stilen, utan
              avtalsperioden löper till dess att de här jobben är avslutade,
              och man får 100 procent i lönekostnadsersättning.
            </seg>
          </u>
          <note xml:id="i-e5ef66ca5efd9f31-7">
            Överläggningen var härmed avslutad.
          </note>
          <note xml:id="i-c45c015d3b343939-0">
            12 § Svar på interpellation 2006/07:416 om ingångna avtal och
            avskaffande av merkostnadsersättningen till plusjobben
          </note>
          <note type="speaker" xml:id="i-68594e169f88c110-0">
            Anf. 74 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-16">
            <seg xml:id="i-75bfad13437b434c-0">
              Fru talman! Ulla Andersson har frågat mig om jag avser att vidta
              åtgärder dels för att ingångna avtal om plusjobben ska hållas,
              dels för att öka möjligheterna för människor med plusjobb att
              få reguljär anställning efter avslutat plusjobb.
            </seg>
            <seg xml:id="i-3db6267aac325028-0">
              Jag har under de senaste två månaderna fått närmare tjugo interpellationer
              och skriftliga frågor en av interpellationerna har jag besvarat
              tidigare i dag med frågeställningar liknande Ulla Anderssons.
              Stora delar av den aktuella problematiken är således väl belysta
              här i kammaren. Jag ska därför försöka fatta mig kort.
            </seg>
            <seg xml:id="i-01fc5223ff57c69f-0">
              Under några veckor i höstas ökade antalet plusjobb mycket kraftigt
              på ett sätt som rimligen inte gick att förutse. Regeringen valde
              efter mycket noggrant övervägande att finansiera de kostnader
              som ökningen förde med sig, genom att avskaffa merkostnadsersättningen
              för plusjobben.
            </seg>
            <seg xml:id="i-f952b7c4937dc6e1-0">
              Jag har stor respekt för att detta beslut kan leda till oro och
              vissa problem i kommunerna. Några kommuner har satt sig i en svår
              situation genom sitt sätt att använda merkostnadsersättningarna.
              Oron avspeglas här i kammaren.
            </seg>
            <seg xml:id="i-775424ca36d868ad-0">
              Regeringen har emellertid i varje läge ett ansvar för den nationella
              politiken, på arbetsmarknadspolitikens område och i övrigt. Det
              innebär självklart också en frihet att agera i enlighet med det
              mandat väljarna givit den. En länsarbetsnämnd eller någon annan
              statlig myndighet kan inte avtala bort vad riksdag och regering
              i offentligrättslig ordning beslutat. Oförutsedda problem och
              utmaningar måste hanteras, och val måste göras. God kontroll på
              statens utgifter och därmed god ordning i statsfinanserna är ett
              överordnat intresse.
            </seg>
            <seg xml:id="i-402a90e9c67db621-0">
              Vad gäller de praktiska effekterna av regeringens beslut vill
              jag gärna påminna om att subventionen av plusjobbarens lön behålls
              oförändrad på 1 000 kronor per dag. Detta är den högsta subvention
              som finns inom arbetsmarknadspolitiken. Den finns trots att personer
              med plusjobb normalt sett inte tillhör dem som står längst från
              osubventionerat arbete.
            </seg>
            <seg xml:id="i-eb482c898ce59d70-0">
              Jag går så över till frågan om att öka möjligheterna för människor
              med plusjobb att få reguljär anställning. Regeringen kan självfallet
              inte ha något att säga om vilka anställningsbeslut enskilda arbetsgivare
              tar eller inte tar. Det en regering kan göra är att skapa så bra
              förutsättningar som möjligt för att ekonomin ska växa och nya
              jobb skapas. En rad beslut med detta syfte tas nu inom olika politikområden.
              Jobbavdragen gör det mer lönsamt att arbeta. Sänkta arbetsgivaravgifter
              inom flera olika sektorer stimulerar efterfrågan. Nystartsjobben
              innebär att tröskeln för att nyanställa personer som står långt
              från arbetsmarknaden sänks påtagligt. Jag vet också att arbetsförmedlingarna
              nu arbetar aktivt för att personer med plusjobb ska gå över till
              reguljära anställningar.
            </seg>
            <seg xml:id="i-33bcd7a92bb55c70-0">
              Det är min övertygelse att endast en bred samlad politik, som
              tar sikte på de grundläggande förutsättningarna för utbud och
              efterfrågan, kan ge många möjligheter till riktiga jobb. Bara
              så kan utanförskapet uthålligt bekämpas, och bara så kan människor
              växa, utvecklas och ta makten över sina liv.
            </seg>
          </u>
          <note type="speaker" xml:id="i-5d889d0d9dbdc2d0-0">
            Anf. 75 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-5">
            <seg xml:id="i-f3150a080cc760bb-0">
              Fru talman! Ja, statsrådet får träna sin debatteknik i alla fall.
              Det kan vara något positivt med det hela!
            </seg>
            <seg xml:id="i-68bf169db1982453-0">
              Jag har också interpellerat med anledning av det som händer hemma,
              och statsrådet tar också upp att det finns en oro ute i landet.
            </seg>
            <seg xml:id="i-215c525b38b541b8-0">
              Man kunde läsa i en artikel i Arbetarbladet för ett tag sedan
              bland annat följande: Det är många som mår dåligt. En del ringer
              hit och gråter, andra skäller, berättar de lokala samordnarna
              i Sandviken. I samma artikel kan man läsa om Berit Dahlström,
              som säger: Jag tror inte att någon som själv inte provat på att
              vara arbetslös kan sätta sig in i hur vi har det. Har man en sysselsättning
              är det meningsfullt att leva. Om inte ja, då känns det inte så
              meningsfullt. Berit Dahlström har yrkeserfarenhet från sju åtta
              yrken, nästan 40 år: Jag har en himla massa arbetslivserfarenheter.
              Men vad hjälper det. Ingen vill ha en 60-årig kärring utan formell
              utbildning.
            </seg>
            <seg xml:id="i-4c1fa2f6c793d4cd-0">
              En annan arg plusjobbare skriver i en insändare: Jag vet att
              det är många av er därute som tycker att vi kostar pengar och
              att vi borde skaffa oss ett riktigt jobb. Till er kan jag bara
              säga att jag har sökt allt som jag över huvud taget kan utan att
              lyckas. Tror ni verkligen inte att jag hellre skulle ha ett riktigt
              fast jobb? plusjobbet kom som en skänk från ovan. Det betydde
              trygghet i två år för mig och min familj samt att det har stärkt
              mitt självförtroende enormt.
            </seg>
            <seg xml:id="i-3d0575471db4c1b2-0">
              De här exemplen är från Sandviken, där man ännu inte har bestämt
              sig för om man ska säga upp dem som man anställt eller inte, och
              därför är man också särskilt orolig i Sandviken.
            </seg>
            <seg xml:id="i-92218d9628b7197c-0">
              I Gävle har man använt extrapengarna till att genomföra utbildningar,
              bland annat inom äldreomsorgen, eftersom man hade för avsikt att
              anställa dessa personer efter utförda plusjobb och genomgången
              utbildning. Därmed har man också använt pengarna till det de var
              avsedda för. Sedan, under pågående budgetår, dras pengarna in.
            </seg>
            <seg xml:id="i-e5d96f1a6d904825-0">
              Även om kommunerna nu har överskott så har faktiskt regeringen
              redan lagt en hel del åtgärder på dem. Varje gång regeringen tar
              upp olika frågor så hänvisar ni till kommunernas överskott. För
              ett tag sedan var det problem med kvinnors löner som skulle lösas
              med kommunernas stora överskott. Tidigare har vi kunnat ta del
              av arbetsmarknadsåtgärderna, indragna sommarjobb för ungdomar,
              neddragningar på komvux och så vidare. Allt det här ska finansieras
              inom de överskott som kommunerna har, har ni hänvisat till. Det
              är självklart ett problem.
            </seg>
            <seg xml:id="i-84a3bebfe485e3da-0">
              Statsrådet är lite arg över att det tecknades så många avtal
              alldeles i sluttampen, innan förutsättningarna ändrades. Då kan
              jag informera statsrådet om att vi i Gävle var lite upprörda för
              att det tog så lång tid att teckna avtalen. Sedan fick vi dock
              en ganska saklig och ingående information om hur man jobbade för
              att få fram den coachning som ni pratar så seriöst om. Man skulle
              alltså koppla ihop bakgrund, erfarenhet, tidigare utbildningar,
              vilka behov man hade framöver, göra en individuell plan för varje
              anställd plusjobbare där var och en skulle få rätt handledare,
              rätt plats och allt sådant som ingår i det. Det tog tid, men så
              blev det också väldigt bra. De som stod längst från arbetsmarknaden
              kom in i arbete. Vi hade en hel del som kunde gå från försörjningsstöd,
              alltså långtidsberoende av ekonomiskt bistånd, till ett plusjobb.
              Det har förstås haft betydelse.
            </seg>
            <seg xml:id="i-997eb38d35c7dc2b-0">
              Statsrådet säger att ingen kommer att sägas upp eftersom de har
              hundra procents ersättning. Men man ändrade faktiskt förutsättningarna
              för de äldre som trodde att de skulle få vara kvar till pensionen.
              Kommunerna har tecknat sådana avtal, och helt plötsligt har de
              ingen finansiering. 1 149 personer över 60 år har plusjobb, och
              för dem ändras nu förutsättningarna totalt. Då kan det vara bra
              att veta att en tredjedel av de långtidsinskrivna är över 55 år,
              och endast 200 av era nystartsjobb har gått till personer över
              60 år. Det är tufft att vara äldre och komma ut på arbetsmarknaden,
              särskilt om man dessutom inte har någon formell utbildning.
            </seg>
          </u>
          <note type="speaker" xml:id="i-9604e1057ba2d3c9-0">
            Anf. 76 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-0">
            <seg xml:id="i-606d28357f1a8bea-0">
              Fru talman! Det är verkligen kul att höra hur arbetsmarknadsminister
              Littorin hoppar från tuva till tuva. När argumenten inte längre
              bär byter han position, ändrar sig och för ett annat resonemang.
            </seg>
            <seg xml:id="i-ace25f7cacc13822-0">
              Först hette det att plusjobben var mycket dåliga. Den minnesgode
              kan gå till protokollen och läsa vad Littorin tidigare tyckte
              om plusjobb och den typen av stöd. De var otrygga, hade dåliga
              villkor, låste in människor. Så beskrev Littorin plusjobben för
              en tid sedan i kammaren. I dag är dessa åtgärder bra och meningsfulla.
              Plusjobbarna bidrar till mycket positivt i kommunerna, till exempel
              som klassmorfar i Flen.
            </seg>
            <seg xml:id="i-d2c67f6a551063db-0">
              Men om vi går igenom argumenten är frågan: Var det otrygga och
              dåliga villkor för dem som hade plusjobb? Nej, den ende som bidragit
              till att de blivit otrygga är Littorin genom att införa försämringar
              som riskerar att leda till att 18 000 plusjobbare sägs upp i förtid.
              Så är nämligen avtalet skrivet. Sedan kan Littorin stå här och
              orda om att kommunerna nog har råd och att de borde ha kvar dessa.
              Men, Littorin, åk i så fall till dina partivänner i Skåneregionen
              och prata med dem, för de kommer att säga upp plusjobbarna. Du
              kanske kan övertyga dem om att behålla plusjobbarna, som numera
              gör en så bra insats.
            </seg>
            <seg xml:id="i-6b4817c1dcd598f6-0">
              Nästa fråga är: Låste plusjobben in folk? Fram till årsskiftet,
              alltså till dess att Littorin bidrog till att göra förändringar,
              gick var tredje plusjobbare från ett plusjobb till ett riktigt
              jobb; Littorin brukar ju använda uttrycket riktiga jobb. De som
              förändrat villkoren för plusjobben, som gjort att de låser in
              människor mer än tidigare, är herr arbetsmarknadsminister och
              den nu sittande regeringen. Genom att förändra villkoren för att
              exempelvis låta ett plusjobb vara vilande, eller genom att göra
              förändringar i merkostnadsersättningen som innebär att man inte
              kan få handledning och stöd för att kanske kunna gå vidare till
              ett ordinarie jobb inom en kommun, en region eller ett landsting
              har man försämrat villkoren för plusjobben. Den som försämrat
              villkoren för plusjobben, som Littorin i dag hävdar var en så
              bra insats, är alltså den sittande regeringen.
            </seg>
            <seg xml:id="i-2e9cb20ffe99af9f-0">
              Det senaste är att vi måste klara budgeten. Det är det senaste
              argumentet som herr arbetsmarknadsministern använder. I slutet
              av perioden, efter kungörelsen, tillkom 4 400 plusjobbare. Men
              varför straffa kommunerna för att Ams förmedlade 4 400 plusjobb?
              Det är ologiskt. Det var ju Ams effektivitet som ledde till att
              vi till slut fick 18 000 plusjobbare. Det var inte kommunerna,
              som nu får stora kostnader på grund av de ändringar som görs i
              regelverket. Den frågan har Littorin duckat för och undvikit att
              svara på.
            </seg>
            <seg xml:id="i-14145882d2840966-0">
              Jag upplever att Littorin har en konstig syn på plusjobben. Visst,
              det finns en del klassmorfäder ute i landet som anställts tack
              vare plusjobben, men det finns också en rad andra människor som
              får högre lön än 15 000 eftersom kommuner går in och ger extra
              resurser. En del plusjobbare har de facto ganska högkvalificerade
              jobb. Det är alltså ett brett spektrum av sysselsättningar som
              plusjobbarna har. Inte heller det nämner Littorin i sitt svar.
            </seg>
          </u>
          <note type="speaker" xml:id="i-5796eb3baa598eb6-0">
            Anf. 77 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-17">
            <seg xml:id="i-78b5a7d3f7548331-0">
              Fru talman! Den oro som Ulla Andersson beskriver tror jag bygger
              på en missuppfattning, nämligen att man tror att plusjobben totalt
              sett ska försvinna i morgon dag, eller att ersättningen ska försvinna.
              Så är det naturligtvis inte. Så har heller inte skett. Fortfarande
              utgår hundra procent av lönekostnaden under hela avtalsperioden.
            </seg>
            <seg xml:id="i-01f7abaf7dec1723-0">
              För att försöka hålla mig till Ulla Anderssons andra fråga och
              inte upprepa alla de argument som jag drog för en liten stund
              sedan vill jag säga att jag i den här delen naturligtvis fäster
              stor tilltro till nystartsjobben. Jag konstaterar att 40 procent
              av de beviljade nystartsjobben gått till personer som varit arbetslösa
              i mer än två år. Det tycker jag är en väldigt bra start, och det
              gläder mig att Socialdemokraternas nya ledare omfamnat nystartsjobben,
              vilket hon trots allt flera gånger gjort. Det är jag mycket glad
              för. Den utvecklingen har vi all anledning att fortsätta att följa
              för att se hur den blir framöver.
            </seg>
            <seg xml:id="i-84fed1efd7e4a885-0">
              Låt mig sedan gratulera Luciano Astudillo till uppdraget att
              reformera Socialdemokraternas jobbpolitik. Jag vill samtidigt
              passa på att gratulera regeringen till samma utnämning. Det finns
              i Luciano Astudillos inlägg i kammaren inte en suck eller susning
              av omprövning eller nytänkande. Fortfarande är modellen fler Amsprogram,
              fler åtgärder, mer än hundra procents ersättning till kommunerna
              för plusjobbarna och allt vad det kan vara. Inte ett ljud hörs
              om hur de nya jobben ska växa fram och i vilka branscher eller
              på vilket sätt politiken ska verka så att fler kommer i arbete.
              Men jag hoppas att det kommer en del nya tankar efter att Luciano
              Astudillo och resten av arbetsgruppen stängt in sig ett tag. Det
              vore intressant att få höra dem inför nästa val.
            </seg>
            <seg xml:id="i-f465d66e7c0b24cb-0">
              Jag kan möjligen, Luciano Astudillo, reda ut lite grann av det
              som du tar upp. Plusjobb är inte bra som arbetsmarknadspolitisk
              åtgärd. Det är den absolut dyraste åtgärd vi har. Det krävdes
              mer än hundra procents ersättning för att kommunerna skulle börja
              anställa. Däremot gör plusjobbarna, de som har de jobben, givetvis
              värdefulla insatser. Det är klart att det är så. Jag tycker att
              de faktiskt är så värdefulla att de som får ta del av dessa tjänster,
              nämligen kommunerna, skulle ha råd att betala en liten slant för
              de jobb som plusjobbarna utför. Det är väl inte alldeles orimligt.
            </seg>
          </u>
          <note type="speaker" xml:id="i-07cea7c49ed52190-0">
            Anf. 78 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-6">
            <seg xml:id="i-b02fdf7461e7929f-0">
              Fru talman! Den här debatten visar på den problematik som innebär
              att regeringen förväntar sig att de lokalt förtroendevalda ska
              ta ansvaret för det som regeringen aviserat att den inte tänker
              ta genom att bryta ingångna avtal. Det finns en tilltro till de
              lokala företrädarna eftersom de möter dessa människor, känner
              kanske deras familjer, vet om de verksamheter där de finns och
              de behov som finns av dem. Därför kommer troligtvis de allra flesta
              kommuner att behålla plusjobben.
            </seg>
            <seg xml:id="i-67b49eb0fef6e860-0">
              I Sandviken, som jag nämnde tidigare, är oron befogad, för de
              har inte bestämt sig. De väntar på regeringens vårproposition
              för att se om det kommer att finnas något i den som gör att de
              ändrar uppfattning. Dessutom finns det över tusen 60-åringar med
              plusjobb, och de har all anledning att känna oro eftersom förutsättningarna
              helt plötsligt är förändrade.
            </seg>
            <seg xml:id="i-069b89345405b80b-0">
              Det finns ett problem som plusjobben tydligt visat på, nämligen
              bristen på arbetskraft i våra välfärdssystem. Vänsterpartiet föreslår
              att man ska anställa ytterligare 200 000 i offentlig sektor. Regeringens
              förslag om sänkt förmögenhetsskatt skulle till exempel kunna finansiera
              40 000 nya jobb. Det har i många undersökningar framkommit att
              människor tycker att det behövs fler anställda i välfärden, att
              det är ett prioriterat område, och de är i så fall till och med
              beredda att betala mer skatt. Det är en avgörande trygghetsfaktor.
            </seg>
            <seg xml:id="i-6a36ff0db2cb2c2f-0">
              Statsrådet skriver i sitt svar att regeringen självfallet inte
              kan ha något att säga om vilka anställningsbeslut enskilda arbetsgivare
              tar eller inte tar. Visst, så är det, men de beslut som faktiskt
              tas har avgörande betydelse för samhällets utveckling vilken form
              av nya jobb som skapas och under vilka förutsättningar och villkor.
              Visst har det stor betydelse hur regeringen agerar. Självklart
              är det ett samhällsintresse vilka beslut som fattas. Där kan regeringen
              vara med och påverka i väldigt stor utsträckning genom allt från
              offentliga upphandlingar till vilka villkor man ger kommuner och
              landsting och hur man ser på forskning och utveckling och så vidare.
            </seg>
            <seg xml:id="i-9bb13eb914e52de1-0">
              Statsrådet skriver också att jobbavdraget gör det mer lönsamt
              att arbeta, precis som om inte kampen alltid har stått mellan
              arbetstagare och arbetsgivare om hur stor del som ska gå till
              löner respektive vinster. Så är det fortfarande. Lönernas andel
              i förhållande till vinst och produktion är på ungefär 1940 års
              nivå i dag bara så att statsrådet vet. Det har alltid varit en
              kamp om löner kontra vinster. Det är inget nytt med det. Dessutom
              är det faktiskt så att jobbavdraget till två tredjedelar går till
              dem som tjänar 31 000 eller mer. Det är bara 1015 procent av löntagarna
              som gör det.
            </seg>
            <seg xml:id="i-0a3cc0ec9b71b9ce-0">
              Jag vet inte vad statsrådet egentligen tycker om plusjobben.
              Om man läser protokollen, vilket jag har gjort inför debatten,
              ser man att du hoppar än hit, än dit. Så är det faktiskt. Jag
              kan rekommendera dig att läsa protokollen, så att du kan se det.
              Alliansen pratade ganska föraktfullt om plusjobben under valrörelsen.
              Ni pratade om att hänga upp gardiner och att det inte var riktiga
              jobb. Sedan kom ni med era egna hushållsnära tjänster. Det är
              till och med så att man ska putsa skor i hemmen. Det är tydligen
              rätt att ge skatteavdrag för det. Om man arbetar i offentlig sektor,
              inom äldreomsorgen, och hjälper äldre med att hänga upp gardiner,
              då är det fel. Men om man gör det i ett hem på Djursholm, då är
              det riktigt och befogat med skatteavdrag. Det är tydligen skillnad
              mellan vänster och höger i den politiken. Det är bara 200 av dem
              som har fått nystartsjobb som är över 60 år och det är 1 149 som
              i dag har ett plusjobb. Det skulle vara intressant att höra vad
              statsrådet tänker göra för den gruppen framöver.
            </seg>
          </u>
          <note type="speaker" xml:id="i-ab4bc17d5a764231-0">
            Anf. 79 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-1">
            <seg xml:id="i-14313de843de2428-0">
              Fru talman! Först vill jag tacka för gratulationen.
            </seg>
            <seg xml:id="i-f3350ea27224dc0e-0">
              Jag ska lova Littorin tre saker. För det första kommer vi inte
              att låsa in oss, utan vi kommer att föra ett samtal inte bara
              med socialdemokratin och fackföreningsrörelsen, utan med hela
              Sveriges befolkning om hur jobbpolitiken ska utvecklas.
            </seg>
            <seg xml:id="i-4c6a324ae8d2cbe6-0">
              För det andra kommer detta inte att ske uppifrån och ned, utan
              tvärtom, nedifrån och upp. Den partikulturen har vi. Det är inte
              så att jag här efter en vecka kan stå och lova hur vår nya jobbpolitik
              ska se ut, utan den formuleras nedifrån och upp. Så är det i folkrörelser,
              men det kanske inte är så i partier som gör extrema makeovers
              .
            </seg>
            <seg xml:id="i-40bde235168cfa59-0">
              För det tredje kommer jag tillsammans med alla mina andra partivänner
              här i riksdagen att fortsätta att opponera på den politik ni för.
              Ni kallar den för jobbpolitik, men hittills har den handlat om
              att ge sig på arbetslösa och försämra den inkomsttrygghet som
              det innebär att ha en a-kassa om man skulle råka bli arbetslös,
              om olyckan skulle vara framme. Det har varit kärnan i er jobbpolitik
              hitintills.
            </seg>
            <seg xml:id="i-88365ab03e45d3d5-0">
              Debatten om nystartsjobben kommer vi att ta senare i dag, så
              den lämnar jag därhän efter en liten kommentar: Om nystartsjobben
              är så bra och de jobb som görs i offentlig sektor är så bra, varför
              då inte ge möjlighet för arbetsplatser inom kommuner, regioner
              och landsting att ha nystartsjobb? Det förhindrar ni med den politik
              ni för i dag.
            </seg>
            <seg xml:id="i-5ab14f2068f4946e-0">
              Vad gäller debatten om plusjobb är det tre saker kvar. Ni straffar
              kommunerna för Ams effektivitet. Avtalen kommer att bli uppsagda,
              även i Region Skåne, där dina partivänner är de som styr. Jag
              vädjar till Littorin: Åk ut i landet och säg till kommun- och
              landstingsföreträdare att inte säga upp de här 18 000 människorna,
              som har haft svårt att komma in på arbetsmarknaden.
            </seg>
          </u>
          <note type="speaker" xml:id="i-324627514dc4b589-0">
            Anf. 80 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-18">
            <seg xml:id="i-6097e35f943d2fb5-0">
              Fru talman! Jag tackar både Ulla Andersson och Luciano Astudillo
              för debatten. Jag ska börja med Luciano Astudillos tre utgångspunkter:
              att inte låsa in sig, att driva politiken nedifrån och upp och
              att fortsätta att opponera mot vår politik. Det är utmärkta utgångspunkter.
              Det ska bli roligt och spännande att bryta en del av de här idéerna
              mot varandra. Det ser jag verkligen fram emot.
            </seg>
            <seg xml:id="i-0884844b57da01e6-0">
              Men medan Luciano Astudillo opponerar mot vår politik lovar jag
              att fortsätta att opponera mot samhällsproblemen, fortsätta att
              opponera mot utanförskapet och fortsätta att försöka driva en
              politik för att bryta detta.
            </seg>
            <seg xml:id="i-d1f6cb8be4dd6371-0">
              Luciano Astudillo talar om nystartsjobb i offentlig sektor. När
              vi konstruerade nystartsjobben var vår bedömning att vi behöver
              fler anställda i privat sektor. Det är det vi bör fokusera på
              för att se till att vi får större skatteintäkter och större resurser,
              till exempel för investeringar i olika välfärdsdelar av ekonomin.
            </seg>
            <seg xml:id="i-7dca2f1283471d45-0">
              Luciano Astudillo pratar om Ams effektivitet. Man skulle också
              kunna prata om kommunernas effektivitet i att söka och avsluta
              sina ansökningar. Oavsett vilket 100 procent i ersättning är inte
              fy skam det heller.
            </seg>
            <seg xml:id="i-0d0a116358bbab7f-0">
              Slutligen till Ulla Anderssons frågor. Jag ska försöka reda ut
              vad som är bra eller inte bra eller vad det nu kan vara. Om man
              ska försöka konstruera en arbetsmarknadspolitisk insats som har
              effekt tycker jag att plusjobben inte är en bra konstruktion.
              Det är den dyraste arbetsmarknadspolitiska åtgärd vi har. Den
              har varit övergenerös i förhållande till kommunerna, som faktiskt
              drar nytta av plusjobbarnas insatser. Plusjobben har också ett
              slut, som illustreras av precis det problem som Ulla Andersson
              tar upp om dem som avslutar sin plusjobbsperiod när det är något
              år kvar till pension.
            </seg>
            <seg xml:id="i-1e239267119b63f1-0">
              Samtidigt är det naturligtvis så att plusjobbarna utför arbetsinsatserna.
              Det är inte de som ska stigmatiseras av detta. Det är jag väldigt
              tydlig med. Många av dem, de allra flesta alla! gör säkert väldigt
              goda insatser. Just därför tycker jag att de som drar nytta av
              dem faktiskt också kan vara med och betala en liten slant för
              detta.
            </seg>
          </u>
          <note type="speaker" xml:id="i-664a2edd7f162122-0">
            Anf. 81 ULLA ANDERSSON (v):
          </note>
          <u who="ulla_andersson_97add8" xml:id="i-54197b696a39fe1c-7">
            <seg xml:id="i-90b500c7b3b901e1-0">
              Fru talman! Regeringen gör bedömningen att man behöver fler anställda
              i privat sektor. Jag vet inte om statsrådet inte känner till att
              man fortfarande inte har återställt antalet anställda i offentlig
              sektor sedan 90-talets början. Vi har faktiskt färre anställda
              i dag än vi hade då. Regeringen ska vara en lyssnande regering.
              Man kan ta del av opinionsundersökningar där människor över alla
              klassgränser uttalar att välfärden, vård, skola och omsorg, är
              det väsentliga i samhället och något man gärna betalar skatt för
              och anser att kvaliteten och tryggheten inom de områdena behöver
              höjas.
            </seg>
            <seg xml:id="i-9b32eb25121c52c2-0">
              I regeringens ekonomiska politik ingår att försämra socialförsäkringssystemen
              under en högkonjunktur. Man har också en mycket uttalad politisk
              ambition att just den offentliga sektorns andel av ekonomin ska
              minska kraftigt. Den offentliga sektorns intäkter ska minska med
              6 procent under de närmaste åren i förhållande till bnp. Regeringens
              ambition är alltså att välfärdsåtagandet ska minska. Det är en
              tydligt uttalad målbild.
            </seg>
            <seg xml:id="i-d274675fff6721e6-0">
              Statsrådet säger att plusjobben inte är en bra konstruktion.
              Det kan man alltid diskutera. Det var ett försök att ge människor
              som stod långt från arbetsmarknaden resurser och verktyg att flytta
              sig närmare. Detta har inte utvärderats. Därför är det lite konstigt
              att statsrådet kan uttala sig med sådan säkerhet i frågan. Vi
              har de facto ett problem. Över 1 000 äldre med plusjobb trodde
              sig ha en trygghet. De trodde sig, som man säger, vara behövda
              ända fram till pensionen. Deras situation har nu förändrats totalt.
              Det är ett grundläggande problem, som jag tycker att statsrådet
              borde ta ansvar för. Jag tror inte att regeringen tänker göra
              så mycket mer för just den gruppen än vad de hittills har aviserat.
              Vi får se om statsrådet kommer fram till något tydligare svar
              i slutet av debatten eller om han hittar någon ny tuva att hoppa
              till.
            </seg>
          </u>
          <note type="speaker" xml:id="i-ca024515d137c461-0">
            Anf. 82 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-19">
            <seg xml:id="i-434be14682a4db44-0">
              Fru talman! Jag försöker räkna i huvudet, vilket i denna sena
              timme kan innebära utmaningar. Men om jag får det rätt är det
              ungefär 8 procent av de hittills beviljade nystartsjobben som
              har gått till personer över 60 år.
            </seg>
            <seg xml:id="i-bf73945cde79f2c5-0">
              Når vi vårt mål med 20 000 i slutet på året, vilket inte ser
              alldeles omöjligt ut med tanke på att vi nu ligger närmare 5 000
              vid kvartalsskiftet, motsvarar det 1 600 personer över 60 år.
              Det tycker jag inte är så dåligt. Det är gott, men det går alltid
              att göra mer.
            </seg>
            <seg xml:id="i-eea12894595360ce-0">
              De 20 000 jobb vi talar om är ett budgetestimat och inte en begränsning.
              Den som uppfyller kriteriet för att få ett nystartsjobb, och det
              gör ungefär 200 000 personer, har också möjlighet att få det.
            </seg>
            <seg xml:id="i-e3f25b38c842179d-0">
              Jag hoppas att så många som möjligt den vägen kan komma in i
              permanent arbete och tillsvidarearbete där de också omfattas av
              de regler i övrigt som gäller på arbetsmarknaden. Det kanske vi
              inte behöver vara så hemskt oeniga om.
            </seg>
            <seg xml:id="i-dc1ad75bed62589f-0">
              Slutsatsen i den här interpellationsdebatten liknar den i debatten
              vi hade alldeles nyss. Det har varit en mycket trevlig debatt.
              Jag önskar er en god kväll. Men jag kommer inte att medverka till
              att ersätta kommunerna för den neddragna merkostnadsersättningen.
            </seg>
          </u>
          <note xml:id="i-e5ef66ca5efd9f31-8">
            Överläggningen var härmed avslutad.
          </note>
          <note xml:id="i-e064664f473e9c56-0">
            13 § Svar på interpellation 2006/07:417 om förutsättningar för
            tillväxt av företag och arbete till de arbetslösa
          </note>
          <note type="speaker" xml:id="i-23570d26302a6901-0">
            Anf. 83 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-20">
            <seg xml:id="i-3d73553ee2f90317-0">
              Fru talman! Patrik Björck har frågat mig hur jag hanterar situationen
              med flaskhalsar och överhettning när det samtidigt finns arbetslösa
              som av olika skäl inte är anställningsbara på de jobb som skapas.
              Patrik Björck lyfter i sin fråga fram situationen såväl för de
              arbetslösa, som han menar inte får chansen, som för de företag
              som inte kan växa och anställa fler.
            </seg>
            <seg xml:id="i-ff5b7d4a22c3f771-0">
              Det finns en hel del problem på den svenska arbetsmarknaden.
              Där delar jag Patrik Björcks uppfattning. Dessa problem kan emellertid
              inte skymma det faktum att utvecklingen i ekonomin och på arbetsmarknaden
              rent generellt måste beskrivas som synnerligen positiv. Vecka
              för vecka, månad för månad sjunker arbetslösheten, stiger sysselsättningen
              och ökar antalet nyanmälda platser hos arbetsförmedlingen, jämfört
              med motsvarande tid förra året.
            </seg>
            <seg xml:id="i-60133b48b53c7826-0">
              Det är i detta perspektiv som neddragningarna av antalet program
              och programplatser i allmänhet och volymerna av arbetsmarknadsutbildningen
              i synnerhet måste ses. När jobben nu strömmar till får vi inte
              låsa in många av de arbetslösa som befinner sig relativt nära
              arbetsmarknaden i olika program.
            </seg>
            <seg xml:id="i-524aab1b7f5d7c57-0">
              Vad gäller arbetsmarknadsutbildningen är det dessutom så att
              analysen av behoven på arbetsmarknaden och insatserna för att
              tillgodose dessa, måste göras tidigare i konjunkturcykeln. Stöd
              för detta synsätt finner jag bland annat hos den av den tidigare
              regeringen tillsatta utredningen om en flexiblare arbetsmarknadsutbildning
              (N 2006:10).
            </seg>
            <seg xml:id="i-7d725dc1d56f0308-0">
              I sammanhanget vill jag gärna lyfta fram att det fortfarande
              finns utrymme för att erbjuda arbetsmarknadsutbildning där sådan
              bedöms vara av stort värde för individen och arbetskraftsförsörjningen.
              Totalt är dessutom antalet platser i arbetsmarknadspolitiska program
              i år nästan lika stort som under år 2003, trots att arbetsmarknadsläget
              nu är betydligt bättre.
            </seg>
            <seg xml:id="i-a26b07a5aead67e5-0">
              Jag vill också understryka det reguljära utbildningsväsendets
              grundläggande betydelse. Att verka för att detta bättre anpassas
              till behoven på arbetsmarknaden är en viktig framtida uppgift
              för regeringen. Vi kan heller aldrig komma ifrån att varje arbetsgivare
              ytterst måste ta ett eget ansvar för att de som rekryteras har
              de färdigheter som verksamheten kräver. Ibland kan det vara motiverat
              att staten, via arbetsförmedlingen, och företaget delar på utbildningskostnaderna.
            </seg>
            <seg xml:id="i-1d875ed30b3e9fcc-0">
              Innebär detta att jag som arbetsmarknadsminister kan sitta med
              armarna i kors? Nej, självklart inte. Arbetsmarknadspolitiken
              har en mycket viktig roll att spela. Men de centrala uppgifterna
              för denna är i rådande konjunkturläge att förbättra matchningen
              och bidra till ett ökat och effektivare arbetskraftsutbud genom
              att förbättra möjligheterna för dem som står längst från arbetsmarknaden
              att konkurrera om de lediga jobben. Det är så flaskhalsar och
              överhettning effektivt kan motverkas och därmed i förlängningen
              inflation och räntor hållas i schack.
            </seg>
            <seg xml:id="i-bdc55c19503ea4bc-0">
              Avslutningsvis: Neddragningarna av antalet program och programplatser
              inom arbetsmarknadspolitiken måste ses i ett brett politiskt sammanhang.
              De skapar möjligheter att återföra arbetsförmedlingen till dess
              kärnuppdrag, att matcha lediga jobb och arbetssökande. De frigör
              också resurser för ytterligare insatser, till exempel i jobb-
              och utvecklingsgarantin, för dem som står allra längst från arbetsmarknaden.
              De kompletteras av en rad olika åtgärder inom andra politikområden,
              syftande till nya jobb och nya och växande företag.
            </seg>
            <seg xml:id="i-183fdec70b0d9023-0">
              Enskilda arbetsmarknadspolitiska insatser kan aldrig skapa den
              dynamik på arbetsmarknaden som är nödvändig för att skapa ekonomisk
              tillväxt och ge de många möjligheter till riktiga jobb. För det
              behövs det, och det är min bestämda uppfattning, en bred, samlad
              politik som tar sikte på de grundläggande förutsättningarna för
              utbud och efterfrågan och ger människor förutsättningar att växa,
              utvecklas och ta makten över sina liv. Det är en sådan politik
              som alliansregeringen står för.
            </seg>
          </u>
          <note type="speaker" xml:id="i-db45dadbaf350166-0">
            Anf. 84 PATRIK BJÖRCK (s):
          </note>
          <u who="patrik_bjorck_d8ad48" xml:id="i-9c849470b196da14-0">
            <seg xml:id="i-52a10cd568ab2936-0">
              Fru talman! Jag vill tacka arbetsmarknadsministern för svaret,
              som med samma frejdighet och glada humör ger sig in i interpellationsdebatterna.
              Det är väldigt spännande att höra. Jag är lite imponerad av den
              stora retoriska skickligheten och det höga tempot i de långa interpellationsdebatterna.
            </seg>
            <seg xml:id="i-89d0dc4237263e82-0">
              Det hade varit spännande att se en sådan duktig politiker företräda
              en politik, ett innehåll, och ha någonting att säga. Jag tror
              att det hade kunnat bli något ganska fantastiskt av en sådan kombination.
            </seg>
            <seg xml:id="i-b1a473b1ff34c92b-0">
              Det är däremot lite sorgligt när man slänger bort en sådan begåvning
              för någonting som bara är luft och ingenting. På något sätt kommer
              jag att tänka på en annan minister i ett annat land, ett land
              som har befunnit sig under en viss förändring en tid.
            </seg>
            <seg xml:id="i-a8272a060ce210d2-0">
              Jag tänker på Saddam Husseins informationsminister Bagdad Bob
              som med en frejdighet och frenesi försökte predika någonting som
              var ett fullständigt luftslott. Arbetsmarknadsministern har nu
              ända sedan regeringstillträdet gjort på samma sätt.
            </seg>
            <seg xml:id="i-1c0ce6c3b7cd5504-0">
              Den interpellation vi ska diskutera nu är skriven utifrån den
              verklighet som är ett resultat av den politik som regeringen har
              skapat och som arbetsmarknadsministern är ansvarig för.
            </seg>
            <seg xml:id="i-f1bdaca9d07ef5d8-0">
              I höstas diskuterade vi mycket vår oro inför den politik som
              arbetsmarknadsministern hotade oss med. Nu efter årsskiftet diskuterar
              vi de konsekvenser vi nu kan börja se av den politiken.
            </seg>
            <seg xml:id="i-b972165bd7e2a816-0">
              Det är som jag säger i interpellationen. Vi läser i tidningarna
              om oroliga företagare som inte kan utveckla sin verksamhet och
              skapa jobb på grund av den politik som arbetsmarknadsministern
              för.
            </seg>
            <seg xml:id="i-a8f913637489e2f5-0">
              Det återkommer även i den Amsrapport som kommit ut som heter
              Var finns jobben 2007? Där noteras att man är väldigt orolig över
              arbetskraftsbristen och att man inte har möjlighet att möta upp.
            </seg>
            <seg xml:id="i-83e344e855195088-0">
              I budgetunderlaget äskar Ams nu extra pengar för sin budget för
              att klara av uppgiften som man utifrån sin erfarenhet och kompetens
              ser att man är på väg in i.
            </seg>
            <seg xml:id="i-b046004dc2fb2ffe-0">
              Även i Dagens Industri kan man läsa om byggindustrier som helt
              står inför den situationen att de inte kan utöka sin verksamhet
              eftersom de inte får tag i arbetskraft.
            </seg>
            <seg xml:id="i-d7246bb430095adb-0">
              Jag hade dessutom nöjet att besöka en arbetsplats i Skövde som
              sysslar just med den typen av arbetsmarknadsutbildningar. Det
              är ett företag som heter Byggsoft. De är helt enkelt oerhört frustrerade.
              Det är ett företag som på uppdrag sysslar med att utbilda människor
              inom framför allt de yrken som man nu talar om som bristyrken.
            </seg>
            <seg xml:id="i-fd42d842186f00be-0">
              De noterar: Vi vill, vi kan, men vi får inte medverka till att
              enskilda arbetslösa skaffar sig den kompetens och den utbildning
              som gör att de kan gå från arbetslöshet till arbete. Vi vill,
              vi kan, men vi får inte motsvara det behov som företagen har när
              det gäller att få fram jobben.
            </seg>
            <seg xml:id="i-51fd303b609da5ba-0">
              Det är någonstans här som arbetsmarknadsministern blir svaret
              skyldig. Vad man egentligen kan läsa ut av svaret är att han säger
              att det finns problem inom arbetsmarknaden och att han delar min
              uppfattning om det.
            </seg>
            <seg xml:id="i-c0cb20214f4744e9-0">
              Det må väl vara hänt. Men det kommer inga förslag till lösningar.
              Inte någonstans kommer det något förslag till någon lösning som
              motsvarar den arbetslöses behov eller företagens behov.
            </seg>
          </u>
          <note type="speaker" xml:id="i-f5fc2a839f5748e9-0">
            Anf. 85 MONICA GREEN (s):
          </note>
          <u who="monica_green_30ca1b" xml:id="i-f8109c85d6132a9c-0">
            <seg xml:id="i-2e0ec076acf19460-0">
              Fru talman, och god dag, herr minister! Det är trevligt att få
              träffas i levande livet i en debatt!
            </seg>
            <seg xml:id="i-fea643ee7da9573e-0">
              Jag besökte nyligen tillsammans med riksdagsledamoten Patrik
              Björck ett utbildningsföretag i Skövde, som Patrik Björck nämnde.
              Det heter Byggsoft. Det är ett företag som utbildar män och kvinnor
              i betongarbete, som golvläggare, murare och snickare.
            </seg>
            <seg xml:id="i-f4b60a4ddd19a40c-0">
              De har gjort ett jättestort jobb med stor framgång under flera
              år. De behövs i allra högsta grad just nu, eftersom det är brist
              på de yrkena. Man kan se det på Ams hemsida där det har en rapport
              som heter Var finns jobben 2007? Där står det att antalet anställda
              i byggsektorn beräknas öka även under år 2007, och att bristen
              på arbetskraft inom byggnadsyrkena fortsätter.
            </seg>
            <seg xml:id="i-07c285b09a3df49d-0">
              Byggsoft kan ta in elever rullande under hela året. Men nu är
              de verkligen oroliga för sin framtid. Direkt efter det att regeringen
              lade fram sin budgetproposition i höstas blev det stopp, som de
              uttrycker det. Då kom tvärstoppet.
            </seg>
            <seg xml:id="i-6bc1a40fff8179e1-0">
              Då aviserade Ams inte längre några elever. Då aviserade inte
              heller komvux lika många elever längre eftersom man måste dra
              ned på sina resurser. Ams måste dra ned på sina utbildningar,
              och komvux måste dra ned på sina med en tredjedel. Nu finns det
              bara 60 elever kvar på utbildningsföretaget. En av dem heter Alma
              Palmqvist Palmér. Hon kommer från Mölltorp och hon går en jättebra
              utbildning enligt henne själv. Jag har skrivit om henne på min
              blogg, och jag har också en bild på henne där när hon bygger en
              bastu.
            </seg>
            <seg xml:id="i-a1c8605cb83985b3-0">
              Jag har skrivit om ministern också, och jag vet att han har uppmanat
              mig att delta i debatten i kammaren i stället. Det är precis det
              jag gör nu, men jag tar mig friheten att göra båda delarna.
            </seg>
            <seg xml:id="i-55d58d617fe6a343-0">
              Alma kan bli en av de sista eleverna om det inte sker en ändring,
              och komvux och Ams får fortsätta att med bättre förutsättningar
              utbilda och matcha människor till de riktiga jobb som det nu behövs
              folk till. De behövs i allra högsta grad ute på arbetsmarknaden.
            </seg>
            <seg xml:id="i-2689f640eb38be57-0">
              Ni påstår att ni har en jobbpolitik. I själva verket är det så
              att de jobb som kommer nu är precis de jobb som vi talade om under
              valrörelsen. Det var de jobben som vi lade grunden till när det
              gäller den goda ekonomin, goda finanser och bra företagsklimat.
            </seg>
            <seg xml:id="i-590300f488ace035-0">
              Ni försämrar för utbildningsföretaget i Skövde, och ni försämrar
              för alla de hundratals elever som skulle vilja utbilda sig till
              ett bristyrke. Jag tycker att det är skamligt av en regering att
              påstå sig vilja skapa fler jobb när det i själv verket är ett
              systemskifte ni är ute efter. Ni vill att människor ska jobba
              inom låglönebranschen. Ni vill inte att människor ska ha möjlighet
              att utbilda sig inom bristyrkena i byggsektorn. Ni vill inte heller
              att människor ska läsa vidare på komvux. Ni förändrar möjligheten
              att läsa vidare på högskolan.
            </seg>
            <seg xml:id="i-290770eaf8a03a1e-0">
              Kort sagt har ni en ideologisk tanke med att öka klyftorna i
              samhället. Ni vill göra större skillnad så att det blir fler människor
              som ska ha låglönejobb och några få som får det bättre och bättre.
              Det är en tydlig ideologisk skillnad. Ni har valt den vägen och
              ni påstår att detta är jobbpolitik. Jag menar att det är raka
              motsatsen; detta är de stora klyftornas politik.
            </seg>
          </u>
          <note type="speaker" xml:id="i-569daea8b893a11e-0">
            Anf. 86 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-21">
            <seg xml:id="i-be49b41ade52d791-0">
              Fru talman! Jag tackar Patrik Björck för berömmet. Nu har jag
              av olika socialdemokrater blivit liknad vid Lasse Brandeby, Bagdad
              Bob och en rätt osmaklig pappfigur på Monica Greens blogg. Det
              tyder förmodligen på viss frustration hos mina politiska motståndare,
              vilket naturligtvis gläder mig. Det hade varit värre att över
              huvud taget inte bli omnämnd eller omdebatterad på något som helst
              sätt.
            </seg>
            <seg xml:id="i-ca48be68736db712-0">
              Men bortanför denna mer politiska och stundtals ganska underhållande
              om jag får säga det själv diskussionen finns ett reellt problem
              som Patrik Björck tar upp i sin interpellation. Detta kan man
              illustrera på många olika sätt. Det finns något i den mer vetenskapliga
              litteraturen som brukar kallas för Beveridgekurvan och som visar
              sambandet mellan vakansgraden i ekonomin och arbetslösheten. Ju
              längre utifrån origo man befinner sig, desto sämre fungerar arbetsmarknaden
              i sin matchningsfunktion. Man har alltså både en hög vakansgrad
              och en hög arbetslöshet. Tyvärr har kurvan ända sedan 2001 gått
              åt fel håll utåt. Vi har fått en allt högre arbetslöshet och ett
              allt högre vakanstal samtidigt.
            </seg>
            <seg xml:id="i-48cd01c248251694-0">
              När jag har pratat om Beveridgekurvan förut har Luciano Astudillo
              hoppat upp och slagit mig i huvudet med det. Bortanför Beveridgekurvan
              ligger naturligtvis det som Patrik Björck tar upp i sin interpellation
              enskilda personer som trots att det finns 85 000 lediga platser
              på arbetsförmedlingen inte kommer dit. Detta delar jag Patrik
              Björcks och andras frustration över. Det är klart att det är åt
              Jag ska inte säga något som jag inte får säga, men det är naturligtvis
              fel och väldigt dumt.
            </seg>
            <seg xml:id="i-324ed78888f76898-0">
              Vi måste se till att få ihop detta. Vi måste ge dem som nu är
              arbetslösa en möjlighet att ta de jobb som finns, och omvänt måste
              vi kunna fylla de lediga platserna så att den typ av outnyttjad
              tillväxtresurs som Patrik Björck pekar på försvinner.
            </seg>
            <seg xml:id="i-b2368870a8d271b4-0">
              I grund och botten ser jag det som att det finns tre sätt att
              göra detta på. Det första sättet är ekonomiska incitament. De
              fungerar. Ett jobbavdrag och en aktiv politik som syftar till
              ett större arbetsutbud i kombination med åtstramad a-kassa leder
              till att detta gap stängs.
            </seg>
            <seg xml:id="i-7638bcb1f2c31227-0">
              Men det räcker inte. Det måste till ytterligare två saker. Som
              jag antyder i interpellationssvaret är jag positivt inställd till
              den aviserade gymnasiereform som vi i regeringen nu jobbar intensivt
              och hårt med. Jag tror att det behövs mer av yrkesutbildning.
              Det behövs lärlingsplatser, praktikplatser och annat inom ramen
              för det reguljära utbildningssystemet.
            </seg>
            <seg xml:id="i-16e842c7431d4691-0">
              När det gäller högskolesystemet har jag uttalat viss kritik mot
              dess som jag tycker bristande koppling till arbetsmarknaden utanför
              universitetssystemet. Jag vill naturligtvis inte tillbaka till
              utbildningssystemets planhushållningsekonomi med U 68, men någon
              koppling mellan också den högre utbildningen och arbetsmarknaden
              utanför är väl inte av ondo. Jag tycker till exempel att det kunde
              vara en bra idé om universiteten i sin marknadsföring hade kunnat
              berätta det här för de blivande studenterna: Om ni går den här
              utbildningen på det här universitetet eller den här högskolan
              ska ni veta att de som har gjort detta före er i 97 procent av
              fallen har fått ett arbete inom det område ni utbildar er för
              inom tre år. Detta var ett fiktivt exempel, men ni förstår säkert
              vad jag menar.
            </seg>
            <seg xml:id="i-6f5600ead0f9587b-0">
              Den tredje delen är det vi gör med matchningsfunktionen inom
              ramen för arbetsförmedlingen. Där finns det många saker att gå
              in på. Jag konstaterar bara att när det gäller de långa utbildningarna,
              som sträcker sig över något år eller så, är vi i fel fas i konjunkturcykeln.
              Om vi skulle fatta beslut om detta i dag skulle det ta flera år
              innan vi fick leverans av dem som går den typen av utbildning.
              Det skulle inte vara bra.
            </seg>
            <seg xml:id="i-bfb8ac87ef0e26f0-0">
              De kortaste utbildningarna tycker jag att företagen kan betala
              själva åtminstone i mycket större omfattning än de gör i dag.
              Vid de medellånga utbildningarna har vi i dagsläget 90 000 platser.
              Det är 1,8 procent av arbetskraften mest i hela Europa. I snitt
              10 000 personer per vecka kommer att delta i arbetsmarknadsutbildning
              under 2007. Det är samma nivå som under 2006.
            </seg>
          </u>
          <note type="speaker" xml:id="i-496f80a85f72bd0a-0">
            Anf. 87 PATRIK BJÖRCK (s):
          </note>
          <u who="patrik_bjorck_d8ad48" xml:id="i-9c849470b196da14-1">
            <seg xml:id="i-1179e6f4dbdd4461-0">
              Fru talman! Det är helt rätt uppfattat; vi känner en frustration
              i oppositionen inför den frånvaro av jobbpolitik som regeringen
              företräder. Det finns anledning för oss att fortsätta att vara
              frustrerade över detta, misstänker jag tyvärr.
            </seg>
            <seg xml:id="i-7b1968726afb6801-0">
              Beveridgekurvan finns naturligtvis. Man kan diskutera hur den
              fungerar. Det finns viss kritik mot vetenskapligheten i den, enligt
              den senaste rapport som har kommit. Där diskuterar man bland annat
              felkällor. Men oavsett vilket är detta en del av det så kallade
              utanförskapet.
            </seg>
            <seg xml:id="i-46f718e98e00524a-0">
              Jag har sagt förut i den här kammaren, och jag är beredd att
              säga det igen: Som socialdemokrat måste man känna självkritik
              och ta på allvar att vi trots att vi kände att vi var på god väg
              och så vidare hade så mycket kvar när det gällde att lösa problemen.
              Vi känner ett uppriktigt engagemang och en frustration inför att
              det ser ut som det gör. Men vi vill också vara med och skapa och
              göra någonting. Det är här vi uppfattar regeringens politik som
              bara prat och ingen verkstad.
            </seg>
            <seg xml:id="i-6ae1314f71fc1098-0">
              Ekonomiska incitament var den ena punkten som regeringen kunde
              vara med och medverka till när det gäller att hantera utanförskapet,
              vrida till Beveridgekurvan eller hur man nu vill uttrycka sig.
              Då har vi den här diskussionen igen om lata arbetare som inte
              söker alla de jobb som finns. Man kan ta de exempel som finns
              på företaget Byggsoft. Det handlar inte om att människorna är
              lata, utan om att de behöver utbildning för att kunna ta de arbeten
              som finns.
            </seg>
            <seg xml:id="i-7b0a1fa5a215a11d-0">
              Det är en väldig skillnad i synsätt mellan oss och regeringen.
              Det är möjligt att matchningen kommer i lite fel fas. Men problemet
              uppstod redan i höstas, och många av de här människorna kunde
              kanske ha varit på väg ut nu till hösten när vi fortfarande har
              högkonjunktur inom byggbranschen. Det skulle ha varit mycket väl
              använda pengar.
            </seg>
            <seg xml:id="i-80e946a189d9c9e7-0">
              Företagen betalar själva, säger ministern. Vi har inga problem
              med det. Jag tycker att det är rimligt att företagen ska betala
              själva. De skulle kunna betala lönekostnaderna själva också, men
              vi har ju en regering som tycker att man ska gå in och subventionera
              på en massa sätt därför att företagen inte är beredda att betala.
              Det kommer att finnas en diskussion fram och tillbaka om detta.
              För mig känns det rimligare att använda skattemedel till att höja
              utbildningsnivån i samhället än till någon allmän lönesubvention
              som slår fullständigt vitt och brett och som även drabbar dem
              som skulle ha fått jobb i alla fall. Det är alltså en väldigt
              bred hagelsvärm som kanske träffar rätt på vissa ställen och som
              också kan göra en viss nytta men som också spiller medel på hälleberget
              där de inte på något sätt kommer till nytta. Då hade det kanske
              varit bättre att satsa på den yrkesutbildning där vi av erfarenhet
              vet att det är väl investerade skattepengar av våra allmänna medel,
              i stället för det som regeringen föreslår.
            </seg>
            <seg xml:id="i-2649c961d787a0e8-0">
              Arbetsmarknadsministern tar upp mer yrkesutbildning och lärlingsplatser
              som en av dessa tre punkter. Visst skulle vi kunna vara med och
              diskutera det. Det är inga problem. Det är rimligt och riktigt
              att man satsar mer på yrkesutbildning och lärlingsplatser. Men
              även detta kräver resurser. Det är inte heller gratis. Då måste
              man ha en ärlig, uppriktig önskan att verkligen räta ut Beveridgekurvan
              eller lösa utanförskapet, annars blir det bara ord, ord och ingen
              handling.
            </seg>
          </u>
          <note type="speaker" xml:id="i-51c162b84ff83b68-0">
            Anf. 88 MONICA GREEN (s):
          </note>
          <u who="monica_green_30ca1b" xml:id="i-f8109c85d6132a9c-1">
            <seg xml:id="i-33ca263843285e6f-0">
              Fru talman! Det är alldeles riktigt att det är en frustration
              från vår sida. Det är helt klart. Vi ser systemskiftet genomföras
              i väldigt snabb takt. Det är ett ideologiskt systemskifte där
              ni vill införa låglönejobb i samhället så att det ska bli större
              skillnad. Jag har vid ett antal tillfällen hört många företrädare
              för ditt parti, bland annat din partiledare Fredrik Reinfeldt,
              säga att det måste bli större skillnad. Visst är det ett ideologiskt
              systemskifte som genomförs.
            </seg>
            <seg xml:id="i-12f0c2f04f6f6e3e-0">
              Du säger att anledningen till att Byggsoft inte ska få fortsätta
              är att det är i fel fas. Jag tycker att det är i rätt fas. Det
              är bedrövligt att man inte ska få ta in fler elever och att du
              drar ned möjligheten till yrkesutbildning vid Byggsoft och för
              de elever som skulle kunna gå där. Det är bedrövligt att komvux
              får dra ned sin verksamhet med en tredjedel. Det ingår i ert ideologiska
              systemskifte. Ni ska se till att människor inte ska kunna få en
              yrkesutbildning. Ni vill i stället se till att det finns branscher
              som ni ska skattesubventionera. De ska klippa häcken, dammsuga
              och passa barn. Det är viktigare för er att det finns en sådan
              verksamhet än att det finns betongarbetare eller att Alma ska
              kunna vara snickare. Det är viktigare för er att skattesubventionera
              sådan verksamhet än att fortsätta med en utbildning som verkligen
              behövs i dagens samhälle.
            </seg>
            <seg xml:id="i-48f7babab2df1643-0">
              Det är därför som vi är så frustrerade över att ni ska skapa
              ett samhälle med större skillnader.
            </seg>
            <seg xml:id="i-115a92660ff3c97c-0">
              Dessutom finns det en viss frustration över att du alltid får
              sista ordet och kommer att påstå att ni har en jobbpolitik. Ni
              saknar den jobbpolitiken. Det var vi som lade grunden för de jobb
              som faktiskt kommer nu. Det är inte ni som har skapat dem.
            </seg>
          </u>
          <note type="speaker" xml:id="i-b87c0749acde4f01-0">
            Anf. 89 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-22">
            <seg xml:id="i-b09747cc15c085a6-0">
              Fru talman! Monica Green talar återigen om systemskifte. Men
              sluta nu! Ursäkta! Det systemskifte som har kännetecknat de senaste
              25 årens svenska inrikespolitik var när Socialdemokraterna övergav
              arbetslinjen och i stället stod för en ersättningspolitik snarare
              än en jobbpolitik. Det permanentade utanförskapet på arbetsmarknaden
              där var femte svensk i arbetsför ålder står utanför. Jag hörde
              Göran Persson på första maj säga att jobben inte blir någon valfråga.
              Med all respekt: Ursäkta, vilken planet befinner ni er på?
            </seg>
            <seg xml:id="i-2eaafc1cf45a49ab-0">
              I sitt första inlägg pratade Monica Green om att göra större
              skillnad. Ja, vi vill gärna göra större skillnad i politiken jämfört
              med den tidigare politiken som permanentade utanförskapet. Just
              därför behöver vi en jobbpolitik som Socialdemokraterna så länge
              bevisligen har levt utan. Den jobbpolitiken handlar inte om det
              mantra Monica Green och andra hela tiden pratar om, nämligen låglönejobb.
              Det handlar om riktiga jobb i företag som växer. Jag kan gärna
              återgå till att beskriva den jobbpolitiken i ett sammanhang.
            </seg>
            <seg xml:id="i-b8dd20394f5b5c73-0">
              Det handlar inte, som Monica Green verkar tro, om att lösa all
              världens problem med mera Amsprogram. Det handlar om en politik
              som står på tre ben.
            </seg>
            <seg xml:id="i-f0b78264d8704c3b-0">
              För det första ska det löna sig att jobba. Med jobbavdrag och
              förändringar i a-kassan ökar vi arbetsutbudet, precis på samma
              sätt som Blair gjorde i Storbritannien och som Clinton gjorde
              i USA med stor effektivitet.
            </seg>
            <seg xml:id="i-960b896070187a57-0">
              För det andra ska det bli billigare och enklare att anställa.
              Det handlar om sänkta arbetsgivaravgifter, regelförändringar och
              en lång rad andra åtgärder som syftar till att göra det billigare
              och enklare att anställa och ha anställda, starta och driva företag
              i Sverige.
            </seg>
            <seg xml:id="i-1f185b2c066e1ca3-0">
              För det tredje handlar det om matchningen på arbetsmarknaden.
              Jag vill sätta arbetsförmedlingen i centrum och vända uppochned
              på den här verksamheten. Det gör vi på flera olika sätt. Enhetsmyndigheten
              är ett sådant. Jag noterar att det finns en viss politisk uppslutning
              kring det.
            </seg>
            <seg xml:id="i-3776c337301625ca-0">
              Det handlar om ett tydligt mål. I stället för att ha ett fyrtiotal
              delmål för arbetsmarknadspolitiken uttryckt i regleringsbrev,
              instruktioner och annat finns det ett tydligt mål, och det är
              att förmedla arbete. Dessutom finns det ett kompletterande mål.
              Ja, man kan skratta åt det, men det har inte varit den tidigare
              regeringens politik när det gäller matchningen. Det har ju funnits
              ett fyrtiotal olika delmål. När jag har läst regleringsbrev och
              annat har jag uppfattat det som något slags slasktratt i den allmänna
              politiken. Har det funnits något område som har lidit av problem
              har det varit Ams uppgift att lösa det. Ams och arbetsförmedlingen
              ska ha en uppgift, och det är att förmedla arbete.
            </seg>
            <seg xml:id="i-52c9b5c3b7048553-0">
              Därtill ska man ha en kompletterande uppgift, och det handlar
              just om att hjälpa dem som befinner allra längst ifrån och behöver
              vår hjälp mest.
            </seg>
            <seg xml:id="i-49478842ca90b8f0-0">
              När det gäller utbildningar konstaterar jag bara att vi i dagsläget
              har ungefär 90 000 programplatser inom ramen för Ams. Det är ungefär
              samma nivå som 2003. Det är 1,8 procent av arbetskraften. Det
              är en av de högsta siffrorna i Europa. Dessutom kommer arbetsmarknadsutbildningarna
              i år att vara på samma nivå som 2006. Så var det med det systemskiftet.
            </seg>
            <seg xml:id="i-8fbef1fc7332ae9d-0">
              Det är dock viktigt att säga att man måste kunna differentiera
              lite grann i de här utbildningarna och titta på deras olika längder.
              Vi är fel i konjunkturfasen när det gäller de allra längsta utbildningarna.
              Och man ska väl ändå undvika att låsa fast personer som har nära
              till arbetsmarknaden genom att de ska gå olika typer av Amsprogram.
              Just av det skälet tror jag nog att företagen får vara beredda
              att ta ett större ansvar när det gäller de allra kortaste utbildningarna.
              Nu saknar vi lastbilschaufförer i Mälardalen. Det är en utbildning
              som tar kanske tre veckor som intensivkurs och kostar 25 00030
              000. Då tycker jag inte att det är alldeles orimligt att en företagare
              som är beredd att betala 1 miljon för en svarv är beredd att betala
              25 000 och ett par veckor för att en blivande anställd ska få
              ett lastbilskörkort. Det kan jag inte tycka är särskilt komplicerat.
            </seg>
            <seg xml:id="i-165856862cccab3a-0">
              Dessutom handlar det om de medellånga utbildningarna. Där finns
              det 90 000 platser inom ramen för Ams, och det är bra.
            </seg>
          </u>
          <note type="speaker" xml:id="i-345415f0a16a0460-0">
            Anf. 90 PATRIK BJÖRCK (s):
          </note>
          <u who="patrik_bjorck_d8ad48" xml:id="i-9c849470b196da14-2">
            <seg xml:id="i-cc9d173cfd2c1dbd-0">
              Fru talman! Då kommer vi till slutändan av denna debatt, men
              jag tror att det finns anledning för oss att återkomma. Vi har
              inte fått några svar på frågan vad jobbpolitiken innehåller. Vi
              har inte fått några svar på frågan hur man har tänkt sig att hantera
              den här Beveridgekurvan eller utanförskapet. Vi har inte fått
              några som helst svar av Sven Otto Littorin här.
            </seg>
            <seg xml:id="i-82c6129d1381a04c-0">
              Men timmen är sen, och jag har respekt för att arbetsmarknadsministern
              kan bli lite trött. Vad som kan vara lite roligt är att det är
              med trötthet ungefär som när man dricker vin, det vill säga att
              man plötsligt säger sanningar.
            </seg>
            <seg xml:id="i-d3e10b3faaccc177-0">
              Monica Green pekar på det som är väldigt viktigt och riktigt
              i den här debatten. Jag försökte resonera mig fram till att få
              arbetsmarknadsministern att beskriva sin jobbpolitik, men jag
              lyckades inte riktigt och hade kanske inte trott det heller. Monica
              gick mer på pudelns kärna och försökte pressa fram en diskussion
              om systemskiftet. Då gick arbetsmarknadsministern lite grann upp
              i varv och förnekade det hårt. Han sade: Inte alls, vi vill bara
              ha det som i USA.
            </seg>
            <seg xml:id="i-6459bec21e483804-0">
              Som tur är finns det protokoll i den här kammaren. Det finns
              väl anledning att läsa snabbprotokollet i morgon.
            </seg>
            <seg xml:id="i-bcb8e4cbc7cf131d-0">
              Det är just det som det verkligen handlar om som vi vill få upp
              på banan. Man fintar med vänstern och klappar till med högern.
              På det sättet kommer man att köra vidare i fyra år. Man kommer
              inte att lägga sin politik på bordet till beskådande så att man
              kan få den demokratiskt debatterad och så att man kan få medborgarnas
              dom över denna. Man kommer att göra allt för att försöka maskera
              vart man är på väg, men självfallet är det systemskiftet som är
              lösningen. Det är låglönemarknaderna som är lösningen, precis
              som i USA.
            </seg>
          </u>
          <note type="speaker" xml:id="i-9984025e37024203-0">
            Anf. 91 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-23">
            <seg xml:id="i-97692088f995ebc6-0">
              Fru talman! Där hörde vi ett svenskt svar på Brezjnev, för att
              alludera till den inledande diskussionen vi förde.
            </seg>
            <seg xml:id="i-fe33cf49cc26be69-0">
              Med all respekt, men Blair var labourpolitiker och Clinton var
              demokrat. Jag vill inte ha det som i USA. Jag konstaterar bara
              att just den här delen i den politik de förde har lett till en
              fantastisk utveckling när det gäller att minska utanförskap och
              öka sysselsättningen.
            </seg>
            <seg xml:id="i-738d74c00b7a3102-0">
              När det gäller låglönediskussionen säger jag återigen: Det här
              är inte en låglönepolitik. Lönerna sätts av arbetsmarknadens parter,
              och det gör de just i detta nu när vi sitter och diskuterar. Det
              gör de alldeles utmärkt. Jag har flera gånger tagit motsvarande
              diskussion när det gäller just rätten för arbetsmarknadens parter
              att göra det och fördelarna med den svenska modellen. Det har
              vi inte vare sig i USA eller i England. Jag vill inte importera
              de lösningar man har i de länderna, eller i Frankrike för att
              ta några exempel. Jag tycker tvärtom att den svenska modellen
              under de senaste 7080 åren har visat sin styrka på det här området
              och motverkat precis den risk som Patrik Björck tar upp, låglönerisken.
            </seg>
            <seg xml:id="i-afe5480f24ac218a-0">
              Det är klart att man ändå måste ta intryck, av till exempel Blair.
              Just i det här fallet, när det gäller ökat arbetsutbud för att
              se till att få ned arbetslösheten och öka sysselsättningen, finns
              det en god lärdom att dra för svensk vidräkning.
            </seg>
          </u>
          <note xml:id="i-e5ef66ca5efd9f31-9">
            Överläggningen var härmed avslutad.
          </note>
          <note xml:id="i-d8612861a536cf49-0">
            14 § Svar på interpellation 2006/07:418 om brister i nystartsjobben
          </note>
          <note type="speaker" xml:id="i-4ef24ca2eef9bece-0">
            Anf. 92 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-24">
            <seg xml:id="i-00c801485576a7b6-0">
              Fru talman! Luciano Astudillo har frågat mig vad jag avser att
              vidta för åtgärder för att undanröja de brister som har följt
              i nystartsjobbens spår.
            </seg>
            <seg xml:id="i-d481a7350420ae1a-0">
              Lucian Astudillo skriver i sin interpellation i svepande ordalag
              om att antalet nystartsjobb har hittills varit mycket begränsat.
              Jag delar inte denna åsikt.
            </seg>
            <seg xml:id="i-63833f99ad94dd04-0">
              Det tar tid att etablera ny politik. Vecka 12 hade över 3 600
              personer fått nystartsjobb. Det är fler än dem som för ett år
              sedan efter motsvarande tid hade påbörjat de av den tidigare regeringen
              införda plusjobben. Och då ska man veta att subventionen för plusjobben
              var fyra gånger högre.
            </seg>
            <seg xml:id="i-5f2dd65bfe73db40-0">
              Inte heller Luciano Astudillos svepande påstående att nystartsjobben
              inte hjälper dem som står längst från arbetsmarknaden stämmer.
              Av de 3 600 som nu gått från utanförskap till arbete genom nystartsjobb
              är ca 30 procent utrikes födda, och ca 9 procent har ett funktionshinder.
            </seg>
            <seg xml:id="i-38f93865a89dd800-0">
              Luciano Astudillo lyfter fram nystartjobbens undanträngningseffekter.
              Vi vet ännu inte hur stora dessa är, men jag håller det inte för
              osannolikt att det kan ligga något i Luciano Astudillos farhåga.
              Undanträngning är ett väl utforskat område inom arbetsmarknadspolitiken.
              Vi vet att alla lönesubventioner är förknippade med undanträngning.
              Ibland är emellertid undanträngning en poäng, om den innebär att
              de som står allra längst ifrån arbetsmarknaden ges möjlighet att
              konkurrera om jobben. Vad vi vet om hur nystartsjobben hittills
              har fungerat tyder på att insatsen har fyllt sin funktion.
            </seg>
            <seg xml:id="i-a4a45f2ee1fc4026-0">
              Jag vill också gärna peka på att nystartsjobben finns i det privata
              näringslivet, inte i offentlig sektor. Nystartsjobbare går från
              att vara bidragstagare till att bli skattebetalare. Att detta
              är bra för självkänslan är uppenbart. Men det är också så att
              statens utgifter för bland annat arbetslöshetsförsäkring minskar
              samtidigt som löneskatt betalas in, och detta sker utan någon
              ökning av utgifterna för offentlig konsumtion. Effekten när någon
              börjar ett nystartsjobb är således dubbel. Detta gör att även
              om man räknar med betydande undanträngningseffekter så blir den
              samhällsekonomiska nettoeffekten av nystartsjobben positiv.
            </seg>
            <seg xml:id="i-c55f9bf441f62096-0">
              Jag vill påminna om att denna poäng missades av den tidigare
              regeringen. Om man som med plusjobben gör tvärtom och begränsar
              subventionerna till offentlig sektor kan man vara helt förvissad
              om att även en måttlig undanträngning ger ett samhällsekonomiskt
              underskott.
            </seg>
            <seg xml:id="i-0b7b1bc3392c192b-0">
              Avslutningsvis vill jag påminna om att nystartsjobben inte är
              ett arbetsmarknadspolitisk program utan en riktad efterfrågestimulans.
              De utvecklas väl, och regeringen kommer att följa upp nystartsjobben
              med fler satsningar av samma typ. Redan till sommaren kommer exempelvis
              riktade efterfrågestimulanser för unga i form av halverad arbetsgivaravgift.
            </seg>
          </u>
          <note type="speaker" xml:id="i-5fcce96ede190473-0">
            Anf. 93 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-2">
            <seg xml:id="i-229f65139c999e88-0">
              Fru talman! Jag vill börja med att skicka med ett litet beröm
              till Littorins gamla kolleger i PR-branschen. Nystartsjobb är
              ett lysande namn. Nu lanserar ni instegsjobb för nyanlända invandrare,
              också det ett lysande namn. De som kom på de namnen ska verkligen
              ha beröm.
            </seg>
            <seg xml:id="i-8f8ba32e73b7e1ce-0">
              Men därutöver finns det något i den konstruktion av nystartsjobben
              som vi socialdemokrater tycker är intressant. För det första:
              Upplever de som fått jobb att de fått ett riktigt jobb trots att
              det finns en subventionsgrad under? Dessutom, för det andra: Gillas
              nystartsjobben av arbetsgivarna trots att subventionsgraden i
              dag med nystartsjobben är mycket lägre än till exempel den som
              fanns med de stöd som man kunde få innan?
            </seg>
            <seg xml:id="i-f43080ac25319c53-0">
              Att kalla nystartsjobben för en succé redan efter elva dagar,
              som herr Littorin gjorde, var väl lite magstarkt ändå. Det var
              ett pressmeddelande som gick ut från Arbetsmarknadsdepartementet.
            </seg>
            <seg xml:id="i-eede75dd167fc804-0">
              Svaret i dag är något mer balanserat. Men det verkar ändå finnas
              en ovilja att medge bristerna med nystartsjobben här i dag. Nystartsjobben
              skulle ju vara den magiska lösningen som skulle hjälpa alla, långtidsarbetslösa,
              ungdomar, nyanlända invandrare. Dessutom har jag här i kammaren
              hört Beatrice Ask lova att nystartsjobben också skulle hjälpa
              utsatta kvinnor. Men hur många nystartsjobb var det egentligen
              ni lovade, herr Littorin? Var det 10 000 i månaden som sedan blev
              10 000 på ett år? Hur många blir det nu? Det är rätt viktigt för
              oss att veta, för det påverkar ju budgeten.
            </seg>
            <seg xml:id="i-e07209329dac9d4e-0">
              Om nystartsjobben skulle vara den här braksuccén, varför införs
              då instegsjobb och ytterligare sänkningar av sociala avgifter,
              ytterligare subventioner för att stimulera arbetsgivarna till
              att anställa folk? De ska också kunna läggas på nystartsjobben,
              alltså så man subventionerar två olika saker, nystartsjobb på
              ett instegsjobb. Det är rejäla skattelättnader för företagen så
              att de ska våga anställa. Samtidigt konstaterar bland annat SNS
              Välfärdsråd, kompisar till Littorin för övrigt, att sådana här
              typer av generella skattelättnader oftast är väldigt trubbiga
              verktyg, som de skriver i en av sina rapporter, och kostar väldigt
              mycket i förhållande till vad de ger.
            </seg>
            <seg xml:id="i-6fe87016d1126219-0">
              Återigen gör sig Littorin skyldig till den ganska ohederliga
              jämförelsen mellan nystartsjobben och plusjobben. Det kan låta
              bra i medierna och i en retorisk debatt, men det stämmer illa
              med verkligheten. För det är ju så, och det vet Littorin, att
              plusjobben och nystartsjobben riktar sig till helt olika målgrupper.
              Förr eller senare kommer den jämförelsen att slå hårt tillbaka
              mot Littorin och regeringen. För när plusjobben var riktade mot
              en väldigt avgränsad grupp av långtidsarbetslösa är nystartsjobben
              riktade till en mycket större grupp. Ni säger att 3 600 nystartsjobb
              skulle vara en succé hitintills, men i teorin är det så mycket
              som 200 000 arbetslösa inskrivna på Ams och 600 000 inskrivna
              på Försäkringskassan som kunde få ett nystartsjobb. Av dessa bedömer
              Ams att det i dag finns 80 000 som skulle kunna få nystartsjobb.
              Lägg därtill alla dem som lever på försörjningsstöd och har en
              introduktionsersättning som också skulle kunna ha ett nystartsjobb.
              Då är 3 600 nystartsjobb väldigt lite. Man skulle kunna kalla
              det för ett totalt misslyckande. Hur många var det ni lovade egentligen?
              Var det inte 10 000 nystartsjobb i månaden?
            </seg>
            <seg xml:id="i-6153d1a3de5de1b5-0">
              Åter till grundfrågan: Vad avser statsrådet att vidta för åtgärder
              för att undanröja de brister som följt i nystartsjobbens spår?
            </seg>
          </u>
          <note type="speaker" xml:id="i-edb9f28cf6c71c70-0">
            Anf. 94 PATRIK BJÖRCK (s):
          </note>
          <u who="patrik_bjorck_d8ad48" xml:id="i-9c849470b196da14-3">
            <seg xml:id="i-d3245189cbab951c-0">
              Fru talman! Jag vill också ställa några frågor till ministern
              med anledning av det här. Luciano frågade ju om antalet. Här i
              kammaren har regeringen varit rimligt precis när det gäller hur
              många nystartsjobb man har tänkt sig. De 10 000 i månaden finns
              väl med i budgeten, om jag inte minns fel. Men det finns andra
              siffror där regeringen har varit väldigt oprecis och glidande.
              Det gäller hur många som egentligen skulle ha behov av nystartsjobben.
              Där har vi från talarstolen och under valrörelsen hört att det
              rör sig om en och en halv miljon människor. Sedan har det varit
              en miljon, och någon gång har det varit en halv miljon. Oavsett
              vilken av de siffrorna som gäller så är det alltid för den enskilde
              arbetslöse hundra procent. Så det kan kvitta.
            </seg>
            <seg xml:id="i-7d11d636fe508b62-0">
              När det gäller möjligheten för regeringen att lösa problemet
              tycker jag att sifferexercisen har en viss betydelse. Som Luciano
              är inne på har det här varit the magic fix som ska lösa allt.
              Och så pratar vi om 10 000. Med utgångspunkten en och en halv
              miljon känns det som att vi har en liten bit kvar på ett gemensamt
              problem.
            </seg>
            <seg xml:id="i-69be3543a341b6ba-0">
              När det gäller huruvida det här är träffsäkert eller inte, om
              det är en metod som ger mycket för pengarna, finns det många ingångar.
              Den vanligaste kritiken är ju den Luciano är inne på, att man
              skjuter med hagelsvärm. Förhoppningsvis träffar några av haglen,
              och de andra faller ned till ingen nytta, det vill säga de kommer
              folk till del som skulle ha fått jobb i vilket fall som helst.
            </seg>
            <seg xml:id="i-d7a50f6ab57d7a4b-0">
              För den som hjälps in på arbetsmarknaden är det naturligtvis
              oerhört positivt och bra, men det känns som att det är en oprecis
              och därmed dyr metod. Vi har ju inte obegränsat med tillgångar
              ens under en borgerlig regering.
            </seg>
            <seg xml:id="i-c65063c486c0d00b-0">
              Det finns ytterligare en dimension i nystartsjobben som man kan
              ifrågasätta. Det är inte bara detta att det inte finns något tak
              för hur många som kan vara med. Det finns inte heller något tak,
              vad jag förstår, för individens inkomst som kan subventioneras
              med nystartsjobben. Vad jag förstått rör det sig om inkomster
              som ligger kring 80 000 kronor i månadslön och som subventioneras
              med den här skattesänkningen. Man kan naturligtvis ifrågasätta
              om de som gör skäl för 80 000 i månaden tillhör det så kallade
              utanförskapet. Jag vet inte. Jag har tidigare i talarstolen av
              en riksdagsrepresentant från den borgerliga majoriteten fått slängt
              i ansiktet att det inte gör någonting för arbetslösa flyktingar.
              Jag vet inte hur många arbetslösa flyktingar som får 80 000 kronor
              i månaden. Sedan kan det naturligtvis kännas lite konstigt för
              den arbetslösa föräldern som nu går ned från 80 till 70 procent
              eller från 70 till 65 procent och har en väldigt knepig ekonomisk
              situation att det finns enskilda individer som av arbetsmarknadspolitiska
              skäl subventioneras med kanske 30 000 kronor i månaden.
            </seg>
            <seg xml:id="i-6133250329098828-0">
              De här effekterna gör att man kan ifrågasätta över huvud taget
              konstruktionen. Det finns väl anledning till lite självkritik.
              Jag tycker inte att vi kunnat höra någon självkritik i kammaren.
              Det skulle vara spännande om vi kunde få höra något från ministern
              i kväll.
            </seg>
          </u>
          <note type="speaker" xml:id="i-dea7105b017bcf2a-0">
            Anf. 95 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-25">
            <seg xml:id="i-1a64300539dd1440-0">
              Herr talman! Ja, självkritisk ska man naturligtvis vara om man
              förtjänar det. Framför allt ska man göra analyser av effekter
              efter hand. Det måste man naturligtvis göra.
            </seg>
            <seg xml:id="i-dc6b07dfcee35302-0">
              Jag vill bara konstatera att nystartsjobben naturligtvis inte
              är den enda lösningen. Det är en åtgärd för att se till att underlätta
              för framför allt dem som har varit borta länge att komma tillbaka.
            </seg>
            <seg xml:id="i-4c3cfd21c10e90b2-0">
              Budgetprognosen var 20 000 vid årsskiftet. Det är en prognos,
              inte en begränsning. Nystartsjobben är konstruerade så att det
              är en rättighet för den arbetssökande och för arbetsgivaren att
              kunna ta del av det om man uppfyller villkoren. Ungefär 200 000
              är berättigade såvitt jag har förstått det. Jag skulle bli väldigt
              glad om så många som möjligt av dessa 200 000 faktiskt hade möjlighet
              att ta del av nystartsjobben. Vad det innebär är att de 200 000
              personer som i dag lever med en bidragsförsörjning i stället blir
              skattebetalare. Om någon i extremfallet skulle tjäna 80 000 kronor
              i månaden skulle arbetsgivaravgiften i det fallet vara ungefär
              25 000 kronor, som man avstår att ta in, men i stället skulle
              det ge skatteinkomster på 40 000 plus. Även i detta perspektiv
              är det bra, plus att det är en person som bidrar till tillväxt
              och välfärd. Det här är ett extremfall.
            </seg>
            <seg xml:id="i-0c5e42fb12409ac6-0">
              I verkligheten visar det sig att nästan fyra av tio av dem som
              hittills har fått jobb har varit inskrivna i arbetsförmedlingen
              längre än två år. Det är naturligtvis väldigt glädjande att de
              har haft en så stor möjlighet att komma tillbaka. Knappt var fjärde
              är ungdom, 2024 år. Nästan en av tre är född utomlands, var tionde
              har funktionshinder och var fjärde har grundskola som högsta utbildning.
              De allra flesta av dessa är inte några höginkomsttagare.
            </seg>
            <seg xml:id="i-0cc99cde536e5f22-0">
              Jag har en väldigt söt historia från för något år sedan. Det
              var en liten pojke som gick med sin pappa på en strand. Det var
              dagen efter en rätt intensiv storm. Stormen hade blåst upp svallvågor
              på stranden, och ett stim fiskar låg på stranden och kippade efter
              andan. Den lille killen sprang fram till fiskarna och slängde
              i dem en och en. Pojkens pappa tröttnade till slut och sade: Lille
              vän, kom så går vi hem, du kan inte rädda alla de här fiskarna
              ändå. Nej, sade killen, det kanske jag inte kan, jag kanske inte
              kan rädda alla fiskarna, men för den här fisken är det viktigt.
            </seg>
            <seg xml:id="i-9882e40e602bdc22-0">
              Det tror jag lite grann är det som Patrik Björck var inne på.
              För den enskilde person som vi nu pratar om, som går från ett
              långt utanförskap och kommer in i ett arbete, ett arbete vilket
              som helst på arbetsmarknaden, med den skillnaden att arbetsgivaravgiften
              är borttagen under lika lång period som han har varit långtidsarbetslös,
              innebär det här en hundraprocentig skillnad. Jag tycker att det
              är det vi ska ta fasta på och jobba vidare på naturligtvis.
            </seg>
            <seg xml:id="i-defdd9cce0dd4fb1-0">
              Nettoeffekten är oerhört positiv samhällsekonomiskt, och den
              är fullständig för den som har möjlighet att få ett nystartsjobb.
              Ungefär 200 000 är berättigade. Vår prognos har varit runt 20
              000 vid årsskiftet. Vi hoppas naturligtvis på många fler, för
              det är en vinst för den enskilde och en vinst för statskassan
              och samhällsekonomin.
            </seg>
          </u>
          <note type="speaker" xml:id="i-caded286db618c02-0">
            Anf. 96 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-3">
            <seg xml:id="i-a348b380cc1f76da-0">
              Herr talman! Det är symtomatiskt att Littorin använde nästan
              halva sin talartid till att berätta en berättelse. Jag har hört
              samma historia om snäckor som var levande och som behövde kastas
              i. När man nu tycker att det är så viktigt för den här enskilda
              människan, varför rycker ni då undan allt stöd för alla de människor
              som hade en arbetsmarknadsutbildning, en praktik, ett lönebidrag
              eller ville starta eget företag men inte får starta-eget-bidrag
              ens i dag? För de människorna hade det varit lika viktigt. Du
              kan inte använda berättelser och säga: Kolla nystartsjobben, de
              magiska nystartsjobben kommer att lösa allting.
            </seg>
            <seg xml:id="i-62a26325ba10ce5e-0">
              Sedan medger Littorin en brist. Jag ska meddela Littorin att
              en av era statssekreterare medger att undanträngelseeffekten av
              nystartsjobben är ungefär 70 procent. Det är det ni själva räknar
              med, och det är ganska högt räknat. Det beror på den här frivilligheten.
              Det är arbetsgivaren och den som är arbetslös som själva kan styra
              det. Jag ska citera Anders Forslund, IFAU:s biträdande chef, som
              säger så här: Risken för undanträngelseeffekten är högre för nystartsjobben
              jämfört med anställningsstöden. Vid anställningsstöd skulle en
              kontroll göras att personen i fråga inte kunde få ett jobb utan
              subvention.
            </seg>
            <seg xml:id="i-48e02f51afd68f1f-0">
              Det är orsaken till att undanträngelseeffekterna är så stora
              med nystartsjobben. Men det finns fler brister, och Littorin har
              knappt berört dem. Sju av tio nystartsjobb har gått till män,
              trots att handeln och restaurangbranschen är branscher som är
              överrepresenterade bland dem dit nystartsjobben har förmedlats.
              Vi har det problem som min kollega Patrik Björck talade om. Det
              förmedlas nystartsjobb med löner på 60 00080 000 i månaden. Det
              är inte till människor som står långt borta från arbetsmarknaden.
            </seg>
            <seg xml:id="i-ef214c6888f42a8f-0">
              Littorin slår sig för bröstet och säger: Nystartsjobben har i
              alla fall hjälpt de utrikesfödda. En tredjedel har gått till de
              utrikesfödda, och det är en succé. Det är inte så konstigt. En
              tredjedel av dem som är inskrivna på Ams har utländsk bakgrund.
              Det är inte konstigt att ungefär en tredjedel av nystartsjobben
              går till dem. Lägg därtill alla dem som uppbär försörjningsstöd,
              sjukersättning, introduktionsersättning, då är det inte en bra
              lösning för många av dem som har utländsk bakgrund. Endast 4 procent
              av nystartsjobben har till exempel gått till nyanlända invandrare.
              Det är en av de grupper som ni skulle hjälpa. Där ger nystartsjobben
              mer subvention och stöd till arbetsgivarna.
            </seg>
            <seg xml:id="i-8a3135aad616acc7-0">
              Väldigt få äldre har kunnat få nystartsjobb. Det är ungefär 5
              jag hörde Littorin säga 8 procent eller däromkring. Väldigt få
              äldre gynnas av det här stödet, trots att den gruppen har bättre
              villkor vad gäller nystartsjobben. Dessutom är det en grupp som
              är överrepresenterad bland de långtidsarbetslösa. Så mycket som
              75 procent av nystartsjobben har gått till individer med minst
              gymnasieutbildning, bara en fjärdedel har gått till personer som
              har högst grundskoleutbildning. Det motsvarar förvisso befolkningen,
              det säger Ams i sin rapport, men det motsvarar inte den grupp
              arbetslösa som vi har. Just låg utbildning är ett problem för
              många människor i den arbetsmarknad vi har i dag i Sverige. Det
              är en utsatt grupp, en bräcklig grupp. Det är sådana man skjuter
              med hagelgevär. En del får hjälp, men den stora gruppen får absolut
              inte det stöd som de skulle ha behövt.
            </seg>
            <seg xml:id="i-3a3e72d97499014e-0">
              Ni har också hävdat att nystartsjobben är en bra åtgärd för unga,
              men, herr Littorin, just nu slår ni rekord i långtidsarbetslöshet
              bland unga människor. Det är uppemot 200 procent högre än förra
              året. Ni slår rekord i antalet långtidsarbetslösa ungdomar. Varför
              ska ni ha mer av den här typen av generella skattesänkningar när
              de inte verkar ge några resultat?
            </seg>
            <seg xml:id="i-183eceb29b91880c-0">
              Din ovilja till självkritik, Littorin, kommer att bli ditt fall.
              Så är det. Du proklamerade att det var en succé efter elva dagar.
              Så är det inte.
            </seg>
          </u>
          <note type="speaker" xml:id="i-7fe637118c21e793-0">
            Anf. 97 PATRIK BJÖRCK (s):
          </note>
          <u who="patrik_bjorck_d8ad48" xml:id="i-9c849470b196da14-4">
            <seg xml:id="i-1062f93658a8bf24-0">
              Herr talman! Det var kanske för mycket begärt att tro att vi
              skulle få höra ministern uttala självkritik. Jag kan på något
              sätt förstå det. Om man vinner ett val på att man ska ordna jobb
              åt folk, och man sedan inte har en politik att fylla ut med mer
              än nystartsjobben, vill man naturligtvis inte gärna tillstå att
              det finns några som helst problem. Om det finns några som helst
              problem med en åtgärd som syftar till att 10 000 av de en och
              en halv miljonen som finns i utanförskapet ska stöttas har man
              någonstans sågat av alla möjligheter till att få någon form av
              respekt från väljarna.
            </seg>
            <seg xml:id="i-c4655547bd4794fa-0">
              Frågorna kvarstår. Det skulle vara klädsamt med lite mer ödmjukhet.
              Vi socialdemokrater vet att även om man har en god vilja är det
              svåra frågor, och även om man är beredd att satsa resurser är
              det en materia som är svår att hantera. Även om vår politik har
              varit mer framgångsrik än de flesta andra länders, och mycket
              mer framgångsrik än den i USA, som Littorin syftar att föra landet
              mot, även om vi har sådana bekymmer är vi beredda att vara självkritiska,
              diskutera och se problemen. Skillnaden är att vi har ett batteri
              av åtgärder. Vi har en politik. Vi tillför resurser. Vi har en
              ärlig vilja att lösa problemen. Då kan vi kosta på oss att vara
              självkritiska och se att en del av våra olika uppdrag och metoder
              kanske inte träffar helt rätt. Vi kan vara beredda att diskutera
              om de ska justeras, men ni är inte beredda att diskutera ett kommatecken
              i ert enda förslag.
            </seg>
          </u>
          <note type="speaker" xml:id="i-20fd0137e67980dd-0">
            Anf. 98 MONICA GREEN (s):
          </note>
          <u who="monica_green_30ca1b" xml:id="i-f8109c85d6132a9c-2">
            <seg xml:id="i-fddeb04324fdad05-0">
              Herr talman! Jag är tvungen att ställa några frågor. Jag hade
              inte tänkt att gå in i debatten, men du bjöd faktiskt in till
              det, Sven Otto Littorin.
            </seg>
            <seg xml:id="i-d7cbcfdb2aaa80b9-0">
              Man blir lite nyfiken på ditt sätt att räkna. Det låter lite
              planhushållning över det hela, och det är möjligt att du attraheras
              av de tankarna. Du tog fram exempel på att du tjänar så mycket
              pengar på att anställa i dessa nystartsjobb 40 000 plus i månaden
              på dessa höginkomsttagare. Då blir man lite nyfiken på varför
              inte alla arbetslösa anställs. Om man tjänar så mycket pengar
              på att de som nu går arbetslösa får ett jobb skulle de kunna jobba
              i skolan, vården, omsorgen och hemtjänsten i dag. Pengarna kommer
              tillbaka i skattemedlen och genom att någon utför ett arbete.
            </seg>
            <seg xml:id="i-40a9c705eca6fea0-0">
              Jag kan inte låta bli att ställa dessa frågor eftersom du själv
              sade att du skulle tjäna så mycket på att de kommer ut i arbete.
              Varför inte ta alla? Då tjänar man mycket på det.
            </seg>
            <seg xml:id="i-1b33579a82ff0f71-0">
              Jag har ytterligare några frågor som Luciano Astudillo tangerade.
              De gäller kvinnorna och ungdomarna. Varför är det så få kvinnor
              som får dessa möjligheter? Varför är det så få kvinnor som faktiskt
              får nystartsjobb? Det är likadant för ungdomar.
            </seg>
            <seg xml:id="i-dda9bf9e91d5fb98-0">
              Du påstod tidigare i dag att du har en jobbpolitik. Vi menar
              att ni inte har det utan att det i själva verket är ett ideologiskt
              systemskifte som genomförs nu. Det ska vara större skillnader
              i samhället. Ni uppmuntrar till låglönejobb inom ramen för hushållsnära
              tjänster. Det är kanske där kvinnorna ska jobba. Är det vad Sven
              Otto Littorin menar? Ska de hänvisas till att dammsuga och passa
              barnen? Eller vart ska de ta vägen om de inte attraheras av de
              jobben?
            </seg>
            <seg xml:id="i-8014d7bedf0e5b6f-0">
              Du tog tidigare också upp ett exempel från USA. Jag skulle vilja
              varna för att slå in på den vägen. Där finns låglönejobb. Där
              klarar man sig inte på ett jobb per dag utan man måste ha två
              jobb. Jag har träffat några kvinnor som tvingas till detta det
              finns även män. För att över huvud taget få ihop till en lön att
              leva på för sig själv och barnen måste man ha två jobb.
            </seg>
            <seg xml:id="i-b0b2ed9bf061db4c-0">
              Innebär det ideologiska systemskifte ni har startat att det ska
              vara större skillnader och flera människor med låg utbildning?
              Ni drar in på möjligheterna på komvux. Ni förändrar högskolan
              så att det inte blir möjligt att använda sig av 25:4. Ni förändrar
              gymnasieskolan så att det inte blir möjligt att läsa vidare på
              högskolan. Det blir ett A- och ett B-lag i gymnasieskolan.
            </seg>
            <seg xml:id="i-202bc41791cafe1f-0">
              Det är tydligt i varje politikområde att det här är ett ideologiskt
              systemskifte. Ni vill ha större skillnader, och ni ska ha större
              skillnader inom lönespannet. Ni tror på en politik som innebär
              att om man tjänar lite vill man arbeta hårdare. Då ska man jobba
              sig upp i lönespiralen. Det är så man har det i USA, och där ställs
              människor utanför. Jag vill varna för den modellen.
            </seg>
          </u>
          <note type="speaker" xml:id="i-fe57ab2160fb3227-0">
            Anf. 99 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-26">
            <seg xml:id="i-db76c6b5fc29a18e-0">
              Herr talman! Det är naturligtvis lätt, Monica Green, lite roligt
              och ser bra ut i protokollet att hålla på och tillskriva mig och
              regeringen en politik som vi inte står för. Det vore klädsamt
              att få höra lite grann om Socialdemokraternas politik. Men det
              kan vi ta i en annan debatt. Det kommer säkert tillfällen till
              det också.
            </seg>
            <seg xml:id="i-490b5c77a01984eb-0">
              Monica Green ställde en fråga: Varför inte anställa alla arbetslösa
              om det är så bra? Det är inte vi som anställer. Det är de privata
              arbetsgivarna som anställer. Det är hela konstruktionen för nystartsjobben.
            </seg>
            <seg xml:id="i-69137c2a7e218c5f-0">
              Jag kan citera vad jag sade i mitt interpellationssvar: Jag vill
              också gärna peka på att nystartsjobben finns i det privata näringslivet,
              inte i offentlig sektor. Nystartsjobbare går från att vara bidragstagare
              till att bli skattebetalare. Att detta är bra för självkänslan
              är uppenbart. Men det är också så att statens utgifter för bland
              annat arbetslöshetsförsäkring minskar samtidigt som löneskatt
              betalas in och detta sker utan någon ökning av utgifterna för
              offentlig konsumtion.
            </seg>
            <seg xml:id="i-eb0d91008ce28f0d-0">
              Det är just därför det är en samhällsekonomisk nytta att så många
              som möjligt blir anställda i privat sektor och blir skattebetalare.
              Det är just därför som konstruktionen är som den är.
            </seg>
            <seg xml:id="i-90cebee2f372379a-0">
              Sedan var det frågan om USA och sänkt skatt. Jag konstaterar
              att jag tycker att det Clinton och Blair gjorde var bra. Det var
              något som ur världsekonomisk synvinkel var mer av en vänsterpolitik,
              nämligen att man sänkte lågavlönades skatt på arbete. Clinton
              gjorde det, och Blair gjorde det. Det har varit en viktig politik
              för att se till att det lönar sig bättre att arbeta. Det är det
              internationella sättet att öka arbetsutbudet. Det var det jag
              refererade till. Hur många gånger Monica Green än attackerar mig
              för denna låglönelinje blir den inte mer sann bara därför att
              Monica Green pratar om det ytterligare 10 000 gånger och försöker
              klistra på ett systemskifte som är det som Monica Greens parti
              står för.
            </seg>
            <seg xml:id="i-5b64e569c8d3d858-0">
              Låt mig ta ett exempel på detta systemskifte som kopplar an till
              Luciano Astudillos diskussion. Ni lämnade efter er 100 000 ungdomar
              under 24 års ålder som står utanför arbetsmarknaden. Vi ligger
              trea från slutet i EU:s statistik över total ungdomsarbetslöshet.
              Den nästan fördubblades under förra mandatperioden. Med all respekt,
              men är det inte så att när vi pratar självkritik att ni någon
              gång kunde andas just lite självkritik i den delen? Det hör jag
              inte mycket om. Det är verkligen inte Socialdemokraternas styrka.
            </seg>
            <seg xml:id="i-d7b0b49a4a0b7837-0">
              Undanträngningseffekten i nystartsjobben var en av de ursprungliga
              frågorna i Luciano Astudillos interpellation. Den är hög, kanske
              uppåt 70 procent. Men den är ändå acceptabel eftersom både den
              samhällsekonomiska och den personliga nyttan av nystartsjobben
              är positiv.
            </seg>
            <seg xml:id="i-4c317611d5e11f81-0">
              Det är naturligtvis alltid så att Luciano Astudillo vill föra
              en politisk fajt med mig. Det är naturligtvis helt i sin ordning,
              rimligt och naturligt. Det är också intressant att notera efter
              Mona Sahlins installationstal och ytterligare intervjuer att Mona
              Sahlin har pratat mer positivt om nystartsjobben. Luciano Astudillos
              uttryckssätt i dessa diskussioner om vi tittar tillbaka i protokollen
              är lite annorlunda.
            </seg>
            <seg xml:id="i-ed13067bb079502a-0">
              Jag är definitivt beredd att lyssna på om det går att göra förbättringar
              när det gäller nystartsjobben som vi kan bygga vidare på. Vi måste
              naturligtvis konstatera att det har gått tolv tretton veckor,
              och vi kommer att ha många tillfällen att göra ordentliga utvärderingar.
              IFAU kommer säkert att göra det. Då kommer vi säkert att hitta
              områden där vi kommer att kunna göra ytterligare förbättringar.
              Det kommer säkert att finnas politiska skiljaktigheter angående
              en del av de förbättringarna, men man kan åtminstone bjuda upp
              till dans!
            </seg>
          </u>
          <note type="speaker" xml:id="i-026ecb13a144682d-0">
            Anf. 100 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-4">
            <seg xml:id="i-9d7cf5b909113433-0">
              Herr talman! Jag anar en gnutta självkritik i slutet, om jag
              ska vara snäll och tolka Littorin så. Ams säger att 80 000 skulle
              kunna få ett nystartsjobb i dag, och bara 3 600 har fått det.
              Löftena under valrörelsen var ungefär 10 000 i månaden. Det är
              klart att det inte har varit en lyckad start för nystartsjobben,
              hur mycket Littorin än vill göra gällande att det har varit det.
              Ett pressmeddelande skickades ut elva dagar efteråt där Littorin
              proklamerade nystartsjobbens förträfflighet.
            </seg>
            <seg xml:id="i-7e5b820cc2ed748a-0">
              Det är ändå illavarslande att man fortsätter på samma spår. Det
              handlar om generella skattelättnader, som träffar väldigt spritt.
              Det är detsamma när det gäller stödet till unga, instegsjobben
              och konstruktionen kring det. Det hjälper inte dem som absolut
              behöver det allra mest, utan det blir generella skattelättnader,
              som många gånger gynnar företag som sannolikt ändå hade anställt.
            </seg>
            <seg xml:id="i-f7aebf80ed00c3e6-0">
              Jag har radat upp flera problem och brister i nystartsjobben,
              bland annat undanträngningseffekterna. Det är bra att höra från
              borgerligt håll att man måste tillåta lite undanträngningseffekter,
              för under alla år vi har regerat har vi fått den kritiken. Det
              är intressant att höra en borgerlig politiker försvara arbetsmarknadspolitiken
              på det här sättet.
            </seg>
            <seg xml:id="i-c8b280ae9919917c-0">
              Det är fortfarande så att sju av tio nystartsjobb har gått till
              män. Och trots att branscher där kvinnor är överrepresenterade
              finns med bland de branscher som har fått flest nystartsjobb är
              det ett problem. Det finns flera fall där de som har fått nystartsjobb
              uppbär löner på 60 000, 70 000 och 80 000 kronor. Det hjälper
              inte ungdomar i den utsträckning som Littorin gör gällande. Det
              hjälper inte nyanlända invandrare, som Littorin gör gällande.
            </seg>
            <seg xml:id="i-5fc03973ae535f84-0">
              Vi kommer att fortsätta att kritisera och debattera de brister
              som finns i nystartsjobben.
            </seg>
          </u>
          <note type="speaker" xml:id="i-1f6885aad4ba8a06-0">
            Anf. 101 MONICA GREEN (s):
          </note>
          <u who="monica_green_30ca1b" xml:id="i-f8109c85d6132a9c-3">
            <seg xml:id="i-a36c501b959a0197-0">
              Herr talman! Det blir väldigt tydligt när Sven Otto Littorin
              drar i gång sin retorik: Nej, vi ska inte satsa på jobb inom den
              offentliga sektorn, för det blir för dyrt. Men vi ska gärna skattesubventionera
              sådana här nystartsjobb på ett brett sätt. Det är mycket bättre
              och tillåtet.
            </seg>
            <seg xml:id="i-280a7aa97e4fac9e-0">
              Jag menar fortfarande att kvinnorna inte har fått chansen i nystartsjobben.
              Jag menar fortfarande att de här pengarna skulle kunna användas
              på ett bättre sätt, till exempel inom vården och hemtjänsten,
              eftersom du själv i ett tidigare inlägg har sagt att du tjänar
              så mycket pengar på dina skatteintäkter om människor verkligen
              gör ett arbete. Kvinnorna har fortfarande inte fått jobben.
            </seg>
            <seg xml:id="i-a019e50d2e719d45-0">
              Ert systemskifte kvarstår genom att ni vill uppmuntra till låglönejobb.
              Du försvarar politiken i USA och säger att det är rätt att sänka
              skatterna där. Men vi har ju sett vad det har lett till i USA.
              Det leder till att de som tjänar lite tjänar ännu mindre och att
              de måste ha två jobb för att klara sig. Det är ingen bra väg att
              slå in på.
            </seg>
            <seg xml:id="i-ff9d60c8a4d256d3-0">
              Om det är den ideologiska väg som Sven Otto Littorin med högerregeringen
              tänker gå vill jag varna för det. Vi har varit framgångsrika i
              Sverige genom att vi har valt en annan modell, den generella välfärdspolitikens
              modell. Ni har visserligen kritiserat den, men den har varit väldigt
              framgångsrik. Vi har haft människor i arbete i offentliga sektorn,
              och vi har klarat oss med bra utbildningar. Vi har också haft
              en bra politik med möjlighet för parterna att träffa avtal, vilket
              har lett till att vi har hållit uppe lönerna eftersom vi har bra
              försäkringssystem. Det slår ni nu undan benen för. Detta är ett
              systemskifte.
            </seg>
          </u>
          <note type="speaker" xml:id="i-00f62745eee88776-0">
            Anf. 102 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-27">
            <seg xml:id="i-c0d657f162e0f7bf-0">
              Herr talman! Ja, Monica Green rör sig över stora fält nu. Det
              är uppenbart att Monica Green inte gillar nystartsjobben. Då kan
              jag inte annat än att sluta mig till att det finns vissa spänningar
              inom den socialdemokratiska riksdagsgruppen, eftersom hennes partiledare
              har uttalat sig positivt om dem. Det går inte ihop.
            </seg>
            <seg xml:id="i-68d0c39bdf364b9b-0">
              Inkomstskillnaderna i USA minskade när Clinton var president,
              som ett resultat av skattesänkningar för låginkomsttagare. Jag
              tycker att det är en intressant politik, att den som tjänar lite
              får mer över i plånboken. Det tycker uppenbarligen inte Monica
              Green.
            </seg>
            <seg xml:id="i-752eb8dccd2fd615-0">
              Luciano Astudillo! Ja, vi sade hela tiden det står också i budgeten
              att budgetprognosen är en stock om 10 000 nystartsjobb i snitt
              varje månad. Det betyder att vi nu när vi befinner oss på knappt
              5 000 har nått knappt hälften. Är jag nöjd med det? Nej, jag skulle
              naturligtvis, som jag sade, vilja att det var många fler. Det
              finns kanske 200 000 personer som är berättigade detta är en rättighet
              och jag skulle naturligtvis vilja att så många som möjligt av
              dem hade möjlighet att få det.
            </seg>
            <seg xml:id="i-2d8ef92fde2680cf-0">
              Luciano Astudillo nämner fyra delar, och det är dels undanträngning,
              dels kvinnor och män, dels ungdomar och dels invandrare. Låt mig
              försöka resonera snabbt.
            </seg>
            <seg xml:id="i-bdc0a5d7491ee624-0">
              Ungdomar: En fjärdedel av nystartsjobben har hittills gått till
              ungdomar. Det är ganska bra, men det räcker inte. Ni lämnade efter
              er ett oerhört mycket större tomrum när det gällde just ungdomsarbetslösheten.
              I morgon kommer vi att skicka förslaget om jobbgaranti för unga
              på remiss, och vi kommer att kunna presentera ett och annat som
              vi hoppas få diskutera senare.
            </seg>
            <seg xml:id="i-b5b9d810bc0cf710-0">
              Invandrare: Ungefär en tredjedel av nystartsjobben har gått till
              invandrare. Det är ganska bra. Jag skulle naturligtvis vilja att
              det var många fler, och därför blir också instegsjobben ett viktigt
              instrument för att få in fler invandrare på arbetsmarknaden.
            </seg>
            <seg xml:id="i-727e3d05c28a1a31-0">
              Undanträngningen har jag berört. Även med 70 procents undanträngning
              är det samhällsekonomiskt lönsamt, och naturligtvis finner vi
              den lönsam.
            </seg>
            <seg xml:id="i-bf022b0953e3c688-0">
              När det gäller kvinnor och män har jag sagt tidigare, vilket
              jag gärna upprepar, att det är ett orosmoln som vi måste följa
              och titta närmare på. Vi har valt att lägga nystartsjobben i privat
              sektor, och där är fördelningen 6040. Nu är den 7030 på nystartsjobben,
              och det är inte tillräckligt bra. Men jag vill poängtera att detta
              med nystartsjobb är en rättighet, inte någonting annat.
            </seg>
          </u>
          <note xml:id="i-e5ef66ca5efd9f31-10">
            Överläggningen var härmed avslutad.
          </note>
          <note xml:id="i-a6241565c69be0a2-0">
            15 § Svar på interpellation 2006/07:419 om privatisering av arbetsförmedlingar
          </note>
          <note type="speaker" xml:id="i-af3fed2dc0994269-0">
            Anf. 103 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-28">
            <seg xml:id="i-f3f407fffb08d82f-0">
              Herr talman! Luciano Astudillo har frågat mig vilka åtgärder
              jag vidtagit för att privatisera arbetsförmedlingarna och hur
              långt mina ambitioner sträcker sig vad avser så kallade kompletterande
              aktörer.
            </seg>
            <seg xml:id="i-92a3d1ae68d12bde-0">
              Mina ambitioner är att effektivisera arbetsförmedlingen så att
              den bättre bidrar till en fungerande matchning och motverkar utanförskapet.
              Arbetsförmedlingen ska ha ett tydligt fokus på matchningen.
            </seg>
            <seg xml:id="i-3a1fec4f644c6cbd-0">
              Det finns inga planer på att privatisera den offentliga arbetsförmedlingen,
              men förmedlingsverksamheten måste blir mer diversifierad. Det
              innebär att den offentliga arbetsförmedlingen ska kompletteras
              med andra aktörer. Syftet är att bättre fånga upp individens förutsättningar
              och utnyttja den samlade kompetens som finns på arbetsmarknaden.
              Det kan vara aktörer inom offentliga och privata sektorer men
              också fackliga organisationer. Därmed kan den sökande snabbare
              få matchningsstöd utifrån sina behov och möjligheter.
            </seg>
            <seg xml:id="i-58a95932ff2aa145-0">
              Regeringen har gett Ams uppdraget att se till att kompletterande
              aktörer blir en del av tjänsteutbudet. Det är alltså Ams som avgör
              hur förmedlingsverksamheten kompletteras effektivast med andra
              aktörer och hur dessa blir ett naturligt inslag i arbetsförmedlingens
              tjänsteutbud.
            </seg>
          </u>
          <note type="speaker" xml:id="i-bfd053bc81224768-0">
            Anf. 104 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-5">
            <seg xml:id="i-6da729247810b97e-0">
              Herr talman! Jag vill börja med att tacka Sven Otto Littorin
              för svaret. Det klargör en del. Regleringsbrevet är lite öppet
              skrivet just på det här området och öppnar för att gå vidare med
              en fortsatt privatisering av förmedlingsverksamheten. Det är också
              allmänt känt att det hos er borgerliga finns en ideologisk övertro
              på att privat verksamhet i alla lägen är bättre än offentligt
              driven och finansierad verksamhet. Det är klart att det för oss
              socialdemokrater kan finnas fog för oro.
            </seg>
            <seg xml:id="i-10081d233ed5bfa9-0">
              Med det svar jag har fått kan jag konstatera att det inte kommer
              att ske en avreglering eller privatisering av förmedlingsverksamheten.
              Den dörren uppfattar jag att Littorin definitivt har stängt med
              detta svar. Vi socialdemokrater tar honom på orden här.
            </seg>
            <seg xml:id="i-a454b008b93738a4-0">
              Det är ett viktigt besked för alla dem som är eller i framtiden
              blir arbetslösa. Alla ska nämligen garanteras ett högkvalitativt
              stöd också i framtiden.
            </seg>
            <seg xml:id="i-5cad7976f6f644cc-0">
              Det är också ett viktigt besked för alla dem som arbetar i Ams
              och på arbetsförmedlingarna. Hela Ams organisation är nu under
              kraftig omvandling, och var man landar vet vi inte riktigt i dag.
              Det vi däremot vet är att Ams har fått sina resurser kraftigt
              reducerade, med så mycket som 500 miljoner, vilket motsvarar 1
              200 anställda på två år.
            </seg>
            <seg xml:id="i-3a7ed5b7e493d20c-0">
              Vi socialdemokrater ser positivt på att det finns många olika
              aktörer som vill hjälpa de arbetslösa. Det har länge funnits olika
              utbildningsanordnare som har stöttat arbetslösa. Det har länge
              funnits olika samarbeten mellan arbetsförmedlingar och bemanningsföretag.
            </seg>
            <seg xml:id="i-2d769a409ea5817d-0">
              Nu ska alltså förmedlingsverksamheten på försök utföras av andra
              aktörer i tre regioner, enligt Bo Bylunds pressmeddelande och
              artikel i Dagens Industri. Och den verksamheten ska utvärderas.
              Jag hoppas att Littorin tar till sig av resultaten. Men jag vill
              ändå passa på att berätta för Littorin att liknande försök har
              gjorts tidigare av Ams. Jag tror att det var under den tid som
              Littorin var riskkapitalist, så han kan ha missat det. Jag ska
              lämna över den utvärdering som gjordes av det projektet. Jag har
              den här. Den gjordes av Centrum för arbetsmarknadspolitisk forskning
              i Växjö. Då vann den offentliga arbetsförmedlingen över ett privat
              bemanningsföretag. Jag kan stolt meddela att arbetsförmedlingen
              fanns i Malmö. Det var ett pilotprojekt, och det genomfördes i
              form av en tävling. Ta vara på de erfarenheterna, Littorin!
            </seg>
            <seg xml:id="i-6fbaed5334ef5867-0">
              Jag ser gärna kompletterande matchning. Men gå inte miste om
              de effektivitetsvinster som finns i att ha en nationellt driven
              politik på det här området! Det gäller möjligheter till målstyrning
              av arbetsmarknadspolitiken samt att vi med den nationella och
              sammanhållna arbetsförmedlingsverksamheten ändå får en kompetens
              som det är oerhört viktig att värna om. Ge Ams en rejäl chans
              att göra ett bra jobb! Det kan man känna en viss oro för med tanke
              på de nedskärningar som väntar två år framöver.
            </seg>
            <seg xml:id="i-b39b8f1224b23652-0">
              Men det finns flera fallgropar med en kompletterande förmedlingsverksamhet.
              Jag vill ändå ställa en del frågor kring det, resonera lite högt.
              Hur avser Littorin att garantera likvärdig behandling och god
              kvalitet när det gäller den service som ska ges arbetslösa? Och
              hur avser han att förhindra att bemanningsföretagen plockar russinen
              ur kakan?
            </seg>
          </u>
          <note type="speaker" xml:id="i-f0de1117e10040e6-0">
            Anf. 105 ULF HOLM (mp):
          </note>
          <u who="ulf_holm_0cd69a" xml:id="i-d4f847ac5fba2e8d-0">
            <seg xml:id="i-f8824dd5afec4034-0">
              Herr talman! Jag är faktiskt väldigt glad över statsrådets initiativ
              i den här frågan och att vi nu äntligen får se det här. Jag och
              Miljöpartiet tillhör nämligen dem som har blivit mer och mer positiva
              till bland annat bemanningsföretagens verksamhet. De har på ett
              föredömligt sätt hjälpt många att komma in på arbetsmarknaden.
              Därför är det viktigt att se detta som ett komplement.
            </seg>
            <seg xml:id="i-2074696a9e2ea5a4-0">
              Jag håller med om mycket av det som Luciano tog upp här. Det
              måste säkerställas att det finns en nationell arbetsförmedling.
              Det får man inte dra undan mattan för. Jag vill gärna ha ett klargörande
              kring detta. Hur säkerställer statsrådet detta, så att det inte
              blir som Luciano sade tidigare, att de plockar russinen ur kakan.
              Det är väldigt viktigt.
            </seg>
            <seg xml:id="i-3bf3aa6914d931b3-0">
              Nu är detta ett nytt försök, säger statsrådet. Då är frågan:
              Är detta inom befintlig ram? Kommer regeringen att tillsätta mer
              pengar för att ge likvärdiga resurser till det här? Hur har intresset
              varit? Har du haft kontakt med till exempel de fackliga företrädarna?
              Hur ser de på detta initiativ? Kan de hjälpa till? De har ju i
              mångt och mycket väldigt bra kunskap om hur arbetsmarknaden ser
              ut på lokal nivå. De kan vara till hjälp inte minst för arbetsförmedlingen
              men också, framför allt, för att man ska få arbetssökande att
              komma in på rätt sorts arbete. Det skulle vara väldigt intressant
              om statsrådet skulle kunna utveckla detta något. Jag ser fram
              emot svaret.
            </seg>
          </u>
          <note type="speaker" xml:id="i-c0396f8e6cd95c3c-0">
            Anf. 106 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-29">
            <seg xml:id="i-d5963b72c927d6e3-0">
              Herr talman! Hur många interpellationsdebatter har du och jag
              haft, Luciano Astudillo? Det är kanske ett tiotal. Det är första
              gången som jag verkligen känner att jag faktiskt håller med dig.
            </seg>
            <seg xml:id="i-c7168349038a855a-0">
              Jag tror att det är oerhört viktigt att ha ett nationellt sammanhållet
              ansvar för arbetsförmedlingen. Jag vill till och med tydliggöra
              det ansvaret lite grann just genom att verka för en enhetsmyndighet
              med ett tydligt mål. Inom ramen för det målet måste man dock kunna
              öppna upp för just kompletterande aktörer. Därför är begreppet
              kompletterande viktigt. Detta kan jag säga för att svara på Luciano
              Astudillos andra fråga, nämligen: Hur undviker vi att man plockar
              russinen ur kakan? Den risken finns naturligtvis. Skulle man ha
              en fri upphandlingsrätt i fråga om förmedlingstjänster eller någonting
              i den stilen är det klart att vi skulle se bemanningsföretagen
              ta de lättaste jobben att förmedla. Sedan skulle den nationella
              statliga arbetsförmedlingen vara kvar med det som är jobbigast.
              Det är klart att man då skulle få problem. Det ligger ju i sakens
              natur att man, om man har hela bredden, kan jobba med de lätta
              och de svåra fallen samtidigt och med kontakter med arbetsgivare
              och annat på det sätt som jag tror är nyttigt och bra.
            </seg>
            <seg xml:id="i-1e5d2e50cc628856-0">
              Hur försöker jag säkerställa detta? Ja, det är ju Ams som handlar
              upp den här typen av tjänster. Det är, så att säga, säkerställandet.
              De har sin övergripande instruktion och sitt regleringsbrev. De
              har sitt övergripande ansvar men kan sedan öppna upp.
            </seg>
            <seg xml:id="i-290d102dafb54fd1-0">
              Jag ska försöka beta av alla frågorna. Ulf Holm frågade om kontakterna
              och intresset från andra. Jag vill gärna hoppa rakt in i detta,
              för det antyder lite grann om hur detta är. Ja, bemanningsföretagen
              är av naturliga skäl oerhört intresserade. Och de är frustrerade
              över att vi inte går oerhört mycket längre och har något slags
              förmedlingspeng och vad det nu kan vara det kommer jag inte att
              medverka till.
            </seg>
            <seg xml:id="i-9c614de06b336dc9-0">
              Bo Bylund och Ams har nu tagit initiativ till ytterligare ett
              antal försöksverksamheter som syftar till att fortsätta på den
              försöksverksamhet som vi hörde Luciano Astudillo referera till
              man har tittat på verksamheten i Malmö. Men det handlar också
              om att försöka hitta olika betalningsmodeller. Som jag har förstått
              det har man tidigare inte riktigt hittat modellen för hur detta
              ska hanteras. Ska det vara något slags grundavgift och sedan något
              slags bonussystem, eller hur ska man utforma detta? Detta syftar
              en del av den här verksamheten också till. Det handlar om samarbetsformer,
              betalningsmodeller och utvärderingsinstrument för att se till
              att man hanterar detta på bästa sätt.
            </seg>
            <seg xml:id="i-4cc9ebc22bc5d5be-0">
              Nu har jag inte den exakta siffran i huvudet. Bemanningsföretagen
              har ju många verksamheter. Men om jag minns rätt omsätter förmedlingsverksamheten
              ett par hundra miljoner per år. Det kan jämföras med Ams 5 miljarder
              i anslag. Inte ens om bemanningsbranschen hade tredubblat sin
              insats på det här området hade man nått upp till en tredjedel
              av det som Ams gör i dag. Det gör ju att man inte ska hysa alltför
              stor förhoppning även om man råkar vara väldigt intresserad av
              kompletterande aktörer. Det måste finnas ett fortsatt nationellt
              ansvar.
            </seg>
            <seg xml:id="i-5e7af5365d5f142c-0">
              Likvärdig behandling och god service ja, det tycker jag ligger
              i grunduppdraget. Om man ska ha, som jag tycker är helt rätt,
              ett nationellt sammanhållet ansvar är det en av grundparametrarna.
              Det framgår också av både regleringsbrev och instruktion och annat.
            </seg>
            <seg xml:id="i-4a817fe454dd6cc6-0">
              Detta ska inledningsvis lösas och finansieras inom befintlig
              ram. Det är så man, så att säga, testar sig fram här.
            </seg>
            <seg xml:id="i-409b61b37ac85f65-0">
              Vi har bett Ams att återkomma till oss den 8 augusti med en redovisning
              av hur läget faktiskt ser ut i dag. Vi har nämligen lite dålig
              redovisning av hur man hittills har jobbat med detta och vill
              gärna ha mer redovisat hur det går till och hur man avser att
              sätta i gång dessa insatser, dessa pilotprojekt framöver.
            </seg>
            <seg xml:id="i-92386b2fb2c7f110-0">
              Jag kommer tillbaka i min nästa replikrunda med en sak till.
              Det hinner jag inte nu.
            </seg>
          </u>
          <note type="speaker" xml:id="i-81bf9f053ecc80cc-0">
            Anf. 107 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-6">
            <seg xml:id="i-e5964df566415b07-0">
              Herr talman! Det är intressant. Vi hade tidigare en debatt om
              nystartsjobben där jag meddelade Littorin att vi socialdemokrater
              tycker att det är en intressant konstruktion i den insatsen, även
              om vi tycker att det finns mycket att korrigera. Nu tycker vi
              ungefär lika vad gäller matchningsverksamheten. Vi får väl hoppas
              att Littorin säger en sak och också gör den under hela mandatperioden.
              Vi har ju upplevt i andra sammanhang när det gäller arbetsmarknadspolitiken
              att Littorin är väldigt duktig på att säga en sak och göra precis
              det motsatta. Men vi tar honom på orden. Vi får väl försöka lita
              på honom den här gången.
            </seg>
            <seg xml:id="i-21215ed248c1bab4-0">
              Det är ett problem att Ams ska göra detta inom befintlig budget,
              som Littorin säger. Kom ihåg att inom befintlig budget innebär
              att Ams ska göra detta under en period då Ams ska dra ned på sin
              verksamhet med 500 miljoner, vilket motsvarar 1 200 anställda
              på två år! Det kan vara svårt att hitta bra verktyg och metoder
              för att göra det inom den ramen.
            </seg>
            <seg xml:id="i-eadcb6b0f926be55-0">
              En idé för att garantera likvärdigt bemötande tror jag skulle
              kunna vara att man utfärdar licenser för de bemanningsföretag
              eller andra aktörer, fackförbund till exempel, som vill bedriva
              den här typen av verksamhet. Det kan ju vara en form av kontrollmekanism
              när det gäller att man har en sjyst syn på det här och att man
              inte får vägra vissa arbetslösa, till exempel människor som står
              längre bort från arbetsmarknaden. Det är två verktyg som skulle
              kunna användas.
            </seg>
            <seg xml:id="i-10a2873ede855690-0">
              Det är skönt att höra att Littorin stänger igen dörren så rejält.
              Jag har bland annat tagit del av branschorganisationen Bemanningsföretagens
              tidigare chef Eva Östling Olléns tänkande kring detta. Hon tycker
              att det är för tidigt, som hon uttrycker sig, att lämna över hela
              uppdraget till utomstående aktörer. I det ligger underförstått
              att hon förr eller senare vill ta över allt detta och privatisera
              det, men Littorin har ju lovat att det inte ska ske. Det är skönt.
            </seg>
            <seg xml:id="i-00c825a1e4770b94-0">
              Jag vill ändå avslutningsvis passa på att berätta att jag personligen
              har varit väldigt engagerad i det här med matchning. Jag har varit
              aktiv i en fotbollsförening i Malmö som heter Mabi och som är
              aktiv i Rosengård.
            </seg>
            <seg xml:id="i-cd41718aaf08e8b0-0">
              Vi har som ideell fotbollsförening haft ett samarbete med kommunen.
              Vi har tagit emot arbetslösa från kommunen och använt våra nätverk
              via till exempel sponsorer och de kontakter vi har med kommunal
              verksamhet för att få ut arbetslösa på jobb. Det tycker vi har
              fungerat väldigt bra i klubben.
            </seg>
            <seg xml:id="i-b2fd309763211e1c-0">
              Jag har nu lämnat klubben, men jag ordnar gärna ett besök dit.
              Det behöver inte alltid vara av vinstintresse, utan det kan finnas
              andra intressen och andra orsaker till att man bedriver den här
              typen av verksamhet. Det är ju så att en fotbollsförening har
              andra nätverk än en arbetsförmedling eller en kommunal handläggare.
              Dessutom möter man den arbetslöse på ett annat sätt, även om man
              kan ha samma typ av krav på en klubb när det till exempel gäller
              vilken uppföljning det ska vara för de arbetslösa.
            </seg>
            <seg xml:id="i-ac0cc45bea89146a-0">
              För övrigt inspirerade just detta socialdemokratin till att i
              sitt valmanifest under valrörelsen lansera förslaget om jobbagenter.
              Jag tycker att Littorin ska kolla på den idén och se om han också
              kan ta till sig den.
            </seg>
          </u>
          <note type="speaker" xml:id="i-23b7db159259eb8f-0">
            Anf. 108 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-30">
            <seg xml:id="i-0dfdc5a5eb6ca34d-0">
              Herr talman! Jag ska försöka vara lika fast i detta som när det
              gäller arbetsrätten och den svenska modellen. Så är det med det!
            </seg>
            <seg xml:id="i-8b56459876c51c76-0">
              Ja, jag tittar nog gärna på detta med licenser, jobbagenter och
              annat. Det finns all anledning att vara öppen i sinnet för detta.
            </seg>
            <seg xml:id="i-6fe2a8e8058bd5f5-0">
              Jag tycker att det som Luciano Astudillo berättar om Mabi i Malmö
              visar precis detta att det finns bra många organisationer och
              föreningar det kan vara privata företag också som brinner för
              att hjälpa till att slussa personer tillbaka i arbete. Kan man
              hitta en lämplig modell för att hantera det inom ramen för Ams
              övergripande nationella ansvar är väl det alldeles utmärkt!
            </seg>
            <seg xml:id="i-262af309edcb45f4-0">
              Ulf Holm efterlyste kontaktytor vilka kontakter jag har. Det
              är inte alls många dagar sedan som fyra Sacoförbund meddelade
              att man just drar i gång en arbetsförmedling. Jag har träffat
              Sveriges Ingenjörer och pratat om detta. De har ett rätt intressant
              mål, nämligen att var fjärde medlem ska byta jobb varje år. Det
              målet har de av två skäl. För det första menar de att det är det
              bästa sättet att byta jobb och höja sin lön på riktigt. För det
              andra får man därigenom väldigt mycket av lärande på jobbet. Genom
              att byta jobb får man nya arbetsuppgifter och nya sammanhang.
            </seg>
            <seg xml:id="i-2c8e070f38aa2fdf-0">
              Jag tycker att det är en oerhört intressant målsättning. Den
              funkar naturligtvis inte överallt på arbetsmarknaden, det inser
              jag också, men det funkar för dem. Det är klart att nästa naturliga
              steg blir att man för att underlätta kan se till att ens medlemmar
              är förberedda på att byta jobb med olika typer av internutbildningar,
              att sätta press på arbetsgivaren att erbjuda den typen av lärande
              på jobbet och vad det nu kan vara. Det handlar också om att kunna
              erbjuda en arbetsförmedling för sina medlemmar, om man får uttrycka
              det så. Det är en variant som tillsammans med den variant som
              Luciano Astudillo berättar om Mabi i Malmö är typexempel, tycker
              jag, på den typen av goda kompletterande aktörer som vi måste
              hitta bättre fungerande system rent praktiskt och ekonomiskt för
              att kunna hantera.
            </seg>
            <seg xml:id="i-d8ad1d3859d72549-0">
              Om vi skulle titta kanske 10, 15 eller 20 år framåt i tiden ser
              jag framför mig det här är rena spekulationer ska jag säga att
              kanske vart tionde jobb är förmedlat av en kompletterande aktör.
              Ja, det är kanske bra! Jag tror att det är till nytta både för
              den enskilde och för arbetsförmedlingarna som kan hitta kompletterande
              sätt att arbeta på som man också kan föra in i sin egen organisation.
            </seg>
            <seg xml:id="i-061ccc627ebbe022-0">
              Titta på Trygghetsstiftelsen och Trygghetsrådet som på ett bra
              och effektivt sätt jobbat med kompletterande aktörer i sina olika
              programverksamheter med ett väldigt gott resultat och till en
              bra kostnad. Det tycker jag kan kännas som ett gott föredöme.
            </seg>
            <seg xml:id="i-3df86c77402cee7a-0">
              Det här blev väl en trevlig liten debatt! Det tackar vi för!
            </seg>
          </u>
          <note type="speaker" xml:id="i-532376b8a0850ced-0">
            Anf. 109 LUCIANO ASTUDILLO (s):
          </note>
          <u who="luciano_astudillo_040f39" xml:id="i-ef6ca76cb65dd552-7">
            <seg xml:id="i-513e04da8152cf3d-0">
              Herr talman! Jag ska bara summera debatten och tacka Littorin
              för löftet om att hålla fast vid att inte avreglera och privatisera
              förmedlingsverksamheten. Det tycker vi socialdemokrater är ett
              viktigt besked, och vi kommer att stödja Littorin i det.
            </seg>
            <seg xml:id="i-90a39dfdaa515d67-0">
              Vi känner ändå en viss oro. Vi är inte oroliga för Littorin,
              men tänk om han är lika ensam i regeringen och de övriga allianspartierna
              när det gäller detta som han är när det gäller att värna arbetsrätten
              och den svenska modellen! Då kan vi känna en viss oro, men vi
              kommer att stötta Littorin så länge han håller fast vid det han
              lovat och gör som han har sagt.
            </seg>
            <seg xml:id="i-72d98546915fc716-0">
              Här i min hand har jag för övrigt utvärderingen där den offentliga
              förmedlingsverksamheten vann över den privata.
            </seg>
          </u>
          <note type="speaker" xml:id="i-cc608e95c5f5aebc-0">
            Anf. 110 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-31">
            <seg xml:id="i-0f2c7897b8436f29-0">
              Herr talman! Jag vill tacka Luciano Astudillo för detta. Jag
              lovar ytterligare en sak, och det är att jag ska titta på jobbagenter.
              Nästa gång jag är i Malmö ska jag slå Luciano Astudillo en signal
              för att se om vi inte kan hitta ett tillfälle att träffa Mabi.
              Det skulle vara nyttigt och trevligt!
            </seg>
          </u>
          <note xml:id="i-e5ef66ca5efd9f31-11">
            Överläggningen var härmed avslutad.
          </note>
          <note xml:id="i-2efe3310e7fa61de-0">
            16 § Svar på interpellation 2006/07:427 om effekterna av den
            avskaffade merkostnadsersättningen till plusjobben
          </note>
          <note type="speaker" xml:id="i-34fefae8514ef10b-0">
            Anf. 111 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-32">
            <seg xml:id="i-1417fce4432c8d52-0">
              Herr talman! Ulf Holm har ställt flera frågor till mig med anknytning
              till regeringens beslut att avskaffa merkostnadsersättningen för
              plusjobb.
            </seg>
            <seg xml:id="i-7e5eafd7b2676677-0">
              Jag har under de senaste två månaderna fått närmare tjugo interpellationer
              och skriftliga frågor två av interpellationerna har jag besvarat
              tidigare i dag med frågeställningar liknande Ulf Holms. Stora
              delar av den aktuella problematiken är således, som jag redan
              framhållit, väl belysta här i kammaren.
            </seg>
            <seg xml:id="i-d314c94323fdb591-0">
              Under några veckor i höstas ökade antalet plusjobb mycket kraftigt
              och på ett sätt som rimligen inte gick att förutse. Regeringen
              valde efter mycket noggrant övervägande att finansiera de kostnader
              som ökningen förde med sig genom att avskaffa merkostnadsersättningen
              för plusjobben.
            </seg>
            <seg xml:id="i-f952b7c4937dc6e1-1">
              Jag har stor respekt för att detta beslut kan leda till oro och
              vissa problem i kommunerna. Några kommuner har satt sig i en svår
              situation genom sitt sätt att använda merkostnadsersättningarna.
              Oron avspeglas här i kammaren.
            </seg>
            <seg xml:id="i-905d9b845619484f-0">
              Regeringen har emellertid i varje läge ett ansvar för den nationella
              politiken, på arbetsmarknadspolitikens område och i övrigt. Det
              innebär självklart också en frihet att agera i enlighet med det
              mandat väljarna givit den. En länsarbetsnämnd eller någon annan
              statlig myndighet kan inte avtala bort vad riksdag och regering
              i offentligrättslig ordning beslutat. Oförutsedda problem och
              utmaningar måste hanteras. Val måste göras. God kontroll på statens
              utgifter och därmed god ordning i statsfinanserna är ett överordnat
              intresse.
            </seg>
            <seg xml:id="i-ddbe870dcf7d2fa5-0">
              Jag avser, mot bakgrund av vad som ovan redovisats, inte att
              föreslå att återinföra merkostnadsersättningen eller vidta andra
              åtgärder som innebär ytterligare utgifter i sammanhanget.
            </seg>
            <seg xml:id="i-07254492bdcf2e0a-0">
              Vad gäller de praktiska effekterna av regeringens beslut vill
              jag gärna påminna om att subventionen av plusjobbarens lön behålls
              oförändrad på 1 000 kronor per dag. Detta är den högsta subventionen
              som finns inom arbetsmarknadspolitiken, och den finns trots att
              personer med plusjobb normalt sett inte tillhör dem som står längst
              från osubventionerat arbete.
            </seg>
            <seg xml:id="i-bee1f30949713bef-0">
              Jag vill också understryka att regeringen vidtar en rad generella
              åtgärder syftande till att öka möjligheterna för dem som står
              allra längst från arbetsmarknaden att komma i arbete. Regeringen
              har nyligen föreslagit riksdagen att det från och med den 2 juli
              i år införs en jobb- och utvecklingsgaranti för den som är långtidsarbetslös.
              Sedan tidigare finns nystartsjobben som innebär att tröskeln för
              att nyanställa personer som står långt från arbetsmarknaden sänks
              påtagligt. Jag vet också att arbetsförmedlingarna nu arbetar aktivt
              för att personer med plusjobb ska gå över till reguljära anställningar.
            </seg>
          </u>
          <note type="speaker" xml:id="i-c29ae62a49f2a342-0">
            Anf. 112 ULF HOLM (mp):
          </note>
          <u who="ulf_holm_0cd69a" xml:id="i-d4f847ac5fba2e8d-1">
            <seg xml:id="i-4dd13df935211c5f-0">
              Herr talman! Tack för svaret, statsrådet! Du har, som du själv
              nämnde, många gånger fått svara på frågan om merkostnadsersättningen.
              Det som egentligen gör mig mest bekymrad är med vilken glädje
              du berättar att det är så jobbigt att du har fått stå och berätta
              detta två gånger tidigare i dag. Det är ingenting jämfört med
              hur jobbigt det är för de personer som har haft plusjobb och som
              nu måste sägas upp. De kastas ut i arbetslöshet igen efter ett
              löfte som de trodde skulle hållas men som nu bara försvinner.
              Det är det som är problematiskt!
            </seg>
            <seg xml:id="i-1ab25708e36261da-0">
              Jag kan förstå att den nya regeringen vill ha sina nystartsjobb
              och fasa ut plusjobben. Jag har full förståelse för detta även
              om jag inte tycker om det. Det som är problematiskt är att ni
              väljer att ändra förutsättningarna utifrån det som var förra året.
              Till exempel tvingas nu min egen region, Region Skåne, där alliansen
              tillsammans med Miljöpartiet styr att säga upp personer för att
              man bryter ett avtal. Det är det som är problematiskt. Hade bara
              regeringen hållit fast vid att plusjobben ska fasas ut allteftersom
              för att övergå till nystartsjobb så hade det kanske inte blivit
              samma irritation som vi nu möter och som framför allt arbetslösa
              känner. De känner sig grundlurade av det här.
            </seg>
            <seg xml:id="i-138c8ba286b83082-0">
              Det är naturligtvis så det hoppas jag verkligen, herr talman
              att många av dessa plusjobbare ska kunna övergå till kanske nystartsjobb
              eller en permanent anställning. Det är ju hela målet med det här,
              givetvis. Nya jobb är det absolut bästa. Ingen vill gå på bidrag.
              Ingen vill kanske egentligen gå på plusjobb heller. Men man har
              blivit tvingad till det. Då känns det fruktansvärt irriterande
              att få svaret: Nu bryter vi avtalet. Det som gällde förra månaden
              gäller inte nu längre.
            </seg>
            <seg xml:id="i-b2938dc1f086531c-0">
              Statsrådet vet mycket väl själv att det tar tid innan saker och
              ting kommer i gång. Vi har ju hört här tidigare att vi inte kunde
              förutsäga att det senare under hösten skulle bli så många plusjobbare.
              Men titta på nystartsjobben. 3 600 har anmält sig hittills på
              lite mer än tre månader, och ni har planerat för 10 000-tals fler.
              Det tar tid innan det kommer i gång. Det är därför det kan bli
              något av en ketchupeffekt i slutet av året. Det kommer det kanske
              att bli med nystartsjobben också i augusti, september eller oktober.
            </seg>
            <seg xml:id="i-da5620690c0c64a4-0">
              Men vad händer då om regeringen avgår i sommar och det blir nyval
              och en ny regering? Inte tusan kommer den nya majoriteten Miljöpartietsossarna
              då att ta bort nystartsjobben från dag ett och ändra förutsättningarna!
              Jag tror inte det. Vi måste ju i så fall fasa ut det och hitta
              på någonting bättre i det läget. Man behandlar inte människor
              på det sätt som regeringen nu gör. Det gör mig fruktansvärt irriterad
              och besviken.
            </seg>
          </u>
          <note type="speaker" xml:id="i-ffa3afcb190f085d-0">
            Anf. 113 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-33">
            <seg xml:id="i-d69676acbb8ed0ca-0">
              Herr talman! Jag ska inte återupprepa hela den debatt som vi
              har haft två gånger tidigare här. Jag konstaterar bara att det
              man hör i Ulf Holms resonemang i någon mån måste bygga på ett
              felslut.
            </seg>
            <seg xml:id="i-bf9869f0f87993fa-0">
              Vi avskaffar kommunbonusen. Vi går ned från 125 till 100 procent
              i ersättning för lönekostnaden. Kommunen får fortfarande 1 000
              kronor per dag och anställd för dem som har avtal om plusjobb.
              Det är den högsta ersättningsnivån som finns i arbetsmarknadspolitiken.
              Om det är så att kommunerna inte tycker att det finns något som
              helst värde på det arbete som plusjobbarna utför, och man fortfarande
              får hela lönekostnaden betald, varför skulle man då säga upp någon?
              Det är naturligtvis helt orimligt. Det måste finnas något värde
              även för kommunen i det arbete som plusjobbarna utför. Det hoppas
              jag att kommunerna tycker.
            </seg>
            <seg xml:id="i-afc9da71469f05d1-0">
              Nu tar vi bort merkostnadsersättningen, de 25 procenten i kommunbonus,
              som har utgått utöver kostnaden för att kommunerna skulle börja
              anställa i plusjobben, vilket man inte gjorde från början. Det
              är inte orimligt.
            </seg>
            <seg xml:id="i-cc5be38b0a5e97af-0">
              Merkostnaden för de 4 400 som anställdes under de sista veckorna,
              efter det att budgeten antogs, motsvarar ungefär 2 miljarder kronor.
              Det är mitt ansvar, eftersom jag har ansvar för utgiftsområde
              13, att se till att finansiera det inom budgetramarna. Om jag
              inte hade tagit initiativ till att ta ned merkostnadsersättningen
              till bara 100 procent av lönekostnaden så hade jag fått ta den
              kostnaden någon annanstans. Det kunde som sagt ha gällt anställningsstöd,
              lönebidrag eller någonting annat. Jag kan säga att den debatten
              hade jag inte velat ha, och jag kommer heller inte att ha den.
              Det här var det som var helt nödvändigt att göra.
            </seg>
            <seg xml:id="i-b75a1480772c9d37-0">
              Det finns ingen anledning att oroa plusjobbarna i onödan. Deras
              ersättning gäller, och det är klart att jag, med tanke på att
              nio av tio kommuner går med ordentliga plus just för tillfället,
              utgår från att kommunerna naturligtvis kommer att se att den arbetsinsats
              som plusjobbarna utför är viktig och att man kommer att fullfölja
              de avtal man har med plusjobbarna. Det hade naturligtvis varit
              bättre om plusjobbarna hade omfattats av LAS, till exempel. Det
              var en brist från den förra regeringen att så inte var fallet.
            </seg>
          </u>
          <note type="speaker" xml:id="i-908d4f052e8436cd-0">
            Anf. 114 ULF HOLM (mp):
          </note>
          <u who="ulf_holm_0cd69a" xml:id="i-d4f847ac5fba2e8d-2">
            <seg xml:id="i-6359ed3e7d931d91-0">
              Herr talman! Statsrådet säger att regeringen har en ekonomi att
              hålla. Men det har ju kommuner och landsting också. De har också
              en ekonomi. De har skrivit avtal enligt de förutsättningar som
              de har fått besked om från Ams ska gälla. Det är enligt de beskeden
              som de har bestämt hur många plusjobbare de kunde ta in. Hur många
              de kunde ge chansen att komma in med en fot på arbetsmarknaden
              bestämdes utifrån det.
            </seg>
            <seg xml:id="i-4dde72cce2ed1db4-0">
              Det finns faktiskt regioner och kommuner som inte har det så
              väl ställt. En av dem är Region Skåne, där vi nu håller på att
              diskutera om vi måste säga upp anställda eller inte. Där är ekonomin
              som den är. Det är möjligt att statsrådet kommer att tänka sig
              att ge mer pengar till Region Skåne ett särskilt stöd för att
              vi ska kunna behålla detta. Jag tror att ledningen för Region
              Skåne bara tackar och bockar om statsrådet kan komma med en sådan
              lösning. Du kan inte utgå från att ekonomin ser likadan ut i alla
              kommuner och landsting och bara tänka på ditt eget. Det är inte
              att ta ansvar för landet. Det är inte att ta ansvar för dem som
              är arbetslösa.
            </seg>
            <seg xml:id="i-5f4794cd1e233e96-0">
              Jag tycker att det är ett svek mot de arbetslösa i stor utsträckning,
              därför att de har gått in och skrivit på avtal och trott att de
              ska kunna få ett jobb och komma in på arbetsmarknaden. Många av
              dessa är äldre och har fått en sista chans att komma in på arbetsmarknaden
              och känna sig nyttiga, och det är fruktansvärt viktigt.
            </seg>
            <seg xml:id="i-6e7525b65728f218-0">
              Arbetsmarknadsministern skyller på att han hade fått ta det från
              någon annan post i sin budget. Ja, men det skulle möjligtvis kunna
              vara så att man kunde skjuta upp några av skattesänkningarna ett
              par månader. Då hade du fått ihop de här 2 miljarderna! Men uppenbarligen
              var det viktigare för regeringen att sänka skatten för oss som
              redan har hög inkomst än att tänka på de arbetslösa som har gått
              in i plusjobben. Den tanken föll aldrig arbetsmarknadsministern
              in.
            </seg>
            <seg xml:id="i-295ffe1caeb5e097-0">
              Det beror också på att vi har en arbetsmarknadsminister som bara
              lyder under finansministern. Jag har sagt i en tidigare debatt,
              herr talman, att det är finansministern som är arbetsmarknadsminister,
              och det är uppenbarligen så här också.
            </seg>
            <seg xml:id="i-1c9f5236d852a0f2-0">
              Jag tycker att regeringen borde ha stannat upp med några av skattesänkningarna,
              tänkt på de arbetslösa och sett till att merkostnadsersättningen
              till plusjobben kunde ha gått ut enligt det avtal som skrevs förra
              året. Det är det absolut viktigaste.
            </seg>
            <seg xml:id="i-bee69db2db4a27f5-0">
              Sedan skriver statsrådet i svaret: Oförutsedda problem och utmaningar
              måste hanteras. Men snälla nån: Det är ni som är orsaken till
              de här problemen! Skyll inte dem på någon annan! Ta ansvar för
              problemen, och lös dem! Jag tycker inte att regeringen har löst
              det här på ett tillfredsställande sätt, och jag beklagar det för
              alla arbetslösa som har plusjobb och på deras vägnar.
            </seg>
          </u>
          <note type="speaker" xml:id="i-e7443e2847618f51-0">
            Anf. 115 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-34">
            <seg xml:id="i-fab28af9bd804059-0">
              Herr talman! Ja, det kanske irriterar Ulf Holm att finansministern
              och jag står för samma politik, att vi står för samma politik
              som hela regeringen också i de här delarna och att vi har en sammanhållen
              politik för att få fler i arbete som bygger på flera olika delar
              där de olika departementen måste samverka för att uppnå samma
              mål, till exempel att se till att göra det billigare och enklare
              att anställa, se till att göra det mer lönsamt att jobba och se
              till att matchningen fungerar i arbetsmarknadspolitiken. Ja, där
              har vi ju bra många departement inblandade för att sträva mot
              samma mål. Därmed är det svårt att försöka slå in kilar mellan
              mig och finansministern eller näringsministern i de delarna det
              måste jag erkänna därför att det är samma politik vi står för
              och samma politik vi driver.
            </seg>
            <seg xml:id="i-c509016462535df6-0">
              Och så tar vi frågan om kommunernas ekonomi. Med all respekt
              har jag rätt svårt att gråta krokodiltårar för att kommunerna
              bara får 100 procent av lönekostnaderna i ersättning det måste
              jag faktiskt erkänna. Problemet är att en del kommuner har använt
              merkostnadsersättningen för att anställa fler plusjobbare och
              inte på det sätt som det var tänkt. Så är det till exempel i Pajala.
              Då har man ju gjort sig skyldig till ett avtalsbrott i den änden,
              om jag ska tolka det hela rätt, för då har man ju inte använt
              medlen på det sätt som var tänkt. 100 procents ersättning måste
              ändå räcka.
            </seg>
          </u>
          <note type="speaker" xml:id="i-371f179e371dc36c-0">
            Anf. 116 ULF HOLM (mp):
          </note>
          <u who="ulf_holm_0cd69a" xml:id="i-d4f847ac5fba2e8d-3">
            <seg xml:id="i-c5aacf2c2c0e5087-0">
              Herr talman! Ja, vad ska man säga efter det här? Jag blir beklämd.
              Det finns noll respekt för att ingångna avtal ska hållas, och
              det viktigaste är framför allt att genomföra sänkt skatt för höginkomsttagare.
              Det är det som statsrådet säger, och jag beklagar att det finns
              så liten respekt för arbetslösa. Men det har ju bevisats på så
              många andra punkter.
            </seg>
            <seg xml:id="i-83aafa5655a1dfe0-0">
              En sak kan vi vara överens om: Det gäller att skapa nya jobb.
              Men vi har ju inte en regering som lägger pengar på att skapa
              nya jobb. Ni tog bort nedsättningen av arbetsgivaravgifterna som
              vi införde för småföretagare. Den tar ni bort, den som var den
              bästa bonus man kunde ge till småföretagen för att de skulle kunna
              anställa fler. Den tar ni bort, och sedan straffar ni bara dem
              som tyvärr har blivit arbetslösa, och i det här fallet slår ni
              undan benen på dem som har fått plusjobbet i och med att ni tar
              bort merkostnadsersättningen, vilket tvingar flera kommuner och
              landsting att nu säga upp plusjobbare och avbryta detta i förtid.
            </seg>
            <seg xml:id="i-635e3de9363d5d12-0">
              Det är precis vad detta innebär, och det är en dålig politik.
              Men statsrådet har säkert redan förstått att jag tycker det, och
              jag behöver därför inte upprepa det fler gånger.
            </seg>
          </u>
          <note type="speaker" xml:id="i-6b70e6c055ab9e47-0">
            Anf. 117 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-35">
            <seg xml:id="i-df948abf246dd558-0">
              Herr talman! Vad gäller nedsättning av arbetsgivaravgifter för
              småföretag hade vi en debatt alldeles nyss om generella sänkningar
              som var som hagelskott. Det är precis vad det varit, en generell
              sänkning som varken i praktiken eller i forskningen lett till
              ett enda nytt jobb. I stället har det just varit en åtgärd som
              gått till dem som driver de företagen. Det kan ju vara trevligt.
            </seg>
            <seg xml:id="i-8e986457e3d5c323-0">
              Vi har i stället försökt rikta våra sänkningar av arbetsgivaravgifter
              till områden där vi vet att det kommer fler jobb genom till exempel
              nystartsjobben. Vi har sänkt arbetsgivaravgifterna för unga från
              den 1 januari. Ett annat område där vi sänkt arbetsgivaravgifterna
              är tjänstesektorn. Om man räknar ihop hela det paketet handlar
              det om ungefär 14 miljarder. Det är en rätt betydande skattesänkning
              som naturligtvis kommer att leda till att fler vågar starta och
              driva företag och så småningom anställa.
            </seg>
            <seg xml:id="i-4ae917cb942ff3b6-0">
              Respekt för de arbetslösa och, ursäkta mig, 100 procents ersättning,
              snarare än 125, kan inte vara anledningen till att Ulf Holm drar
              den långtgående slutsatsen. Ulf Holm och hans parti har ju stött
              en regering som permanentat utanförskapet på skyhöga nivåer. 100
              000 ungdomar befinner sig utanför arbetsmarknaden. Det är snudd
              på den högsta siffran i Västeuropa. Vi är trea från slutet i EU.
              Det är en usel jobbpolitik som Ulf Holm och hans parti stött under
              de senaste tolv åren utan något som helst vettigt resultat.
            </seg>
            <seg xml:id="i-4c7e955268ae083b-0">
              Det enda man kan säga är vad min företrädare som partisekreterare
              i Moderaterna, Gunnar Hökmark, brukade säga: Om man gör som man
              har gjort så kommer det att gå som det har gått.
            </seg>
          </u>
          <note xml:id="i-e5ef66ca5efd9f31-12">
            Överläggningen var härmed avslutad.
          </note>
          <note xml:id="i-c3b60d15d35d3eca-0">
            17 § Svar på interpellation 2006/07:389 om merkostnadsersättningen
            för plusjobb
          </note>
          <note type="speaker" xml:id="i-df16380f56a0cb3e-0">
            Anf. 118 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-36">
            <seg xml:id="i-e06a6a854e374326-0">
              Herr talman! Lennart Axelsson har frågat mig om jag avser att
              ändra på beslutet att avskaffa plusjobbens merkostnadsersättningar
              så att länsarbetsnämnderna kan anpassa avvecklingen till redan
              ingångna avtal. Lennart Axelsson har också frågat om jag avser
              att vidta åtgärder så att människor, som innan de erbjöds plusjobb
              haft en lång frånvaro från arbetsmarknaden, inte ska hamna i utanförskap.
            </seg>
            <seg xml:id="i-9243ba73accb9842-0">
              Beslutet om att slopa merkostnadsersättningarna för plusjobben
              har orsakat oro i kommunerna. Några kommuner har satt sig i en
              svår situation genom sitt sätt att använda merkostnadsersättningarna.
              Oron avspeglas här i kammaren. Jag har under de senaste två månaderna
              fått närmare tjugo interpellationer och skriftliga frågor med
              frågeställningar liknade Lennart Axelssons.
            </seg>
            <seg xml:id="i-1a2a6f70561d3135-0">
              Alliansen gjorde under valrörelsen klart att plusjobben är dåliga
              för såväl individ som samhälle och att nyanvisning skulle stoppas.
              Efter alliansens valseger förbyttes kommunernas tidigare kritik
              av plusjobben till entusiasm. En fjärdedel av alla plusjobb som
              nu finns anvisades under de sista veckorna möjligheten fanns.
              Denna kraftiga ökning av antalet plusjobb var inte förutsedd i
              alliansens budget och den måste nu finansieras.
            </seg>
            <seg xml:id="i-376662027519fc25-0">
              Jag har stor respekt för oron i kommunerna, men regeringen har
              att ta ansvar för att hantera oförutsedda problem och regeringen
              har valt det bästa av tillgängliga handlingsalternativ. Att minska
              nivån på lönesubventionen eller att minska antalet beviljade plusjobb
              skulle vara sämre. Det var heller aldrig ett alternativ att minska
              antalet särskilda anställningsstöd, ett stöd som ges till dem
              som står allra längst från osubventionerade arbeten.
            </seg>
            <seg xml:id="i-ae55be26d24a2c4e-0">
              Det minst kännbara sättet att finansiera ökningen av antalet
              plusjobb är att slopa merkostnadsersättningen. Subventionen av
              plusjobbarens lön behålls oförändrad på 1 000 kronor per dag.
              Detta är den högsta subventionen som finns inom arbetsmarknadspolitiken,
              trots att plusjobbarna inte är de som står allra längst från osubventionerade
              arbeten.
            </seg>
            <seg xml:id="i-5d5954a7e0d88cb2-0">
              Plusjobbens subvention ger full kostnadsteckning för att anställa
              en person med en lön på ca 15 000 kronor per månad. Min bedömning
              är att de flesta plusjobbarna kommer att få behålla sina anställningar
              även sedan merkostnadsersättningen slopats.
            </seg>
            <seg xml:id="i-f651dd2687126913-0">
              Jag avser inte att ta initiativ för att återinföra merkostnadsersättningen
              för plusjobben.
            </seg>
            <seg xml:id="i-d0f440575109ab78-0">
              Vad gäller den andra frågan om att underlätta anställningar efter
              plusjobben vill jag säga att regeringen självfallet inte kan ha
              något att säga om vilka anställningsbeslut enskilda arbetsgivare
              tar eller inte tar. Det en regering kan göra är att skapa så bra
              förutsättningar som möjligt för att ekonomin ska växa och nya
              jobb skapas. En rad beslut med detta syfte tas nu inom olika politikområden.
              Jobbavdragen gör det mer lönsamt att arbeta. Sänkta arbetsgivaravgifter
              inom flera olika sektorer stimulerar efterfrågan. Nystartsjobben
              innebär att tröskeln för att nyanställa personer som står långt
              från arbetsmarknaden sänks påtagligt. Jag vet också att arbetsförmedlingarna
              nu arbetar aktivt för att personer med plusjobb ska gå över till
              reguljära anställningar. Tid i plusjobb får dessutom ingå i kvalifikationstiden
              för nystartsjobben för dem som behöver subventionerade anställningar
              även efter plusjobben.
            </seg>
            <seg xml:id="i-e0870615d1f6cef5-0">
              Det är min övertygelse att endast en bred samlad politik, som
              tar sikte på de grundläggande förutsättningarna för utbud och
              efterfrågan, kan ge många möjligheter till riktiga jobb. Bara
              så kan utanförskapet uthålligt bekämpas. Bara så kan människor
              växa, utvecklas och ta makten över sina egna liv.
            </seg>
          </u>
          <note type="speaker" xml:id="i-05116ca5788d3f7e-0">
            Anf. 119 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-0">
            <seg xml:id="i-f56b34e652597857-0">
              Herr talman! Jag vill tacka så mycket för svaret. Om det inte
              vore så att det finns en allvarlig bakgrund till det hela skulle
              det här kunna ses som ganska komiskt med tanke på tiden på dygnet
              och de många likartade interpellationsdebatterna i dag.
            </seg>
            <seg xml:id="i-154e348fc5fea319-0">
              Jag skrev min interpellation redan den 6 mars. Bakgrunden till
              det var att jag fått uppdraget via min hemkommun Nora, som upptäckt
              att detta blivit ett bekymmer för deras del men även för Örebro
              län i övrigt. Det handlar om ca 20 miljoner i minskade intäkter,
              intäkter som de tidigare hade räknat med. Vi skulle kunna hoppas
              att talesättet om droppen som urholkar stenen kunde användas här.
              Då skulle man kunna tänka sig att arbetsmarknadsministern gick
              till finansministern och gjorde upp, men det är väl kanske inte
              något att hoppas på.
            </seg>
            <seg xml:id="i-1e6c2ee60cdbf28e-0">
              Arbetsmarknadsministern anser uppenbarligen att kommunerna får
              skylla sig själva när de med stöd av de tidigare reglerna gett
              många långtidsarbetslösa möjlighet att efter lång frånvaro komma
              in på arbetsmarknaden. I hela landet var det alltså ca 4 000 personer
              som placerades i plusjobb efter det att regeringen fattade beslut
              om att stoppa dessa jobb. Självklart förstår jag att det måste
              vara irriterande för regeringen, men åtgärden att sänka merkostnadsersättningen
              som ett slags straff för att kommunerna slutfört ett antal anställningar
              är inte rimlig. Det är kommunerna, och i många fall de enskilda
              personerna, som kommer att drabbas när kommunerna av just ekonomiska
              skäl kanske måste säga upp plusjobbarna och deras handledare.
            </seg>
            <seg xml:id="i-af4d928734a7f34c-0">
              Även om jag, precis som ministern, tror att många kommuner av
              solidaritet med de inblandade troligtvis kommer att försöka hitta
              andra lösningar för att slippa avbryta uppgjorda avtal kommer
              naturligtvis förutsättningarna för de enskilda plusjobbarna att
              kraftigt försämras. Det som ministern lite föraktfullt kallar
              kommunbonusar är faktiskt pengar som anslagits utöver lönekostnaderna.
              De var avsedda att användas till olika former av utveckling för
              den som är plusjobbare. Det kan gälla fortbildning, handledning
              eller något annat som behövs för att man ska kunna få fotfäste
              på arbetsmarknaden.
            </seg>
            <seg xml:id="i-a054a24408385a1f-0">
              Det är lätt att förstå att den som länge varit utan jobb behöver
              särskilda åtgärder av både praktisk och känslomässig natur för
              att åter kunna etablera sig. Det var till det bonuspengarna skulle
              räcka. Det är alltså i grunden en fråga om människovärde och om
              att se till varje människas behov av stöd. Man kan inte ställa
              någon innanför dörren till en förskola eller ett äldreboende efter
              flera års bortovaro från arbetslivet och tro att den personen
              genast kan börja jobba aktivt med barnen eller de gamla. Det fordras
              naturligtvis mycket i form av introduktion och återkommande handledning
              för att det ska bli bra både för den som fått plusjobbet och för
              arbetsplatsen.
            </seg>
            <seg xml:id="i-65e21b5a380cce6e-0">
              Det är enligt mitt sätt att se alldeles oacceptabelt att man
              på detta sätt bryter avtal vilket innebär att kommunerna mister
              tidigare utlovade ersättningar på motsvarande 600 miljoner kronor.
              Det sker dessutom samtidigt som man skär ned i andra arbetsmarknadspolitiska
              projekt. Det innebär att kommunerna måste ta ställning till hur
              de ska finansiera både de utlovade plusjobben och det minskade
              antalet arbetsmarknadspolitiska projekt. Den ekvationen går inte
              ihop, vilket kommer att innebära stora negativa konsekvenser för
              många arbetslösa.
            </seg>
            <seg xml:id="i-a4c39eb83fd0a217-0">
              Den nye ordföranden i organisationen Sveriges Kommuner och Landsting,
              moderaten Anders Knape, säger i tidningen Dagens Samhälle att
              det viktigaste för honom är att staten börjar respektera finansieringsprincipen.
              Han säger också att han utgår från att den nya regeringen ska
              visa större respekt än den gamla. Regeringens agerande i den här
              frågan visar att hans förhoppning redan kommit på skam. Det vore
              intressant att veta hur Sven Otto Littorin tänker uttrycka sig
              när han försöker förklara sitt ställningstagande för partikamraten.
            </seg>
          </u>
          <note type="speaker" xml:id="i-45c014c4a83537e0-0">
            Anf. 120 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-37">
            <seg xml:id="i-ab0a8c3d252750e7-0">
              Herr talman! Som jag sade och det finns ingen bristande respekt
              i det har jag fått ett tjugotal frågor och interpellationer om
              detta, men bara en mediefråga. Det tror jag beror på att det är
              svårt för gemene man att förstå att 100 procents ersättning i
              stället för 125 procents ersättning skulle vara tillräckligt för
              att kommunerna skulle bryta anställningsavtalet med dem som är
              anställda med plusjobb. Detta av det enkla skälet att det i så
              fall antyder att man inte har någon som helst nytta av de tjänster
              som plusjobbarna utför. Det tycker jag är att förnedra dem som
              utför tjänsterna.
            </seg>
            <seg xml:id="i-183f6b1adc1347eb-0">
              Lennart Axelsson pratar om stöd vid introduktion. Det var så
              det var tänkt, men tre fjärdedelar av plusjobben beviljades mycket
              tidigare och den introduktionen var gjord sedan lång tid tillbaka.
              Jag har svårt att förstå varför man skulle få ytterligare betalt
              för det under hela löptiden.
            </seg>
            <seg xml:id="i-696df4a23f2ca9f2-0">
              För den enskilde personen, som så småningom kommer att lämna
              plusjobben, kommer vi i budgeten att presentera jobb- och utvecklingsgarantin.
              Där kommer en lång rad av de åtgärder som Lennart Axelsson efterlyser
              när det gäller förberedelse för ett varaktigt jobb att finnas.
              Jag vill återigen koppla den diskussionen till nystartsjobben
              och till möjligheterna. Jag tycker att det är väldigt glädjande
              att så många som 40 procent av dem som har fått nystartsjobb är
              personer som har varit arbetslösa i två år eller längre.
            </seg>
            <seg xml:id="i-d14b4291fae14dff-0">
              Slutsatsen är att vi går från 125 procents ersättning till 100
              procent. Kommunerna får fortfarande 1 000 kronor per dag och anställd.
              Det är klart att det är en väldigt omfattande subvention, dels
              av den kostnad man har för den anställde, dels för tjänster som
              nu utförs i kommunerna.
            </seg>
          </u>
          <note type="speaker" xml:id="i-fdc1024fc951ecd2-0">
            Anf. 121 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-1">
            <seg xml:id="i-917fe539afda192f-0">
              Herr talman! Jag försökte ge min syn på vikten av att kunna förbereda
              plusjobbarna för reguljära jobb. Det är bara att konstatera att
              vi inte är överens i den delen. Vi kanske inte behöver orda så
              mycket mer om det.
            </seg>
            <seg xml:id="i-159725cb5e5ed387-0">
              Jag har tittat noggrant på svaret. En del av formuleringarna
              är anmärkningsvärda. Några kommuner har satt sig i en svår situation
              genom sitt sätt att använda merkostnadsersättningarna, skriver
              statsrådet och försöker lägga skulden för att det har blivit så
              här på kommunerna. Jag har förstått att Pajala är en av de kommuner
              som har använt ersättningen för att anställa fler plusjobbare.
              På det viset har man försatt sig i en situation som man kanske
              inte hade behövt hamna i. Men det finns säkerligen en betydligt
              större andel kommuner som inte har betett sig så och som genom
              denna beskrivning kan känna sig utpekade på ett orättfärdigt sätt.
            </seg>
            <seg xml:id="i-104f6e0b7fda46b3-0">
              Statsrådet skriver också: Alliansen gjorde under valrörelsen
              klart att plusjobben är dåliga för såväl individ som samhälle.
              Det är ett konstaterande som inte direkt visar på någon falsk
              blygsamhet. Om man hade skrivit att man ansåg att plusjobben var
              dåliga vore det en sak, men här har man tagit sig någon typ av
              tolkningsföreträde. Vad säger alla de 18 000 arbetslösa som har
              stått utanför arbetsmarknaden i mer än två år det var ju det som
              var kravet för plusjobben och som på det här sättet har fått en
              möjlighet att komma tillbaka till arbetslivet?
            </seg>
            <seg xml:id="i-b7af72f3f8e00f2c-0">
              Det minst kännbara sättet att finansiera ökningen av antalet
              plusjobb är att slopa merkostnadsersättningen, står det också
              i interpellationssvaret. Jag håller med om vad Ulf Holm sade i
              den tidigare interpellationsdebatten. Det finns rimligtvis utrymme
              för att få fram de 600 miljoner som fattades för att kunna låta
              avtalen löpa ut enligt tidigare överenskommelser när man samtidigt
              lägger fram förslag efter förslag som gynnar redan välbeställda.
              Förmögenhetsskatten är ett exempel. Man borde ha kunnat skjuta
              upp den skattesänkningen och ta pengarna för att fullgöra de ingångna
              avtalen.
            </seg>
            <seg xml:id="i-a8876a33944f9f3a-0">
              Sven Otto Littorin skriver: Det är min övertygelse att endast
              en bred samlad politik, som tar sikte på de grundläggande förutsättningarna
              för utbud och efterfrågan, kan ge många möjligheter till riktiga
              jobb. Men det är de människor som av olika skäl har svårigheter
              att få fotfäste på arbetsmarknaden som behöver samhällets stöd
              av olika slag. Att hävda att marknaden och utbud och efterfrågan
              skulle vara lösningen tycker jag verkligen är att svika dessa
              grupper. Det är just marknadsekonomin som är väldigt hård och
              krass när det gäller sådana som inte riktigt svarar mot de krav
              som man ställer.
            </seg>
          </u>
          <note type="speaker" xml:id="i-44ce0497a85a674c-0">
            Anf. 122 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-38">
            <seg xml:id="i-e4c69c347ee4ff2b-0">
              Herr talman! Jag ska inte återupprepa alla argument som vi har
              dragit några gånger här, men återigen: 100 procent av ersättningen
              för kostnaden är fortfarande 100 procent. 1 000 kronor per dag
              och anställd är 1 000 kronor. Därmed tycker jag att vi kan avfärda
              den grundläggande frågan om kommunerna nu kommer att säga upp
              plusjobbare en masse, av det enkla skälet att många kommuner liksom
              jag tycker att även om vi kan diskutera om denna arbetsmarknadspolitiska
              åtgärd är bra eller dålig så utför plusjobbarna i sig bra arbetsuppgifter.
              Det är klart att det är extra bra för en kommun om man får jobbet
              utfört och någon annan står för hela kostnaden. Det är så det
              är i dag.
            </seg>
            <seg xml:id="i-8800f6c4ef24d1e1-0">
              När det gäller den slutliga diskussionen: Jobb- och utvecklingsgarantin
              kommer vi att presentera närmare i budgeten. Då hoppas jag att
              Lennart Axelsson kan få ytterligare svar på hur vi med nystartsjobben
              vill hjälpa dem som har varit borta från arbetsmarknaden länge
              tillbaka i en fast och permanent anställning.
            </seg>
          </u>
          <note type="speaker" xml:id="i-a05c51851ea0b2f6-0">
            Anf. 123 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-2">
            <seg xml:id="i-744639587ec5ba1d-0">
              Herr talman! Jag ska inte förlänga debatten så mycket till. Enligt
              min uppfattning är det här ytterligare ett led i den politik som
              denna regering för, en politik som ökar klyftorna på område efter
              område. Jag tycker att det är tragiskt och oroväckande.
            </seg>
          </u>
          <note type="speaker" xml:id="i-401df9c781aa59b4-0">
            Anf. 124 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-ec9c509ecde04fd6-39">
            <seg xml:id="i-31d8c3ca33a85e27-0">
              Herr talman! Ökar klyftorna? Jag förstår inte alls. Det blir
              100 procents ersättning och 1 000 kronor per dag. För den enskilde
              plusjobbaren betyder inte detta någonting. Det ökar inte en klyfta.
              Det minskar heller ingen för det har vi annat, nämligen en jobbpolitik
              som ser till att få fler i arbete. Det är där den stora klyftan
              i det svenska samhället går: mellan dem som har och dem som inte
              har ett arbete att gå till. Tyvärr ligger orsaken till detta permanentade
              utanförskap i det parti som Lennart Axelsson företräder.
            </seg>
          </u>
          <note xml:id="i-e5ef66ca5efd9f31-13">
            Överläggningen var härmed avslutad.
          </note>
          <note xml:id="i-13f381c036ab930d-0">
            18 § Svar på interpellation 2006/07:382 om skattelättnader för
            hushållstjänster
          </note>
          <note type="speaker" xml:id="i-22f70ddd4ec314d3-0">
            Anf. 125 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-40">
            <seg xml:id="i-38ce7055b6979542-0">
              Herr talman! Lennart Axelsson har frågat mig varför jag i den
              nyligen avlämnade propositionen valt att sätta taket för skattereduktionen
              för hushållstjänster till 50 000 kronor och hur jag avser att
              agera för att motverka negativa fördelningseffekter av förslaget.
              Lennart Axelsson har även frågat mig vilka åtgärder jag kommer
              att vidta för att minimera gränsdragningsproblematiken.
            </seg>
            <seg xml:id="i-7a8ccbcb3b240530-0">
              Syftet med skattereduktionen är bland annat att antalet arbetstillfällen
              i den vita sektorn ska öka. Att fler kommer in på arbetsmarknaden
              och att skillnaden mellan kvinnors och mäns möjligheter att delta
              i arbetslivet minskar medför positiva fördelningseffekter i samhället.
            </seg>
            <seg xml:id="i-76e90376ea56808a-0">
              För att kunna kontrollera kostnaderna i ett system med skattereduktion
              för hushållstjänster bör en högsta nivå finnas. Eftersom skattereduktionen
              omfattar bland annat barnpassning och omsorgstjänster bör gränsen
              inte heller vara för låg. Det är regeringens bedömning att 50
              000 kronor är en lämplig högsta nivå.
            </seg>
            <seg xml:id="i-2d21eb3db3fe4595-0">
              En skattereduktion på 50 procent medför även att vanliga hushåll
              och personer med lägre inkomster kommer att ha möjlighet att köpa
              hushållstjänster. För många innebär det bland annat större möjligheter
              att öka sin egen arbetstid. Dessa personer kommer då att få högre
              inkomster. Förslaget leder alltså inte till en överföring från
              vanliga hushåll till förmögna hushåll.
            </seg>
            <seg xml:id="i-d40033aae27a15d1-0">
              Det är svårt att hitta en bra gräns för vilka tjänster som ska
              ingå. Trots detta är det nödvändigt att göra en gränsdragning.
              I propositionen har det gjorts tydligare vilka tjänster som omfattas.
              Regeringen har därmed beaktat Skatteverkets och andra instansers
              synpunkter. Det krävs också att flera av tjänsterna ska utföras
              i eller i nära anslutning till bostaden. Svårigheterna runt gränsdragningen
              har därigenom minskat.
            </seg>
            <seg xml:id="i-a7b06830ed463d1b-0">
              Avslutningsvis vill jag tala om att regeringen har för avsikt
              att tillsätta en utredning för att bland annat följa upp skattereduktionen.
              I samband med detta kan såväl nivån som gränsdragningen eventuellt
              komma att justeras.
            </seg>
          </u>
          <note type="speaker" xml:id="i-448a90f66cb84e40-0">
            Anf. 126 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-3">
            <seg xml:id="i-04f4397a1e739c56-0">
              Herr talman! Jag tackar finansministern för svaret. I svaret
              sägs att ett av syftena med förslaget är att öka sysselsättningen
              och minska svartarbetet. Regeringen drar slutsatsen från utländska
              studier att de torde visa på positiva effekter för sysselsättningen.
              I stället borde en rimlig slutsats vara att reducerad skatt på
              hushållsarbete innebär mindre svartarbete men att effekterna är
              begränsade. Sett totalt till arbete och sysselsättning verkar
              effekterna kunna bli ännu mindre.
            </seg>
            <seg xml:id="i-f95255eee52522f6-0">
              Lyssnar man på den nuvarande debatten i Finland kan man konstatera
              att det finns statistik fram till år 2005. Den visar på en kraftig
              ökning av kostnaden för staten från 32 miljoner euro år 2001 till
              140 miljoner år 2005. Det har gjort att man i Finland börjar på
              att fundera om man måste dra åt det på något sätt för att hindra
              kostnadsutvecklingen.
            </seg>
            <seg xml:id="i-cf88fc2de557d6d5-0">
              Den danska studien nämns inte alls. Inget sägs om att den danska
              skattereduktionen efter tio år i dag nästan helt är avvecklad
              och nu endast berör pensionärer. Intressant är också att det var
              en borgerlig regering som tog bort subventionerna i Danmark.
            </seg>
            <seg xml:id="i-af631ca43aab5768-0">
              Så här sade Anders Foug Rasmussen i en debatt i Folketinget:
              Det vi har skrivit bort är först och främst hemservice till välbeställda
              grupper. Det vi bevarat är hemservice till mindre bemedlade grupper.
              Det tycker jag faktiskt är ett rimligt sätt att inrätta hemservice
              på.
            </seg>
            <seg xml:id="i-ad67793b7004a76c-0">
              När får vi höra Anders Borg göra samma konstaterande som sina
              borgerliga kamrater i Danmark? Varför finns inte Danmarks slutsatser
              med i underlaget till propositionen?
            </seg>
            <seg xml:id="i-c24c469ec09d53b8-0">
              Det allvarligaste felet med förslaget och en av de viktigaste
              frågorna i min interpellation är de fördelningseffekter denna
              skattereduktion kommer att ha. De stora vinnarna är de hushåll
              som redan i dag har höga inkomster och som köper hushållsnära
              tjänster.
            </seg>
            <seg xml:id="i-8a437ee40d5dab85-0">
              Har hushållet riktigt stora utgifter kan skatterabatten bli så
              stor som 100 000 kronor på ett år för ett hushåll med två vuxna.
              Det är lika mycket som åtta barnbidrag eller mer än vad många
              pensionärer har att leva på under ett helt år.
            </seg>
            <seg xml:id="i-4bedb29634606ff3-0">
              Om ett hushåll skulle behöva ekonomisk hjälp till hushållsarbete
              handlar inte behovet om att kunna köpa in hushållstjänster för
              200 000 kronor. Har man råd att lägga så stora summor på hjälp
              i hemmet har man säkert också råd att betala det själv utan subventioner.
            </seg>
            <seg xml:id="i-d0412a100c675172-0">
              Den moderata morgontidningen Svenska Dagbladet redovisade en
              undersökning i oktober om hushållsnära tjänster. Den visar att
              knappt var fjärde tillfrågad kan tänka sig att köpa städhjälp
              om den kostar 155 kronor i timmen. 70 procent skulle inte utnyttja
              det eller ha råd att göra det.
            </seg>
            <seg xml:id="i-e81a4db324efd675-0">
              Enligt regeringens egna siffror skulle skatterabatten till dem
              som redan i dag köper dessa tjänster uppgå till 1 miljard kronor.
              Det mesta av denna miljard kommer att hamna hos förmögna hushåll.
              Det höga taket på 50 000 kronor kan därför inte betraktas som
              annat än en frikostig gåva till förmögna hushåll från vanliga
              hushåll.
            </seg>
            <seg xml:id="i-3b809f6a5345445a-0">
              De ensamstående och lågavlönade personer som skulle vara i störst
              behov av avlastning, däribland mina arbetskamrater inom vården
              hemma i Nora och runt om i landet, kommer inte att ha råd att
              köpa det. De får nöja sig med att subventionera friska, välbärgade
              familjer i storstadsregionen.
            </seg>
            <seg xml:id="i-02073573c3872e40-0">
              Min fråga kvarstår. Jag har inte fått någon bra förklaring till
              varför skattesubventionen är så hög. Regeringens agerande är inget
              annat än en frikostig gåva från de fattiga till de rika.
            </seg>
          </u>
          <note type="speaker" xml:id="i-651cb15b58060269-0">
            Anf. 127 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-41">
            <seg xml:id="i-b1f514e69b2e6808-0">
              Herr talman! Interpellanten har ställt en viktig fråga här. Jag
              tycker ändå att det blir en förskjutning bort från det som borde
              vara debattens kärna. Hur skapar vi förutsättningar för människor
              att få ihop sin vardag? Hur skapar vi förutsättningar för kvinnor
              att delta i arbetslivet? Hur skapar vi förutsättningar för en
              högre sysselsättning?
            </seg>
            <seg xml:id="i-8f1617f08457ca9a-0">
              Tittar vi på hur människor lever sina liv vet vi att vi har jämställdhet
              i Sverige fram tills barnen kommer. Därefter återgår vi till väldigt
              traditionella könsmönster där kvinnor ansvarar för hämtning och
              lämning på dagis, där kvinnor ansvarar för att handla mat, transportera
              mat till hemmet, laga mat och tvätta och städa i mycket större
              utsträckning än män. Män och kvinnor jobbar ungefär lika mycket,
              men männen jobbar på arbetsmarknaden och kvinnorna ofta i hemmet.
            </seg>
            <seg xml:id="i-4bad0ec04fc130b2-0">
              Här har det svenska skattetrycket bidragit till att upprätthålla
              olika könsstrukturer och syn på vad män och kvinnor gör. Logiken
              i förslaget är att om man har väldigt höga skatter på tjänster
              som man kan ersätta med eget arbete och svartarbete försvinner
              den typen av marknad.
            </seg>
            <seg xml:id="i-909adb3edd235430-0">
              Detta är komplement till arbete. Det är när man arbetar man behöver
              barnomsorg, hjälp med att handla mat och hjälp med städning. Men
              det är inte alla som behöver det i lika stor utsträckning. Det
              är fler kvinnor än män om vi på allvar ska göra någonting åt de
              brister i jämställdhet vi har i Sverige. Det tycker jag vore centralt
              att göra.
            </seg>
            <seg xml:id="i-9705fad7e3d14f23-0">
              Jag kan jättegärna konstatera att varaktiga ökningar av sysselsättningen
              är mycket svåra att beräkna och uppnå. Skulle vi till exempel
              försöka utvärdera de 3040 miljarder som Socialdemokraterna per
              år spenderade på olika Amsåtgärder skulle nog den gängse slutsatsen
              vara att det med stor sannolikhet inte har haft någon varaktig
              effekt på sysselsättningen. Det skulle jag till och med säga är
              den konventionella slutsatsen i forskningen. Det har inte hindrat
              Socialdemokraterna att år efter år spendera de pengarna.
            </seg>
            <seg xml:id="i-dbd16134366f8ef4-0">
              Här har vi ett förslag som har en begränsad kostnad och som har
              en viss effekt på den varaktiga sysselsättningen. Logiken i det
              är klockren. När man minskar skattekilar och möjliggör för en
              sektor som i dag inte finns därför att det är för höga skatter
              blir det en ökad sysselsättning. När man därtill har en ytterligare
              effekt att man underlättar för fler kvinnor att arbeta har det
              en effekt som bidrar till både att ekonomin fungerar bättre och
              att det blir något fler jobb.
            </seg>
            <seg xml:id="i-38c6479f38dd1023-0">
              Fördelningseffekterna är komplicerade att bedöma på kort sikt.
              Den stora positiva fördelningseffekten kommer av att fler människor
              kommer i arbete. Det tycker jag att Socialdemokraterna tyvärr
              har glömt bort. Fördelningspolitik handlar inte om ersättningsnivåer
              i olika bidragssystem. Det handlar om förutsättningar för full
              sysselsättning.
            </seg>
            <seg xml:id="i-dca068d42605f9c0-0">
              Kärnan i det som var den svenska modellens adelsmärke var att
              de flesta människor hade möjlighet att vara i arbete och att inte
              över en miljon människor stod utanför arbetsmarknaden. Vi försöker
              att sanera den massarbetslöshet som ett långt socialdemokratiskt
              regeringsinnehav har lämnat efter sig.
            </seg>
            <seg xml:id="i-10e7258a59852ce1-0">
              Vi är beredda att pröva många olika vägar. Det är inte så att
              hushållstjänster är en lösning på Sveriges sysselsättningsproblem.
              Men det är ett steg på vägen. Det är ett sätt att underlätta för
              människor att få ihop vardagslivet. Det är ett sätt att öka jämställdheten
              något.
            </seg>
            <seg xml:id="i-6c50f3b487b0a4ff-0">
              Det är också ett sätt att bidra till att vi får en något högre
              sysselsättning. Det har därför också positiva fördelningseffekter.
              Därför är det motiverat att man sätter en gräns som är förhållandevis
              hög. Ett generöst system leder till lite mer jobb och lite bättre
              effekter för jämställdhet.
            </seg>
          </u>
          <note type="speaker" xml:id="i-fb9e8e7d9a495968-0">
            Anf. 128 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-4">
            <seg xml:id="i-735be8165d5ddb6e-0">
              Herr talman! Finansministern talar om högre sysselsättning. Vi
              är naturligtvis också väldigt intresserade av att se till att
              människor kommer i arbete. Det var därför vi just använde oss
              av arbetsmarknadsåtgärder, som finansministern tycker är någonting
              man inte ska använda sig av.
            </seg>
            <seg xml:id="i-409626faeb4523f7-0">
              Det är en möjlighet för människor att utveckla sig så att de
              blir starkare på arbetsmarknaden. Det är den politiken som vi
              vill föra. Den nuvarande regeringen tar i princip bort möjligheterna
              för människor att komma tillbaka på det viset.
            </seg>
            <seg xml:id="i-a85bfd400eca68ce-0">
              Den beräknade kostnaden för förslaget är 1,3 miljarder. Med de
              pengarna skulle man kunna skapa jobb inom offentlig sektor som
              riktade sig till människor som har verkliga behov av hjälp hemma.
              Äldre som till exempel i dag har svårt att få hjälp skulle på
              det viset kunna få det på ett annat sätt. Det är människor som
              i varje fall inte kommer att kunna köpa de tjänsterna.
            </seg>
            <seg xml:id="i-69b36857f7c234c2-0">
              Jag fick inget svar på varför inte Danmark kom med i underlaget
              för propositionen. Men det finns ju möjlighet för finansministern
              att komma in på det i sin nästa replik.
            </seg>
            <seg xml:id="i-3fe43699baa5cd2d-0">
              Men jag tycker att det är bra att man har lyssnat på Skatteverkets
              kritik när det gäller gränsdragningar. Det är skillnad på förslaget
              i propositionen och i den lagrådsremiss som lämnades.
            </seg>
            <seg xml:id="i-0a351ac41610fb13-0">
              Jag tycker också att det är bra att man säger sig ha för avsikt
              att tillsätta en utredning som ska se över både nivån på subventionen
              och eventuella gränsdragningsproblem. Samtidigt tyder detta på
              att man har lämnat ett förslag där osäkerheten om olika konsekvenser
              är stor. Det måste betraktas som både oansvarigt och skrämmande
              att man inte har förberett detta mer än man har gjort.
            </seg>
            <seg xml:id="i-e56b65d331bae216-0">
              Till slut skulle jag vilja gå in på någonting som Statskontoret
              tog upp i sitt remissvar. Jag har min dagliga gärning här i riksdagen
              i socialutskottet. Därför känns det extra viktigt att ta upp just
              den delen. Det handlar om konsekvenser för den offentligt finansierade
              äldreomsorgen. Statskontoret belyser där en fråga som inte har
              fått något utrymme i debatten tidigare åtminstone inte något som
              jag har upptäckt.
            </seg>
            <seg xml:id="i-2cf1de5b2165342e-0">
              Statskontoret skriver så här: Kommer standarden att kunna höjas
              för de grupper som inte själva har råd att finansiera exempelvis
              hjälp för att vistas ute? Eller kommer samhällets åtaganden gentemot
              dessa individer tvärtom att begränsas när mer resursstarka grupper
              ordnar sin omsorg på annat sätt?
            </seg>
            <seg xml:id="i-8358f733d52aa1a9-0">
              Jag tycker att det är en i högsta grad befogad fråga, som jag
              undrar om finansministern har någon kommentar till.
            </seg>
            <seg xml:id="i-5a184eb598bfd52f-0">
              I valrörelsen pratade framför allt Maud Olofsson om att förslaget
              skulle ses som en jämställdhetsreform. Jag förstod att finansministern
              var inne på de banorna också. Man menar att kvinnorna skulle bli
              mer jämställda när huset är rent och gräsmattan klippt genom den
              subvention som man får.
            </seg>
            <seg xml:id="i-42600e59abaad52a-0">
              Vi tycker däremot inte att det är ett bra sätt att gå för att
              öka jämställdheten. Vi tycker att det är bättre att var och en
              ser till att dela på de uppgifter man har i hemmet på ett annat
              sätt. Vi tycker att förslaget i grunden är ojämlikt och orättvist
              och att det bara ökar klyftorna ytterligare i vårt samhälle.
            </seg>
          </u>
          <note type="speaker" xml:id="i-76ad7d0bf75091a5-0">
            Anf. 129 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-42">
            <seg xml:id="i-3ebef8ec80934cdd-0">
              Herr talman! Jag delar naturligtvis Lennart Axelssons vurm för
              äldreomsorgen. Här har vi ett stort reformbehov och en stor betydande
              reformagenda. Det handlar om att öka människors möjligheter att
              välja boende och boendeort. Det handlar om att vi måste tydliggöra
              vilka krav människor har rätt att ställa på kvaliteten i äldreomsorgen.
              Det handlar också om att vi måste tillföra resurser för att höja
              kvaliteten och öka tryggheten för de äldre som behöver hjälp.
            </seg>
            <seg xml:id="i-66b64d9c9fdc0806-0">
              Där har vi varit tydliga i det valmanifest vi presenterade i
              somras. Detta kommer vi gradvis att uppfylla under mandatperioden.
              Det är ett mycket viktigt löfte från vår sida äldreomsorgen ska
              upplevas som tryggare och av en högre kvalitet 2010 än vad som
              har varit fallet tidigare.
            </seg>
            <seg xml:id="i-82dff3cd293cb9a3-0">
              Det är naturligtvis glädjande att Socialdemokraterna har omprövat
              sin njugga hållning till viktiga välfärdsverksamheter och nu är
              beredda att tillskjuta de medel som aldrig kom under det långa
              regeringsinnehavet.
            </seg>
            <seg xml:id="i-81a83708e7b30591-0">
              Det är intressant att notera att Lennart Axelsson säger att Socialdemokraterna
              är väldigt intresserade av sysselsättning. Det är en insikt som
              har smugit sig på lite grann efter valförlusten. Den lyste ännu
              tydligare med sin frånvaro under mandatperioden.
            </seg>
            <seg xml:id="i-48220b7755d9f77c-0">
              Vi är på väg att uppfylla det 80-procentsmål som den socialdemokratiska
              regeringen satte upp. Det är ett mål som man kan ha synpunkter
              på eftersom det också inkluderar sjukskrivna, men vi är på väg
              att uppfylla det. Det lyckades aldrig Socialdemokraterna göra
              under sitt regeringsinnehav bland annat därför att det nästan
              inte vidtogs några åtgärder. Det var mycket få åtgärder som varaktigt
              höjde sysselsättningen. Det var efterfrågestimulanser, bidragsförstärkningar,
              ökade regleringar och många Amsåtgärder. Men det var nästan inga
              åtgärder som gjorde att man varaktigt höjde sysselsättningen.
              Därför blev det inte heller någon varaktig ökning av sysselsättningen.
            </seg>
            <seg xml:id="i-a0f710c659cd8874-0">
              Det är naturligtvis besvärande för Socialdemokraterna att vi
              under de första två åren vi har regeringsmakten kommer att ha
              skapat fler jobb än Socialdemokraterna gjorde under hela den period
              de satt från 1994 och framåt. Jag förstår att man därför gärna
              vill tala om att man nu prioriterar sysselsättning. Om ni hade
              visat någon energi i den frågan tidigare, när ni själva hade regeringsmakten,
              så kanske ni hade haft bättre förutsättningar att sitta kvar.
            </seg>
            <seg xml:id="i-1a935e3e38f6fe93-0">
              Det är lite grann samma sak med jämställdheten. Lennart Axelsson
              säger helt klokt att vi ska dela på arbetsuppgifterna i hemmet.
              Men vi vet att det inte har skett några stora förskjutningar i
              hur arbetet fördelas i hemmen under de senaste 1015 åren. Männen
              arbetar på arbetsmarknaden och kvinnor sköter en väsentligt större
              del av hemservicen. Det är tvätten, städningen, hämtningen och
              lämningen, att köpa och laga maten. Det är de sakerna som män
              tar litet ansvar för. När SCB mäter kan man inte bland småbarnsföräldrar
              se att män har spenderat en enda minut på att tvätta i ett svenskt
              hem. Det är naturligtvis ett genomsnitt, men det är ändå belysande.
              Kvinnor bär ett mycket, mycket tyngre ansvar för det arbete som
              sker i hemmet.
            </seg>
            <seg xml:id="i-0ae547f346a7a63c-0">
              Man kan naturligtvis säga att detta är en oortodox variant. Så
              här har vi inte gjort förut i Sverige! Varför ska det vara nödvändigt?
              Vi har prövat andra vägar, och de har inte fungerat. Låt oss nu
              pröva om ett hushållsavdrag en skattereduktion för hushållstjänster
              kan underlätta för jämställdheten!
            </seg>
            <seg xml:id="i-8c7df7f3683bcf26-0">
              Vi vill titta på det här, men det är klart att utredningen tillsätts
              med ambitionen att vidga systemet och göra det enklare att använda
              så att man slipper krångel med kvitton. Vi gör ju inte en utvärdering
              av systemet för att vi vill begränsa det. Men om det finns gränsdragningsproblem
              och svårigheter i systemet ska man alltid ha en vilja att titta
              över det.
            </seg>
          </u>
          <note type="speaker" xml:id="i-5fb640c86c7adab5-0">
            Anf. 130 LENNART AXELSSON (s):
          </note>
          <u who="lennart_axelsson_82f7c1" xml:id="i-387b68939164444b-5">
            <seg xml:id="i-e9278751a0d3c8b1-0">
              Herr talman! Det är intressant att finansministern upplever att
              drygt 3 000 nystartsjobb och skattesänkningar för framför allt
              de välbeställda skulle ha effekt på arbetslösheten och sysselsättningen.
              Det är naturligtvis inte så. Det är den tidigare förda politiken
              och den högkonjunktur som vi nu upplever som har störst betydelse
              för det här. Det vore ganska konstigt om det redan nu skulle ha
              fått effekten att arbetslösheten sjunker.
            </seg>
            <seg xml:id="i-dac16e4cc6bce2ce-0">
              Den fråga vi ställde i valrörelsen ett otal gånger och även nu
              efteråt är: Finns det något som visar på att en skattesänkning
              skulle kunna skapa nya jobb? Det vore intressant om man kunde
              få den frågan besvarad nu så här en tid efter valrörelsen.
            </seg>
            <seg xml:id="i-853f215a2cf52dc8-0">
              Det här är ett förslag som ger redan välbärgade ytterligare skattesänkningar;
              det råder ingen tvekan om det. Det är nog bara finansministern
              som inte ser att det har den effekten. Det finns mycket som man
              kan kalla för dödvikt, alltså en kostnad som många har redan i
              dag och som de blir av med. Det är människor som köper de här
              tjänsterna och som har råd att göra det. De skulle mycket väl
              kunna fortsätta att köpa tjänsterna utan subvention. Precis som
              i de andra fallen med skattesänkningar handlar det om att det
              är de sjuka, de arbetslösa och de lågavlönade som får betala.
            </seg>
            <seg xml:id="i-cc81cdb882ac8e6f-0">
              Nu har det också visat sig att det inte finns pengar för att
              genomföra investeringar i infrastrukturen vägar och järnvägar.
              Någonstans möts det här. Om man tar bort skatteintäkter i den
              omfattning som regeringen nu har börjat med och fortsätter med
              det den här mandatperioden ut så kommer det att visa sig att man
              inte kan genomföra de satsningar som man säger sig vilja göra.
            </seg>
          </u>
          <note type="speaker" xml:id="i-50956f8630689414-0">
            Anf. 131 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-43">
            <seg xml:id="i-ba8e6f8a76e3210e-0">
              Herr talman! Jag förstår att Lennart Axelsson på många sätt innerst
              inne gläds åt valresultatet att vi slapp den socialdemokratiska
              regeringen och fick en borgerlig. Det är ju själva förutsättningen
              för att man ska kunna föra den här diskussionen på det här sättet.
            </seg>
            <seg xml:id="i-58b40acf8a69b2e2-0">
              Hur såg det ut när man kompenserade för egenavgifterna? Hur stora
              skattelättnader blev det då för de allra rikaste i samhället?
              Hur var det när man avskaffade arvsskatten? Hur stora skattelättnader
              blev det för de välbeställda då? När man plockade bort gåvoskatten,
              när man lade in begränsningsregler i förmögenhetsskatten och när
              man reducerade fastighetsskatten hur blev det då? Hur var det
              med alla de andra förslag som den socialdemokratiska regeringen
              lade fram och som bidrog till att inkomstspridningen ökade, att
              förmögenhetsskillnaderna växte, att de regionala skillnaderna
              ökade och att man drev in en kil av klyftor i det svenska samhället?
            </seg>
            <seg xml:id="i-af311b2538240da3-0">
              Jag förstår att det var jobbigt att behöva ta ansvar för den
              regeringspolitiken. Då är det mycket lättare att stå och prata
              om att vi nu gör förändringar av förmögenhetsskatten som naturligtvis
              är artskilda från de effekter det får när man tar bort arvsskatten.
              De går ju inte att diskutera på samma dag, tydligen! Det måste
              naturligtvis vara radikalt skiljaktiga effekter. Jag skulle vilja
              se en fördelningsanalys där man jämför de förslagen. Jag är rätt
              övertygad om att det skulle se rätt likartat ut. När man kompenserar
              för egenavgifterna ser det helt annorlunda ut än ett jobbavdrag.
              Det ena är en politik för arbetarklassen, och det andra är en
              politik för överklassen. Sanningen är att det inte ser ut så.
              Ibland måste man fatta den typen av beslut för att skapa förutsättningar
              för långsiktig produktion.
            </seg>
            <seg xml:id="i-7748caff008c62b8-0">
              Det var det Socialdemokraterna gjorde när de avskaffade arvsskatten.
              Det var det de gjorde när de avskaffade gåvoskatten. Det kan man
              ha synpunkter på, men det var ändå förslag där man försökte ta
              ansvar för att förbättra villkoren.
            </seg>
            <seg xml:id="i-c06b136e58c49a33-0">
              Sedan är naturligtvis inte nystartsjobb eller hushållstjänster
              det viktigaste i vår jobbpolitik, utan det är att det ska löna
              sig att arbeta, att det ska bli enklare att anställa och mer attraktivt
              att driva företag. Det är en samlad politik som leder till en
              ordentlig ökning av sysselsättningen.
            </seg>
          </u>
          <note xml:id="i-e5ef66ca5efd9f31-14">
            Överläggningen var härmed avslutad.
          </note>
          <note xml:id="i-02600fec1aafc807-0">
            19 § Svar på interpellation 2006/07:439 om fördelningspolitik
          </note>
          <note type="speaker" xml:id="i-a41a6bf637799fb1-0">
            Anf. 132 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-44">
            <seg xml:id="i-d8ea699e5959b8f2-0">
              Herr talman! Mikaela Valtersson har frågat mig om åtgärder för
              att minska de ekonomiska klyftorna i samhället.
            </seg>
            <seg xml:id="i-d5f9fa3b49e97ba7-0">
              Regeringens viktigaste uppgift är att bryta utanförskapet på
              arbetsmarknaden. Människor ska kunna gå från bidrag till arbete.
              Med en politik inriktad mot att få fler i arbete kan bidragsberoende
              och ekonomiska skillnader minska. Det är nyckeln till mindre skillnader
              mellan låg- och höginkomsttagare och en förbättrad ekonomisk situation
              för människor som står utanför arbetsmarknaden.
            </seg>
            <seg xml:id="i-556f3cb652df3c6d-0">
              Det följer av att regeringen gör det mer lönsamt att arbeta.
              Sänkt skatt riktad till låg- och medelinkomsttagare är ett viktigt
              led. I dag har personer med låga inkomster alltför ofta höga marginaleffekter.
              Om inkomsten ökar minskar bidragen. Man riskerar att hamna i en
              fattigdomsfälla, en situation med permanent låg levnadsstandard.
            </seg>
            <seg xml:id="i-6546740d50add5e1-0">
              Det är av den anledningen som regeringen riktar sina skattesänkningar
              mot låg- och medelinkomsttagare så att det tydligt lönar sig att
              arbeta för just dem.
            </seg>
            <seg xml:id="i-b26705546007de6e-0">
              Effekten är tydlig. 30 av 40 miljarder i skattesänkningar går
              till låg- och medelinkomsttagare. Skatten sänks mellan 5,2 procent
              och 3,6 procent för låg- och medelinkomsttagare. Höginkomsttagare
              får en mindre skattesänkning på mellan 2,8 och 2,2 procent.
            </seg>
          </u>
          <note type="speaker" xml:id="i-05187b63a66c0f8f-0">
            Anf. 133 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-2ee51d1d6d27674e-0">
            <seg xml:id="i-3651ee320852f2da-0">
              Herr talman! I valrörelsen talade Anders Borg och andra företrädare
              för regeringens partier om den skattesänkning man skulle göra
              om man vann valet och att den skulle ha en tydlig låginkomstprofil.
              Nu säger finansministern att 30 av de 40 miljarder som regeringen
              sänker skatten med går till dem med de lägsta inkomsterna. Om
              man räknar på det handlar det om dem som har under 375 000 per
              år, alltså ca 31 000 i månaden. Jag tror faktiskt att vi lever
              i lite olika världar, om man tycker att den som tjänar 31 000
              månaden hör till dem med de lägsta inkomsterna.
            </seg>
            <seg xml:id="i-2248bea7b51d66ae-0">
              Jag tycker att regeringen pratar väldigt lovvärt om minskat utanförskap
              och skattesänkningar till låginkomsttagare. Det är en lovvärd
              ambition, men det bör också granskas hur man lever upp till den.
            </seg>
            <seg xml:id="i-411f39038d70fbeb-0">
              Man blir minst sagt lite förbluffad när man analyserad fördelningseffekterna
              av regeringens ekonomiska politik och verkligheten visar sig vara
              en helt annan än den som man har utlovat. Enligt beräkningar som
              jag har låtit riksdagens utredningstjänst göra går 37 procent
              av regeringens totala skattesänkningsförslag till de två grupper
              som har högst inkomst, inkomstdecilerna 9 och 10, eller i siffror
              15 miljarder.
            </seg>
            <seg xml:id="i-a9505b2f419fc01e-0">
              Om man också väger in andra förändringar som den borgerliga regeringen
              nu genomför får de 10 procent av befolkningen som har inkomster
              över 413 000 per år hela 27 procent av den totala inkomstökningen.
              Om man omvänt tittar på den tiondel av befolkningen som har allra
              lägst inkomst får de ungefär en femtiondel av inkomstförstärkningen.
            </seg>
            <seg xml:id="i-05daa3ab1a4fd8b7-0">
              Jag skulle vilja fråga om finansminister Anders Borg anser att
              detta är rimligt och om ni med detta har uppfyllt ambitionerna
              att minska utanförskapet och prioritera dem med de lägsta inkomsterna.
              Man har alltid ett val i politiken. Det går att göra även skattesänkningar
              med en helt annan fördelningsprofil.
            </seg>
            <seg xml:id="i-aeacb11de78c7f7c-0">
              I vår budgetmotion i höstas hade vi i Miljöpartiet ett skattesänkningsförslag
              med en helt annan prioritering. Med vårt förslag gick 60 procent
              av den totala inkomstförstärkningen till dem med de allra lägsta
              inkomsterna, de i de tre lägsta inkomstdecilerna. 25 procent av
              inkomstförstärkningen gick till dem med allra lägst inkomst, medan
              de som hade högst inkomst i stället fick en skattehöjning med
              vårt förslag.
            </seg>
            <seg xml:id="i-f3bdc2cbafcdf301-0">
              Men det är tydligt att regeringen inte har uppfyllt sitt löfte
              om en skattesänkning som gynnar dem med lägst inkomst. Att säga
              det är felaktigt och vilseledande.
            </seg>
            <seg xml:id="i-8ea9992a8331db2a-0">
              Jag skulle därför vilja fråga Anders Borg om regeringen vill
              minska inkomstklyftorna. Har ni en sådan politisk ambition och
              hur ska den i så fall uppnås?
            </seg>
          </u>
          <note type="speaker" xml:id="i-5c9e10dce85efcec-0">
            Anf. 134 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-45">
            <seg xml:id="i-a5788720315eab9d-0">
              Herr talman! Det här är naturligtvis en debatt som är komplicerad
              att förhålla sig till. Jag tillhör dem som har ägnat störst energi
              åt att göra fördelningsanalyser av skattereformer. Jag har lite
              svårt att veta om jag ska tro på att Mikaela Valtersson tror på
              den analys hon torgför här eller om det hon säger är mer att betrakta
              som ett politiskt spel. En analys där definitionen av höginkomsttagare
              ligger någon tusenlapp över genomsnittsinkomsten för en heltidsarbetande
              är lite svår att ta på allvar. Det skulle innebära att hälften
              av alla heltidsarbetande enligt Mikaela Valtersson ska definieras
              som höginkomsttagare. Det skulle innebära att en polis som jobbar
              lite övertid, en sjuksköterska, en lärare och de flesta som ligger
              snäppet över medelinkomsten är höginkomsttagare om man jobbar
              heltid. Det handlar om en fördelningsanalys där tonåringar, studenter,
              värnpliktiga och alla möjliga grupper ingår. Det är naturligtvis
              inte en seriös analys.
            </seg>
            <seg xml:id="i-23f96ad749856e89-0">
              Jag måste nästan få vända på frågan. Har Mikaela Valtersson sett
              fördelningsanalyser av skattereformer någon gång? Har hon till
              exempel tittat på hur fördelningsanalysen av skattereformen 9091
              ser ut relativt vårt jobbavdrag? Har hon jämfört vårt jobbavdrag
              med den kompensation för egenavgifterna som Miljöpartiet var med
              och genomförde? Hon står här och angriper förslag när den tionde
              decilgruppen i den skattereform som genomfördes under den tid
              Miljöpartiet hade inflytande kanske är två tre gånger så stor.
              Då ställer Mikaela Valtersson en fråga till mig om hur vi kan
              genomföra en politik som skulle leda till ökade klyftor. Den politik
              som Mikaela Valtersson var ansvarig för under de år man samarbetade
              med Socialdemokraterna bidrog i sådana fall mer till att öka klyftorna.
            </seg>
            <seg xml:id="i-dd49778092087966-0">
              Det som är speciellt med vår politik, och det förstår jag att
              Mikaela Valtersson har svårt att ta till sig givet hur den egna
              politiken ser ut, är att effekterna av att vi sänker marginaleffekterna
              med 5 procent för dem som har de lägsta inkomsterna i de lägsta
              decilgrupperna, 2 procent för dem som har genomsnittsinkomster
              och ingen procent för dem med riktigt höga inkomster blir att
              det blir fler som arbetar med låga inkomster. Effekten av det
              blir att inkomstökningar kanske blir tre fyra gånger så stora
              i decilgrupp 1 och 2 som de är i decilgrupp 10. Det resonemanget
              förutsätter att människor reagerar på incitament, och det kan
              jag förstå om Miljöpartiet inte accepterar som utgångspunkt. Själva
              idén i det skatteförslag ni själva har lagt fram, nämligen att
              förbättra grundavdraget, har ju ingen som helst effekt på svensk
              ekonomi. Det har noll sysselsättningseffekt. Att göra en kraftig
              höjning av grundavdraget innebär att man får en konsumtionsstimulans
              som måste leda till att man får kompenserande effekter via räntor,
              men det har ingen effekt noll effekt. Inte ett jobb skapas genom
              att man förbättrar grundavdraget på det sättet. Det är en politik
              som ur jobbsynpunkt är att betrakta som helt meningslös. Det går
              inte att hävda att den har någon som helst effekt på jobben.
            </seg>
            <seg xml:id="i-d96adbcb4132748a-0">
              Jag förstår att Mikaela Valtersson har svårt för detta. Efter
              att ha tagit del av Mikaela Valterssons artiklar och den här interpellationen
              måste jag säga att den svåraste frågan för mig är: Tror Mikaela
              Valtersson själv på detta? Tror hon att de här märkliga analyserna
              som Miljöpartiet sprider ut har något med verkligheten att göra?
              Eller är de konstruerade som ett politiskt glaspärlespel där detta
              är någon typ av propagandagimmick? Är det en ärlig övertygelse?
              Har Mikaela Valtersson så begränsade kunskaper om fördelningsanalyser
              att hon inte ser vad det är för rappakalja hon sprider?
            </seg>
          </u>
          <note type="speaker" xml:id="i-f4fdeb22a4432903-0">
            Anf. 135 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-2ee51d1d6d27674e-1">
            <seg xml:id="i-943ee4d8b6585119-0">
              Herr talman! Det är, som Anders Borg sade, en ganska komplicerad
              diskussion där det gärna blir mycket sifferexercis och så.
            </seg>
            <seg xml:id="i-9245b5fe71401e40-0">
              Självfallet tror jag på det vi säger, och jag tror på riksdagens
              utredningstjänst när vi ber dem titta på vilka effekter regeringens
              skattepolitik och övriga ekonomiska politik får för de olika inkomstdecilerna
              och för olika inkomstgrupper i Sverige. Varför skulle jag inte
              tro på det?
            </seg>
            <seg xml:id="i-58272788c1d3eb65-0">
              I min värld har också de 2 ½ miljon människor som inte har ett
              arbete, som står utanför arbetsmarknaden, som är pensionärer,
              sjuka eller arbetslösa, också ett värde. Det har också en betydelse
              vilken förändring de får. Det handlar inte bara om den aspekten
              att det ger jobb, vilket är en viktig sak, utan också om de enskilda
              individerna och vad det betyder för dem och deras levnadsstandard.
              Det är också en viktig aspekt, i varje fall för oss i Miljöpartiet.
            </seg>
            <seg xml:id="i-0bf6fdd49881880b-0">
              Anders Borg säger i svaret på den här interpellationen att er
              ekonomiska politik kommer att leda till en förbättrad ekonomisk
              situation för dem som står utanför arbetsmarknaden. Det har jag
              väldigt svårt att förstå och skulle vilja att du utvecklade det.
            </seg>
            <seg xml:id="i-ed81a00cdf904260-0">
              Om man säger att regeringens politik går ut på att få fler i
              arbete och ha färre utanför arbetsmarknaden och man antar att
              den teorin stämmer, att ni har rätt i att det finns en effekt
              av att göra det lönsammare att arbeta och svårare att vara utanför
              arbetsmarknaden och att det leder till fler som arbetar, så är
              problemet för min del med den politiken att ni aldrig kommer att
              nå noll procents arbetslöshet. Det kanske inte heller är önskvärt.
              Jag tror inte heller att vi når sjukskrivningar på noll procents
              nivå. Alla människor kommer inte att ha ett jobb att gå till,
              och det finns människor som de facto är sjuka. För den gruppen
              försämrar ni tillvaron markant. För dem förstärker ni utanförskapet
              när ni drar in pengar för dem för att finansiera inkomstförbättringar
              för dem som ligger i de högsta inkomstgrupperna.
            </seg>
            <seg xml:id="i-706445a69e811d1e-0">
              Regeringens politik får också en annan omfördelande effekt. Det
              är inkomstklyftorna mellan män och kvinnor som ökar. Det är inte
              så konstigt. Det finns fler kvinnor i de inkomstgrupper som tjänar
              sämst. I de lägsta inkomstgrupperna är 65 procent kvinnor. De
              får dela på ungefär 2 miljarder av regeringens skattesänkning.
              I de högsta inkomstgrupperna är lika många män, ungefär 6567 procent.
              De får dela på 15 miljarder, eller 36 procent av de 40 miljarderna.
              Är det rimligt? Är det rimligt att ha en politik som ökar inkomstklyftorna
              mellan män och kvinnor, om finansministern nu hade en lovvärd
              ambition att faktiskt förbättra jämställdheten?
            </seg>
            <seg xml:id="i-18e40de5c5fc8259-0">
              På valaffischerna som Moderaterna hade i valet var det tusen
              kronor mer i plånboken för alla. Det här är inte en verklighet
              som jag tror att låginkomsttagare i dag känner igen sig i. Jag
              menar inte att alla som har under 400 000 om året är låginkomsttagare,
              Anders Borg. Där lever vi i olika verkligheter. Att på det sättet
              öka klyftorna är en fördelningspolitisk katastrof. I verkligheten
              är det kanske snarare 300 kronor i månaden som har blivit ökningen
              för låginkomsttagare. Det äts upp mycket av höjda a-kasseavgifter
              och dyrare trafikförsäkring till exempel.
            </seg>
          </u>
          <note type="speaker" xml:id="i-e77e30fba2d45024-0">
            Anf. 136 Finansminister ANDERS BORG (m):
          </note>
          <u who="unknown" xml:id="i-ec9c509ecde04fd6-46">
            <seg xml:id="i-35f1c94f0bbfd0de-0">
              Herr talman! Jag måste säga att jag fortfarande lever i en stark
              känsla av osäkerhet. Tror Mikaela Valtersson på de här analyserna,
              eller är det att betrakta som ett försök att göra någon typ av
              smart PR-verksamhet? Om Mikaela Valtersson ville ta reda på hur
              fördelningseffekterna av de här skattereformerna såg ut kunde
              hon naturligtvis gå till RUT och be dem göra nedbrytningar av
              lite olika decilgrupper. Det brukar de också redovisa. Jag tror
              att det här måste vara den 20:e eller 30:e promemorian som jag
              läser. Det brukar finnas en lång bilaga med redovisningar av decilgrupper
              längst bak i dem. När jag tittar på den här så har av någon anledning
              den sedvanliga redovisningen fallit bort. Det kan vara så att
              RUT inte har lämnat ut den, att Miljöpartiet inte har beställt
              den eller vad det nu kan röra sig om. Det är svårt för mig att
              svara på. Men om man hade gjort en sådan hade resultatet blivit
              radikalt annorlunda.
            </seg>
            <seg xml:id="i-fd3bef94e7c92f38-0">
              Här har vi en uppdelning av inkomster där gränsen för höginkomsttagare
              går vid 27 000 kronor och där vi då kan konstatera att medelinkomsten,
              den genomsnittliga inkomsten för människor som arbetar heltid
              ligger på 26 000 kronor. Då har man valt att definiera som höginkomsttagare
              i runda slängar hälften av alla som arbetar heltid. Jag vet att
              Miljöpartiet vill bekämpa heltidsarbete och arbete generellt.
              Då kanske det är logiskt att göra en sådan definition. Det blir
              nästan som en parodi att stå och tala om att det har snedvridande
              fördelningseffekter om man definierar genomsnittsinkomsten som
              en höginkomsttagares. Det är jättemärkligt.
            </seg>
            <seg xml:id="i-c9d59b6278e47b4b-0">
              Jag ska försöka förklara logiken i det här och varför det gynnar
              kvinnor. Om man till exempel får en marginalskattesänkning på
              5 procent för dem som jobbar halvtid eller längre deltid har det
              en större utbudseffekt än vad du har på dem som jobbar heltid
              som i det här fallet får en marginalskattesänkning på 2 procent
              om de är medelinkomsttagare och till och med mindre om de är höginkomsttagare.
              Så när det gäller jobbeffekten är det entydigt så att styrmekanismen,
              de ekonomiska incitamenten, går mot mer arbete, ökade inkomster
              för kvinnor och minskade inkomstskillnader mellan män och kvinnor.
              Om man tittar på de dynamiska effekterna, vad det betyder för
              beteenden och hur det kommer att se ut i inkomstfördelningen om
              två tre år, kommer vi inte att behöva hålla på med valterssonska
              glaspärlespel i RUT-tabellen. Då kommer vi att kunna se att inkomstskillnaden
              mellan män och kvinnor har minskat och att inkomsterna i de lägsta
              inkomstgrupperna har ökat för att arbetsfrekvensen har ökat.
            </seg>
            <seg xml:id="i-2ff476ae08e4c9e2-0">
              Det är genom arbete vi bygger jämlikhet. Det är genom arbete
              vi bygger jämställdhet. Det är genom att bygga ett samhälle där
              människor får plats på arbetsmarknaden som vi får ett samhälle
              som hänger ihop. Det är därför som Socialdemokraterna och Miljöpartiet
              misslyckades med jämlikhetspolitiken. Inkomstspridningen ökade
              under de år Miljöpartiet var med och tog ansvar. Jag tror att
              det var ungefär 13 procents ökning av inkomstspridningen under
              de åren. Vad beror det på? Det beror på att man inte förstår den
              grundläggande orsaken till att det blir jobb. När det lönar sig
              bättre att arbeta blir det fler som kommer ut på arbetsmarknaden.
              När det blir enklare att anställa är det fler som får jobb. Det
              är de mekanismerna man kan arbeta med. Det är de grundläggande
              förutsättningarna.
            </seg>
            <seg xml:id="i-fd3c8c093a7dd78e-0">
              Jag måste avslutningsvis säga att jag är djupt förvånad över
              de artiklar, den interpellation och det material Miljöpartiet
              har tagit fram. Jag har stött på Miljöpartiet här i riksdagen
              och har stor respekt för den seriösa analys, inte minst i EU-frågor,
              som man möter från miljöpartister. Men det här är inte en seriös
              analys. Det är ett propagandatrick att definiera medelinkomsttagare
              som höginkomsttagare och sedan veva på om att det skulle ha sneda
              fördelningseffekter, när man själv har tagit ansvar för skattereformer
              som har två tre gånger så stora effekter på decilgrupp 10 som
              det vi gör. Det är inte en seriös analys. Det är propagandaverksamhet.
            </seg>
          </u>
          <note type="speaker" xml:id="i-872d79526b90f6d5-0">
            Anf. 137 MIKAELA VALTERSSON (mp):
          </note>
          <u who="mikaela_valtersson_072e3b" xml:id="i-2ee51d1d6d27674e-2">
            <seg xml:id="i-7d559a8a790a5359-0">
              Herr talman! Det här går att vända och vrida på hur som helst.
              Anledningen till att jag har skrivit artiklar och att vi har lämnat
              in den här interpellationen är att jag och flera från oss har
              blivit djupt upprörda och förvånade över regeringens och finansministerns
              sätt att kalla alla som tjänar under 400 000 för dem med lägsta
              inkomster. Vi kan hålla på att försöka definiera hit och dit vad
              som är hög- och låginkomsttagare. Oavsett hur du ser på det rent
              statistiskt och var du anser att gränsen går för låg- och höginkomsttagare
              så tror inte jag att människor känner igen sig i verkligheten
              att man är låginkomsttagare om man har 31 000 i månaden. Jag tror
              inte att det är den verklighet som människor känner igen sig i,
              oavsett sifferexercisen.
            </seg>
            <seg xml:id="i-81bd460ecd54ff9d-0">
              Jag skulle gärna vilja att finansministern återkom till frågan
              om ni över huvud taget från regeringens sida ser det som ett problem
              att de människor som står utanför arbetsmarknaden och är arbetslösa
              får en så kraftigt försämrad situation eller om regeringen tror
              att vi kommer att nå noll procent och att alla kommer att ha arbete.
              Klyftorna ökar de facto mellan män och kvinnor, och de ökar mellan
              dem som har låg inkomst och dem som har hög inkomst med den här
              förda politiken. Om man sedan lägger till ett framtida genomfört
              borttagande av fastighetsskatt och förmögenhetsskatt kommer den
              här effekten att förstärkas ytterligare. Men det får vi väl anledning
              att återkomma till och ett fortsatt gynnande av dem som tjänar
              mest. Det skulle vara väldigt intressant att få svar på om ni
              inte ser det som ett problem att man förstärker det utanförskap
              ni har sagt er vilja bekämpa för de människor som faktiskt är
              sjuka eller arbetslösa.
            </seg>
          </u>
          <note type="speaker" xml:id="i-6198c28ff7e01a00-0">
            Anf. 138 Finansminister ANDERS BORG (m):
          </note>
          <u who="unknown" next="cont" xml:id="i-351430b2389e0057-0">
            <seg xml:id="i-6c38b305679b43ec-0">
              Herr talman! Mikaela Valtersson har en mycket god poäng. Det
              är att det är viktigt att bekämpa klyftorna i samhället. I Sverige
              har vi haft begränsade inkomstskillnader. Det tycker jag har ett
              mycket stort värde. Grunden för det har varit att de flesta har
              arbetat i Sverige, att vi har haft relativt små skillnader i arbetstid
              mellan människor. Under de sista 1015 åren när bland annat Mikaela
              Valterssons parti har haft ansvaret har de klyftorna vuxit. Fattigdomsfällor
              har uppkommit, långvarigt utanförskap har spridit sig och inkomstskillnaderna
              har vidgats.
            </seg>
            <seg xml:id="i-ebac30adbff3f0d1-0">
              Jag har stor respekt för Miljöpartiet. Det är ett parti som har
              haft stor betydelse för att miljöfrågorna ska få en större vikt
              i svensk politik och haft stor betydelse för att vi ska få en
              kritisk och öppen diskussion i EU-frågorna. Ur det perspektivet
              blir den här diskussionen märklig.
            </seg>
            <seg xml:id="i-c28324bc239c7628-0">
              Man kan naturligtvis göra seriösa fördelningsanalyser. Man kan
              jämföra olika skattereformer med varandra. Man skulle kunna ställa
              det Socialdemokraterna gjorde i början av 90-talet mot det vi
              gör. Man skulle kunna ställa det Mikaela Valterssons parti var
              medansvarigt för att göra i kompensation för egenavgifter och
              ett antal olika skattereformer mot vårt jobbavdrag.
            </seg>
            <seg xml:id="i-47a3750c61ac4425-0">
              Jag tror att samtliga av de analyserna skulle visa att vårt jobbavdrag
              har väldigt positiva fördelningseffekter i en statisk analys och
              mycket goda, ännu bättre, effekter i ett dynamiskt perspektiv.
              Sänker man marginalskatterna med 5 procent för de lägsta inkomsterna
              blir det ökat arbetsutbud i de grupper som tjänar minst. Det är
              också så man minskar klyftorna, och det är så man bygger ett samhälle
              som hänger ihop. Det är så man bygger jämlikhet och jämställdhet,
              med människor i arbete.
            </seg>
            <seg xml:id="i-6e8ac7a7ca221d15-0">
              Ur det perspektivet måste jag säga att jag är djupt förvånad
              över att Miljöpartiet har valt att göra så pass enkel partipolitisk
              propaganda av en viktig diskussion.
            </seg>
          </u>
          <note xml:id="i-e5ef66ca5efd9f31-15">
            Överläggningen var härmed avslutad.
          </note>
          <note xml:id="i-82ab9c5582be221c-0">
            20 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-53d60dacaddf7252-0">
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="unknown" prev="cont" xml:id="i-dc7e794c9908716c-0">
            <seg xml:id="i-383213f719d2447c-0">
              KOM(2007)46
            </seg>
          </u>
          <note xml:id="i-335c01ed3f84081b-0">
            21 § Anmälan om inkomna uppteckningar från EU-nämndssammanträde
          </note>
          <note xml:id="i-58bf4a0b1c1bfc9c-0">
            Förste vice talmannen anmälde att uppteckningar från EU-nämndens
            sammanträde fredagen den 2 mars inkommit.
          </note>
          <note xml:id="i-686fc3cac65b69d4-0">
            22 § Hänvisning av ärenden till utskott
          </note>
          <note xml:id="i-9cd3c09c9eed690f-0">
            Föredrogs och hänvisades
          </note>
          <note xml:id="i-f74ea5a03e86cb6f-0">
            23 § Förnyad bordläggning
          </note>
          <note xml:id="i-61738da63b20ca46-0">
            Föredrogs och bordlades åter
          </note>
          <note xml:id="i-2603e88bf09a4d67-0">
            24 § Bordläggning
          </note>
          <note xml:id="i-ffc4de77d306ecd1-0">
            Anmäldes och bordlades
          </note>
          <note xml:id="i-3c3897bcf842e8ce-0">
            25 § Anmälan om frågor för skriftliga svar
          </note>
          <note xml:id="i-e4afbc3e58f14902-0">
            Anmäldes att följande frågor för skriftliga svar framställts
          </note>
          <note xml:id="i-440423b182459f9d-0">
            den 5 april
          </note>
          <note xml:id="i-6d045a018b10c3fb-0">
            Lennart Sacrédeus
          </note>
          <note xml:id="i-6d045a018b10c3fb-1">
            Lennart Sacrédeus
          </note>
          <note xml:id="i-b513709101cf733b-0">
            Karla López
          </note>
          <note xml:id="i-8cb20cb4380750b1-0">
            Mehmet Kaplan
          </note>
          <note xml:id="i-a2e6deb44517ee9d-0">
            Frågorna redovisas i bilaga som fogats till riksdagens snabbprotokoll
            tisdagen den 10 april.
          </note>
          <note xml:id="i-bb6f2e40429fd7dd-0">
            26 § Anmälan om skriftligt svar på fråga
          </note>
          <note xml:id="i-33d23c944364753a-0">
            Anmäldes att skriftligt svar på följande fråga inkommit
          </note>
          <note xml:id="i-fe56009be2539b31-0">
            den 10 april
          </note>
          <note xml:id="i-378cafd1ad77b021-0">
            Jasenko Omanovic
          </note>
          <note xml:id="i-2ba830b3cef34cd2-0">
            Svaret redovisas i bilaga som fogats till riksdagens snabbprotokoll
            tisdagen den 17 april.
          </note>
          <note xml:id="i-eb3eeb603be128f7-0">
            27 § Kammaren åtskildes kl. 22.01.
          </note>
          <note xml:id="i-52758bbdc143f080-0">
            Förhandlingarna leddes
          </note>
          <note xml:id="i-35d8941887276da3-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
