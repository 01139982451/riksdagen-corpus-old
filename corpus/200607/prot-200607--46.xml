<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--46</head>
          <docDate when="2006-12-21">2006-12-21</docDate>
        </div>
      </front>
      <body>
        <div>
          <note xml:id="i-afe289799569196d-0">
            ﻿
          </note>
          <note xml:id="i-a35ae8681ac40381-0">
            Riksdagens protokoll
          </note>
          <note xml:id="i-851b1e5356a0ad9b-0">
            2006/07:46
          </note>
          <note xml:id="i-735285ab0e38dec5-0" type="date">
            Torsdagen den 21 december
          </note>
          <note xml:id="i-ce32b90a1a4718d4-0">
            Kl. 12:45 - 17:45
          </note>
          <note xml:id="i-55a89d5caa79f237-0">
            1 § Statsbudget för 2007
          </note>
          <note xml:id="i-21323b348b3b62a9-0">
            Föredrogs
          </note>
          <note xml:id="i-209c7c52051387bf-0">
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note xml:id="i-7d1cfbfe0801885a-0">
            Talmannen konstaterade att ingen talare var anmäld.
          </note>
          <note xml:id="i-ebe7631870ee566e-0">
            Beslut
          </note>
          <note xml:id="i-b42368461ec5804c-0">
            2 § Avslutning
          </note>
          <note xml:id="i-c53acde02bb2c470-0">
            Anf. 1 TALMANNEN:
          </note>
          <note xml:id="i-bdb0562583528bf4-0">
            Högt ärade ledamöter! Den första delen av den nya mandatperioden
            är till ända. Ni som är nya här har nu introducerats till rum,
            telefoner, datorer, utskott och mycket mer.
          </note>
          <note xml:id="i-8507c0fc6b27f637-0">
            Arbetet i kammaren har kommit i gång väl och börjar fungera alldeles
            utomordentligt.
          </note>
          <note xml:id="i-cc28e13d9abac5e0-0">
            Under den allmänna motionstiden väcktes färre motioner än tidigare,
            2 414 jämfört med 4 364 förra hösten. Förra valårshösten, 2002,
            väcktes 3 240 motioner.
          </note>
          <note xml:id="i-4aea2cda6018f3cf-0">
            Som ni vet blev antalet motioner större och större för varje
            år under nästan alla mina 27 år i denna kammare. Om den här minskningen
            tyder på att vi har fått en annan utveckling och att den har vänt
            återstår att se. Om det är bra eller dåligt kan vi alltid diskutera
            efteråt.
          </note>
          <note xml:id="i-bb6bbbe6ead60153-0">
            En sak är i alla fall säker. Den här minskningen innebär att
            utskotten får betydligt bättre med tid att ägna sig åt uppföljning
            och utvärdering av tagna beslut i utskotten, men även för de EU-frågor
            som kommer att belasta utskotten betydligt mer under det kommande
            kalenderåret.
          </note>
          <note xml:id="i-1e77378540ad63f2-0">
            Talmanspresidiet har ansträngt sig för att försöka få flera statsråd
            att närvara i kammaren och kammardebatterna. Jag måste erkänna
            att i den allmänpolitiska debatten var vi mindre framgångsrika,
            för att uttrycka det försiktigt. Men när det gäller deltagande
            under budgetdebatterna har vi jämfört med föregående år fått åtminstone
            en fördubbling av statsrådsnärvaro vid de olika delarna. Vi hoppas
            fortsatt få flera statsråd närvarande vid debatterna genom betydligt
            mer kontakter mellan kammarkansli och departement för att vitalisera
            debatten i kammaren.
          </note>
          <note xml:id="i-b704bd85ac6f51dd-0">
            Även ni, ärade kammarledamöter, har ökat er närvaro i kammaren.
            Jag erkänner gärna att det är en mycket subjektiv, mycket amatörmässig
            statistik, nämligen mitt eget räknande vid mina sittningar här
            i kammaren och jämförelser med föregående år. Min blygsamhet förbjuder
            mig att tala om hur många det har ökat i antal, men i procent
            rör det sig om bra siffror, nämligen 1020 %. Ni vet själva vad
            basen är, men det är i alla fall en ökning och en början.
          </note>
          <note xml:id="i-59f662788aaacffa-0">
            Jag vill gärna fortsätta att vitalisera debatterna i kammaren
            i den mån det är möjligt, och ni kan medverka därtill. Det är
            viktigt att riksdagen får fylla sin roll som central debattarena
            här i Sverige.
          </note>
          <note xml:id="i-338538a058b21e36-0">
            Den nya plenisalen fungerar, tycker jag åtminstone, i huvudsak
            mycket bra och är även ett ansikte på förnyelserna av debattformerna.
            Det gäller att få den lite tätare stämningen. Och det handlar
            inte bara om att vi kan dricka kaffe, äta en chokladbit eller
            diskret läsa en tidning under pågående kammarsammanträde. Det
            handlar också om rappare replikskiften och mer känsloyttringar.
            Det kan gärna vara lite fränare tonlägen, men också fler skratt,
            fler applåder och lite glimten i ögat under pågående debatt.
          </note>
          <note xml:id="i-32d84532d2f00afb-0">
            Samtidigt är det naturligtvis så att vi ska följa vad som sägs
            i riksdagsordningen om debattregler och uppförande i kammaren.
            På det sättet visar vi respekt för ledamotsämbetet och för riksdagen
            som institution och ledande i det demokratiska systemet. Jag tror
            att det gagnar oss alla ledamöter och är också ett gemensamt ansvar
            för oss alla ledamöter att upprätthålla.
          </note>
          <note xml:id="i-0ddcb9141ff684f9-0">
            Glädjande nog är det också fler och fler ledamöter som är närvarande,
            men också flera medborgare som följer kammardebatterna, något
            som jag tror att inte alla i kammaren har uppmärksammat. För närvarande
            är det ända upp till 70 % av kammarens debatter som går i en tv-kanal
            av något slag och där tittarsiffrorna är ganska höga. Jag vågar
            säga att de flesta av oss inte möter så många väljare under hela
            mandatperioden som man kan möta under ett kammarpass via tv i
            kammaren.
          </note>
          <note xml:id="i-d653d2eeac1c8e2b-0">
            Själv märker jag genast reaktionerna från allmänheten i olika
            typer av kommentarer till hur vi uppför oss i kammaren, om vi
            har något vettigt att säga och om debatten är trevlig och skojig.
            Men i huvudsak är det väldigt mycket positiva kommentarer som
            kommer in.
          </note>
          <note xml:id="i-7c54e975c6abe239-0">
            Ärade ledamöter! När vi kommer tillbaka efter uppehållet börjar
            en ny era i riksdagens EU-arbete. Sex av sju partier ställde sig
            i december bakom förändringarna i riksdagens sätt att arbeta med
            dessa frågor. Men jag tror att enigheten om grundinriktningen
            på EU-arbetet egentligen var betydligt större än så.
          </note>
          <note xml:id="i-58c262cef1e9ae78-0">
            Fackutskotten ska nu komma in tidigare och mer tydligt i processen,
            dels genom att överlägga med fackministrarna, dels genom att behandla
            EU-kommissionens grön- och vitböcker. De slutliga samråden ska
            självfallet även fortsättningsvis ske i EU-nämnden. Men det kommer
            att bli offentliga, öppna debatter om grön- och vitböcker och
            andra centrala EU-dokument i kammaren. Det kommer även att vara
            möjligt att votera om alternativa skrivningar i de utlåtanden
            som utskotten avger.
          </note>
          <note xml:id="i-3bea765cd975e657-0">
            Jag är helt på det klara med att det kommer att innebära en del
            merarbete jämfört med tidigare. Men det är ju så, ska man ha inflytande
            får man lägga ned arbete. Det kommer man aldrig undan. Och jag
            tror att denna kammare är väl så intresserad och väl så skickad
            för detta.
          </note>
          <note xml:id="i-de8183f8b4dceef4-0">
            Förhoppningen är naturligtvis att öka riksdagens inflytande men
            även öppenheten kring EU-frågorna. Jag tror att det är en viktig
            demokratireform.
          </note>
          <note xml:id="i-5256937f62d74e5f-0">
            Min inställning är att vi ska vara mycket lyhörda för hur det
            nya systemet fungerar och vara mycket öppna för att justera det
            systemet om det finns behov härtill och vi finner det i vår egen
            utvärdering.
          </note>
          <note xml:id="i-06c8d07362c28045-0">
            Ärade ledamöter! Riksdagen arbetar hela tiden med att öka tillgängligheten
            även för funktionshindrade till riksdagens lokaler. Jag vill även
            gå vidare med mångfalden inom förvaltningen och har därför initierat
            ett samarbete med förvaltningen för att försöka få möjlighet till
            arbetsträning för funktionshindrade, men även för människor med
            annan etnisk bakgrund eller andra som har svårt att ta sig in
            på arbetsmarknaden.
          </note>
          <note xml:id="i-7a475b71ce207303-0">
            Det finns även ett arbete med jämställdhetsfrågor som fortsätter
            att bedrivas med stor intensitet. Det kommer att ha hög prioritet
            även framdeles. Riksdagsstyrelsen ska under våren ta fram ett
            program som gäller jämställdhetsarbetet för ledamöter för hela
            mandatperioden.
          </note>
          <note xml:id="i-db80efcde68f8a61-0">
            Jag kommer inte att ha ett Talmannens kvinnliga nätverk, däremot
            det mer byråkratiska Talmannens referensgrupp för jämställdhetsfrågor.
            Den kommer att göra samma arbete. Jag tycker möjligen att med
            en manlig talman kan Talmannens kvinnliga nätverk som namn missuppfattas
            på olika sätt.
          </note>
          <note xml:id="i-4c82489d6d115f4a-0">
            När det gäller villkor och regler för oss ledamöter är det viktigt
            med ett konsekvent och transparent system som är rimligt i allmänhetens
            ögon. Det har gjorts ett utredningsarbete som kommer att beredas
            vidare här. Det gäller frågan om det ekonomiska registret och
            de tänkbara jävssituationerna. Partierna har nu nominerat var
            sin kandidat till denna beredningsgrupp som ska bereda detta ärende
            vidare och även se över hur vi ska hantera registret, vad det
            ska omfatta och om alla ska vara med i registret eller ej.
          </note>
          <note xml:id="i-7dea34cc579082a1-0">
            Nu vidtar inte bara jul- och nyårshelgerna utan, vill jag betona,
            också ett par tre veckor av intensiva väljarkontakter, och denna
            gång i valkretsarna, inte i Riksdagshuset som sådant. Jag vet
            att ni alla prioriterar väljarkontakterna, och det kanske är en
            av de viktigaste frågorna man har som politiker. Det är därför
            jag också har drivit att kommande år, fram till nästa val, kommer
            var fjärde vecka i kammartid att vara plenifri för att möjliggöra
            bättre väljarkontakter i valkretsarna, men också för att bättre
            möjliggöra resor både inom landet och utom landet utan att det
            kolliderar med voteringar eller debatter i kammaren.
          </note>
          <note xml:id="i-be611fca38173b68-0">
            Stort tack vill jag ge till alla ledamöter, all personal här
            i riksdagen för utomordentliga insatser under denna något tumultartade
            höst med val och regeringsskifte. Jag vill önska er alla en skön
            julhelg, ett gott nytt år 2007 och många väljarkontakter under
            dessa helger.
          </note>
          <note xml:id="i-069a2eb8eca54036-0">
            Innan jag ajournerar kammaren före jul och nyår vill jag passa
            på att bjuda in till några spännande interpellationsdebatter som
            tar sin början strax efter detta möte. Vi har tio interpellationsdebatter
            under eftermiddagen och det följer ytterligare ett 20-tal under
            morgondagen. Vi hoppas vara klara till i morgon kväll.
          </note>
          <note xml:id="i-ec9b643a4b5468db-0">
            Ajournering
          </note>
          <note xml:id="i-7620aa95f3d52a3f-0">
            Kammaren beslutade kl. 12.58 på förslag av talmannen att ajournera
            förhandlingarna till kl. 13.30 då interpellationssvar skulle lämnas.
          </note>
          <note xml:id="i-892af34afc52c02a-0">
            Återupptagna förhandlingar
          </note>
          <note xml:id="i-4d424fcd39d454c1-0">
            Förhandlingarna återupptogs kl. 13.30.
          </note>
          <note xml:id="i-e4c60ee7cf30f5fb-0">
            3 § Anmälan om fördröjda svar på interpellationer
          </note>
          <note xml:id="i-5e149ca602aa7256-0">
            Till riksdagen hade inkommit följande skrivelser:
          </note>
          <note xml:id="i-d3b165bcf9cf4ecd-0">
            Interpellation 2006/07:138
          </note>
          <note xml:id="i-7265cc6c698b34ea-0">
            Interpellation 2006/07:138 Lagändringar rörande jäv och bisyssla
            i offentlig förvaltning
          </note>
          <note xml:id="i-b0f5304fd62c54c7-0">
            Interpellationen kommer att besvaras fredagen den 22 december
            2006.
          </note>
          <note xml:id="i-d9a02fd17417cb75-0">
            Skälet till dröjsmålet är andra åtaganden som ej kan ändras.
          </note>
          <note xml:id="i-ed96377316ecf062-0">
            Mats Odell
          </note>
          <note xml:id="i-76cbcb16d4617bdc-0">
            Interpellation 2006/07:140
          </note>
          <note xml:id="i-f9de5cabf88fb850-0">
            Interpellation 2006/07:140 Möjligheten att förlägga skolavslutning
            till kyrkolokal
          </note>
          <note xml:id="i-b0f5304fd62c54c7-1">
            Interpellationen kommer att besvaras fredagen den 22 december
            2006.
          </note>
          <note xml:id="i-9174d5996f5487f9-0">
            Skälet till dröjsmålet är sedan tidigare inbokade engagemang.
          </note>
          <note xml:id="i-580fea56b1581076-0">
            Jan Björklund
          </note>
          <note xml:id="i-9bf23cf386572a81-0">
            Interpellation 2006/07:142
          </note>
          <note xml:id="i-f0fbe6166fdcedfc-0">
            Interpellation 2006/07:142 Utsatta kvinnors ekonomiska situation
          </note>
          <note xml:id="i-c827ca2714cdf635-0">
            Interpellationen kommer att besvaras fredagen den 19 januari
            2007.
          </note>
          <note xml:id="i-2886faee0268ac5f-0">
            Skälet till dröjsmålet är andra sedan tidigare inbokade arrangemang.
          </note>
          <note xml:id="i-afb46f9295055aa1-0">
            Beatrice Ask
          </note>
          <note xml:id="i-c488c847167aba5c-0">
            Interpellation 2006/07:161
          </note>
          <note xml:id="i-2b22ac748ca38b77-0">
            Interpellation 2006/07:161 Kurser i svenska för utländsk vårdpersonal
          </note>
          <note xml:id="i-0d822a2165fa71cc-0">
            Interpellationen kommer att besvaras fredagen den 26 januari
            2007.
          </note>
          <note xml:id="i-9174d5996f5487f9-1">
            Skälet till dröjsmålet är sedan tidigare inbokade engagemang.
          </note>
          <note xml:id="i-580fea56b1581076-1">
            Jan Björklund
          </note>
          <note xml:id="i-7b51683697a9149f-0">
            Interpellation 2006/07:165
          </note>
          <note xml:id="i-ad074bed21a888bc-0">
            Interpellation 2006/07:165 En sammanhållen lärarutbildning
          </note>
          <note xml:id="i-77caf5e19b8cd997-0">
            Interpellationen kommer att besvaras tisdagen den 23 januari
            2007.
          </note>
          <note xml:id="i-085a3d1ee2d79fb1-0">
            Skälet till dröjsmålet är att jag är bortrest den 18 och 19 januari
            2007.
          </note>
          <note xml:id="i-de8ef5555a4217c7-0">
            Lars Leijonborg
          </note>
          <note xml:id="i-e7bafaaa5e4d3c47-0">
            Interpellation 2006/07:166
          </note>
          <note xml:id="i-a9ef30f2b34964e3-0">
            Interpellation 2006/07:166 Framtida kompetensförsörjning
          </note>
          <note xml:id="i-0d822a2165fa71cc-1">
            Interpellationen kommer att besvaras fredagen den 26 januari
            2007.
          </note>
          <note xml:id="i-9174d5996f5487f9-2">
            Skälet till dröjsmålet är sedan tidigare inbokade engagemang.
          </note>
          <note xml:id="i-580fea56b1581076-2">
            Jan Björklund
          </note>
          <note xml:id="i-dc4344e589f2e08f-0">
            Interpellation 2006/07:167
          </note>
          <note xml:id="i-8c6ccf3c86935431-0">
            Interpellation 2006/07:167 Förändrad läroplan i förskolan
          </note>
          <note xml:id="i-0d822a2165fa71cc-2">
            Interpellationen kommer att besvaras fredagen den 26 januari
            2007.
          </note>
          <note xml:id="i-9174d5996f5487f9-3">
            Skälet till dröjsmålet är sedan tidigare inbokade engagemang.
          </note>
          <note xml:id="i-580fea56b1581076-3">
            Jan Björklund
          </note>
          <note xml:id="i-0739cf3f2dee4efa-0">
            4 § Svar på interpellation 2006/07:150 om EU och alkoholen
          </note>
          <note type="speaker" xml:id="i-33788190f198d13f-0">
            Anf. 2 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-0">
            <seg xml:id="i-a8e5b330c7035a85-0">
              Herr talman! Egon Frid har frågat mig hur jag ämnar arbeta vidare
              med EU:s alkoholstrategi för att långsiktigt föra in mer resultatinriktade
              åtgärder. Han har vidare frågat vad jag avser att göra för att
              föra upp frågan om totalkonsumtionsmodellen som utgångspunkt för
              alkoholarbetet i EU-sammanhang samt om jag anser att det finns
              risk för att EU:s strategi kan påverka den svenska alkoholpolitiken
              i urholkande riktning.
            </seg>
            <seg xml:id="i-4f8e19111cf7d285-0">
              Låt mig börja med att konstatera att riksdagens intresse och
              engagemang för de alkoholpolitiska frågorna nationellt och inom
              EU är mycket stort just nu. Det är glädjande, för om vi ska lyckas
              med att flytta fram de alkoholpolitiska positionerna och folkhälsoperspektivet
              inom EU och internationellt så krävs engagemang, vilja och inte
              minst ett strategiskt nytänkande från alla parter.
            </seg>
            <seg xml:id="i-b4bde00a649a8f45-0">
              Så sent som i förra veckan förrförra, tror jag till och med redogjorde
              jag i en interpellationsdebatt för regeringens syn på alkohol
              och folkhälsa och på den nyligen antagna EU-strategin för att
              minska de alkoholrelaterade skadorna. Jag betonade då att jag
              ser alkohol som en ödesfråga för folkhälsan och att det är angeläget
              att minska alkoholkonsumtionen för att förbättra folkhälsan och
              minska de sociala problemen. Jag underströk också att regeringen
              välkomnar strategin som ett viktigt steg mot en mer balanserad
              och hälsoinriktad alkoholpolitik inom EU.
            </seg>
            <seg xml:id="i-9acc41805ad10e1d-0">
              Åtgärder behövs inom många politikområden. Det gäller till exempel
              konsumentskydd, transport, reklam och marknadsföring, skattefrågor
              och andra gränsöverskridande frågor.
            </seg>
            <seg xml:id="i-8460ae7993c293a9-0">
              För att nå framgång även inom andra områden än hälsosektorn krävs
              en gemensam plattform för dialog och erfarenhetsutbyte under balanserade
              och strukturerade former. Därför välkomnar regeringen också kommissionens
              förslag att inrätta ett forum för alkohol och hälsa för att stödja
              medlemsstaterna i arbetet med att genomföra strategin.
            </seg>
            <seg xml:id="i-7fc8703cbb23d486-0">
              Jag vet att förslaget har mött kritik för att även representanter
              för alkoholindustrin kommer att bjudas in. En del medlemsstater
              och frivilligorganisationer är oroliga för att industrin därigenom
              kan få för stort inflytande. Jag respekterar dessa farhågor, men
              jag tror att betydelsen av dialog överväger riskerna. Jag ska
              dock göra mitt bästa för att sammansättningen av och arbetet i
              detta forum, liksom i andra relevanta EU-organ, främst ska syfta
              till att stärka folkhälsoperspektivet på alkoholfrågan, både inom
              unionen och i medlemsstaterna. För detta synsätt finns ett starkt
              stöd i de rådsslutsatser som antogs av ett enigt ministerråd den
              30 november i år.
            </seg>
            <seg xml:id="i-8b88d4195d928999-0">
              När det gäller totalkonsumtionsmodellen delar jag uppfattningen
              att en ökad totalkonsumtion innebär ett ökat hot mot folkhälsan.
              Detta perspektiv måste på sikt inlemmas i strategin och få ökad
              tyngd i EU-samarbetet. Jag tror emellertid inte att det är möjligt
              eller ens strategiskt klokt att nu försöka göra totalkonsumtionsmodellen
              till utgångspunkt för allt alkoholarbete i EU. Därtill är skillnaderna
              mellan länderna i uppfattning om vad som är att betrakta som skadlig
              alkoholkonsumtion för närvarande alltför stora.
            </seg>
            <seg xml:id="i-4927bed413867f41-0">
              Om vi ska kunna bygga upp ett framgångsrikt alkoholpolitiskt
              samarbete inom EU krävs respekt länderna emellan för varandras
              olika alkoholpolitiska ställningstaganden. Men genom att skapa
              starka allianser med likasinnade länder det finns flera kan vi
              på sikt flytta fram positionerna och få gehör för uppfattningen
              att en hög alkoholkonsumtion generellt skadar folkhälsan.
            </seg>
            <seg xml:id="i-408e0343d11baa9e-0">
              Enligt min uppfattning finns ingen risk för att strategin kan
              komma att urholka den svenska alkoholpolitiken. Den kommer snarare
              att öka möjligheten att sprida förståelse för våra särskilda förutsättningar
              och problem, till exempel med den illegala alkoholhanteringen.
              Därmed ökar också möjligheten att finna gemensamma lösningar.
            </seg>
            <seg xml:id="i-e786f22dadae662b-0">
              Alkoholpolitiken är en nationell kompetens. Strategin syftar
              inte heller till att ersätta nationella alkoholpolitiska åtgärder
              med åtgärder på EU-nivå. Däremot finns det utrymme inom ramen
              för strategin att verka för förbättrade insatser både nationellt
              och på EU-nivå, framför allt inom vissa prioriterade områden.
            </seg>
            <seg xml:id="i-c540e16582d8f3b7-0">
              Kommissionen ska regelbundet återkoppla till ministerrådet med
              rapporter om hur arbetet utvecklas och de resultat som görs. Den
              första rapporten kommer år 2008. Om resultatet uteblir måste skarpare
              åtgärder vidtas. Vi har inte råd att vänta. Därför är det viktigt
              att arbetet med att genomföra strategin följs och utvärderas,
              både i alla medlemsstater och på EU-nivå.
            </seg>
          </u>
          <note type="speaker" xml:id="i-474a365efc484624-0">
            Anf. 3 EGON FRID (v):
          </note>
          <u who="egon_frid_c86215" xml:id="i-241d1e05cd16db5f-0">
            <seg xml:id="i-5a412c202c0d608a-0">
              Herr talman! Jag vill börja med att tacka statsrådet Maria Larsson
              för svaret som jag i mångt och mycket kan tycka är bra och omfattande.
              Jag vill också tacka för att denna interpellationsdebatt hanns
              med innan jul så att vi får julstäda i morgon båda två. Den var
              inplanerad i morgon egentligen, men den flyttades, och det är
              vi nog glada för båda två.
            </seg>
            <seg xml:id="i-b2563d7d070ba63e-0">
              Herr talman! Som nyvald ordförande i riksdagens nykterhetsgrupp
              och som medlem i Alkoholpolitiskt forum i riksdagen har jag som
              ett av syftena med denna interpellation att lyfta intresset och
              engagemanget för de alkoholpolitiska frågorna i riksdagen och
              i riksdagens partier som förhoppningsvis sprider sig utanför riksdagen.
              Det är extra angeläget att vi får denna diskussion nu innan jul,
              den högtid och helg i Sverige då alkoholen för många får stora
              negativa konsekvenser.
            </seg>
            <seg xml:id="i-e8b6a265a3da8c11-0">
              Jag noterar att statsrådet konstaterar att intresset och engagemanget
              för de alkoholpolitiska frågorna nationellt och inom EU är mycket
              stort just nu. Jag hoppas att statsrådet inte tycker att det blir
              för stort nu när ni får en interpellation till att besvara så
              nära inpå den som ni besvarade om alkohol och folkhälsa den 12
              december.
            </seg>
            <seg xml:id="i-05ad2e17e57dacd6-0">
              Det viktigaste syftet med denna interpellation är naturligtvis
              att debattera EU:s alkoholstrategi, eller som den heter: En EU-strategi
              för att stödja medlemsstaterna i arbetet med att minska de alkoholrelaterade
              skadorna. Vi behöver, som statsrådet säger, ett engagemang för
              och en vilja att flytta fram de alkoholpolitiska positionerna
              och folkhälsoperspektivet inom EU ytterligare. Men jag har en
              liten undran och en fråga om vad statsrådet menar med att det
              behövs ett strategiskt nytänkande från alla parter. Själv menar
              jag och Vänsterpartiet att det behövs en folkresning mot alkoholen,
              för en minskad alkoholkonsumtion är ett minskat alkoholmissbruk
              och minskade alkoholskador för våra medborgare nationellt och
              internationellt.
            </seg>
            <seg xml:id="i-647a7c0e8da45537-0">
              Jag vill så här inledningsvis, herr talman, när det är första
              gången som jag får debattera alkoholfrågor med statsrådet och
              folkhälsoministern Maria Larsson, uttrycka en positiv hållning
              till de nya signalerna om den tillnyktring av alkoholfrågan i
              EU och inom EU-politiken som sker. Alkoholfrågan har under arbetet
              med alkoholstrategin som har pågått i fem år gått från en jordbruksfråga
              till en folkhälsofråga. Det är naturligtvis positivt.
            </seg>
            <seg xml:id="i-54ef129aaf6f0f5a-0">
              Visst är det också ett litet steg i rätt riktning att man föreslår
              en höjning av minimiskatten, men som jag förstår det hela är det
              bara en höjning som syftar till att kompensera att skatten urholkats
              av inflationen under de senaste åren. Det är alltså ingen större
              skillnad och ingen reell höjning av minimiskatten inom EU.
            </seg>
            <seg xml:id="i-47fc886b64e92544-0">
              Herr talman! Statsrådet Maria Larsson är något svävande i formuleringarna
              när statsrådet säger att det behövs ett strategiskt nytänkande
              från alla parter. Vad betyder det?
            </seg>
            <seg xml:id="i-dfebfe0ead0c38a8-0">
              Statsrådet menar också att det inte är strategiskt klokt att
              försöka göra totalkonsumtionsmodellen till utgångspunkt för alkoholarbetet
              i EU. Hur kommer det sig att Maria Larsson säger så? Är denna
              ståndpunkt förknippad med att den samlade hållningen i regeringen
              är en annan än den som kristdemokraten Maria Larsson står för?
              Denna ståndpunkt kan ju leda till en farhåga om att regeringen
              inte tänker driva Sveriges alkoholpolitiska ståndpunkt, totalkonsumtionsmodellen,
              tillräckligt hårt.
            </seg>
          </u>
          <note type="speaker" xml:id="i-5dc85054c202c88e-0">
            Anf. 4 HANS WALLMARK (m):
          </note>
          <u who="hans_wallmark_d27c95" xml:id="i-5772a9e3df4bf907-0">
            <seg xml:id="i-26e36f6acd13baed-0">
              Herr talman! Det finns många olika sorters Sverige. Jag kommer
              från den del av vårt land som ligger absolut längst söderut, nämligen
              Skåne. Där är alkoholpolitiken inte bara svensk utan i allra högsta
              grad europeisk. Den är dansk, och den är tysk.
            </seg>
            <seg xml:id="i-dc291994f50fa461-0">
              Rätt många av skåningarna åker så här i jultid eller redan i
              november ned och handlar mycket av sin alkohol inför julen i Tyskland.
              Man kan träffa på många grannar och bekanta om man befinner sig
              i Puttgarden eller Burg. Det är också rätt vanligt att den alkohol
              som serveras i Skåne inte kommer från det svenska Systembolaget
              utan snarare från Danmark eller Tyskland. När vi pratar svensk
              alkoholpolitik måste vi nog därför inse att det ser olika ut i
              min del av Sverige, i Skåne, i Mellansverige och i norra Sverige.
            </seg>
            <seg xml:id="i-351cf1b874332b5a-0">
              Samtidigt vet vi att det inflöde av alkohol som vi märker i Sydsverige
              skapar nya situationer. Vår lokaltidning NST/HD skrev för någon
              vecka sedan om sprittaxi som åker omkring till ungdomar i 1517-årsåldern.
              Med ett telefonsamtal kan de beställa alkohol och få den levererad
              dit de vill. Det handlar om sprit som kommer från länder utanför
              Sverige och som ungdomarna kan förse sig med.
            </seg>
            <seg xml:id="i-8de6d6f0591195d5-0">
              Jag tycker att statsrådets svar på interpellationen är glädjande.
              De här frågorna löser vi inte exklusivt själva, utan vi måste
              lösa dem tillsammans med andra. Vi måste lösa dem som europeiska
              medborgare.
            </seg>
            <seg xml:id="i-cabb0f489202a363-0">
              Jag tror också att det i mångt och mycket inte är själva tillgången
              som är det stora problemet utan attityder och förhållningssätt.
              Därför var det glädjande när man för någon dag sedan kunde läsa
              att det nu sups mindre bland ungdomar. Centralförbundet för alkohol-
              och narkotikaupplysning hade gjort en undersökning där man konstaterade
              att andelen niondeklassare som uppger att de inte dricker alls
              har ökat med mer än 10 % sedan 1990-talet. Framför allt är det
              pojkarna som väntar med sin alkoholdebut. I 2006 års undersökning
              uppger nästan var tredje tillfrågad högstadieelev att de helt
              avstår från alkohol. Inte sedan undersökningen genomfördes för
              första gången 1971 har andelen icke-konsumenter varit så hög som
              nu. Det är oerhört glädjande.
            </seg>
            <seg xml:id="i-64578af6173dc82a-0">
              På samma gång ska vi vara medvetna om att detta sker samtidigt
              som möjligheten att få tag i alkohol utifrån, till exempel från
              Danmark eller Tyskland, nog aldrig har varit större än i dag.
              Därför tror jag att själva problemet inte är tillgången utan just
              attityder och förhållningssätt. Därför måste man också arbeta
              med attityd- och förhållningssättsfrågor, precis som jag tycker
              att statsrådet framhäver i sitt interpellationssvar.
            </seg>
            <seg xml:id="i-04970ec0adfee693-0">
              Dock vill jag påpeka en sak. Jag tror, inte minst som sydsvensk,
              att det är väsentligt att vi ytterst gör något åt alkoholbeskattningen.
              Differensen mellan svensk alkoholbeskattning och den som finns
              i Tyskland eller Danmark leder nämligen till att väldigt många
              söker sig bort från den svenska marknaden till den tyska eller
              den danska. Då uppstår också möjligheter för illegal försäljning
              och för olika kriminella nätverk att arbeta med alkoholen som
              en av de produkter de säljer.
            </seg>
            <seg xml:id="i-3912593ebf97a1f9-0">
              Jag tror att en svensk alkoholbeskattning som var lägre än den
              är i dag skulle göra det onödigt för rätt många att lägga dyra
              pengar på att söka till Puttgarden eller Burg. I stället skulle
              man då handla sin alkohol på det svenska Systembolaget eller kanske
              i framtiden i licensierade butiker nu är vi inte där än, men åtminstone
              på det svenska Systembolaget. Jag tycker att det svenska Systembolaget,
              eller i framtiden svenska licensierade butiker, är långt mycket
              bättre än sprittaxi som kör hem till barnen.
            </seg>
          </u>
          <note type="speaker" xml:id="i-3f213bc4b24a67d4-0">
            Anf. 5 JAN R ANDERSSON (m):
          </note>
          <u who="yvonne_andersson_14c1a7" xml:id="i-740298aa3b89350a-0">
            <seg xml:id="i-fc4c87a8dd1f850c-0">
              Herr talman! Jag vill börja med att tacka ministern för svaret
              på interpellationen, som jag tycker är intressant i flera delar.
              Till exempel signalerar det att vi faktiskt lever i en annan värld
              än den vi hade när vi gick med i EU.
            </seg>
            <seg xml:id="i-596879c2ee2cb526-0">
              Om man först tittar tillbaka lite grann kan man se att det var
              först 1993 som EU tog beslut om att vi skulle ha en öppen handel
              med alkohol i Europa. Det finns en viss saktfärdighet, kan man
              säga, i Sveriges politik för att följa detta. Vi kan dock konstatera
              att vi har en annan politisk verklighet i dag än den vi hade när
              vi fick vårt medlemskap. Det är väl också det statsrådet talar
              om när hon säger att totalkonsumtionsmodellen kanske inte är den
              som ska användas.
            </seg>
            <seg xml:id="i-93c5bfa6ff43fd3e-0">
              Det finns många problem som har kommit med den nya alkoholpolitiska
              verklighet vi har. Man pratar mer om att försöka skydda, att ha
              harm reduction som ett mål för att nå framåt i alkoholpolitiken.
              Jag tror att det i grunden är bra. Den alkoholpolitiska modell
              vi har bygger faktiskt på att vi har stängda gränser och att ingen
              införsel kan ske. Det detaljhandelsmonopol vi har i Sverige är
              ju i princip avskaffat då mer än 50 % av de drycker som konsumeras
              i Sverige inte säljs via Systembolaget.
            </seg>
            <seg xml:id="i-a2ed27052a001f68-0">
              Man kan också konstatera att den passivitet som funnits i den
              svenska alkoholpolitiken har lett till stora problem. Vi har inte
              sett att det blivit en ny verklighet. Därför tycker jag att det
              är bra att statsrådet nu signalerar att det blir nya åtgärder.
            </seg>
            <seg xml:id="i-5c3373da410a8fe2-0">
              Bland annat säger man att tullens resurser måste stärkas, och
              det är bra. Frågan är dock om detta är tillräckligt. Vi vet exempelvis
              att vi har en tull som jobbar väldigt hårt mot narkotikan, samtidigt
              som vi i dag kan se att narkotikan strömmar in. Vi kan se att
              det redan i dag läggs ned ett ganska stort arbete på att begränsa
              införseln av illegal sprit till Sverige, men att det kanske inte
              alltid lyckas så bra.
            </seg>
            <seg xml:id="i-a8e2f1c370d3709e-0">
              Därför är jag intresserad av det som sägs om ett strategiskt
              nytänkande i den här politiken. Det behövs faktiskt en ny politik
              för en ny tid. Jag tror att det var en branschorganisations vd
              som sade att den politik vi har i Sverige bara skulle fungera
              i Nordkorea. Jag tror att han går lite långt där, men jag tror
              ändå att det precis som statsrådet säger krävs ett strategiskt
              nytänkande i dessa frågor.
            </seg>
            <seg xml:id="i-bc110797d06d8ca9-0">
              Man kan exempelvis titta på Danmark, som gjorde en sänkning av
              alkoholskatten och därmed faktiskt minskade sin konsumtion. Det
              är intressant att ett land som ligger så nära oss och som har
              en politik liknande vår faktiskt har valt en annan väg som har
              varit väldigt lyckad.
            </seg>
            <seg xml:id="i-1fa4e312414fdc76-0">
              Vi kan också se att det finns väldigt stora ekonomiska incitament.
              Expressen gjorde för ett tag sedan en undersökning av var break-even
              gick för att åka och handla en full ranson för en person i Tyskland.
              Enligt deras beräkningar kunde man åka någonstans från Sundsvall
              ända ned till Tyskland bara för att köpa en ranson. Då förstår
              man att vi som bor i Småland och Skåne naturligtvis har en helt
              annan ekonomisk verklighet.
            </seg>
            <seg xml:id="i-af208bea7ba37cfa-0">
              Detta är också ett miljöproblem. Enligt beräkningar från Schenker
              släpps det ut ungefär 112 000 ton koldioxid bara på den alkoholturism
              som svenskar står för.
            </seg>
            <seg xml:id="i-b214d275abfb5f5b-0">
              Jag välkomnar alltså svaret och det du säger om ett strategiskt
              nytänkande. Jag har noterat att finansministern säger att det
              för närvarande inte är aktuellt med skattesänkningar när det gäller
              dessa varor, men jag tycker att vi bör se vad som händer med de
              åtgärder som nu är på gång för att sedan kunna utvärdera detta
              igen. Kanske är dörren inte stängd när det gäller hur alkoholpolitiken
              ska se ut den närmaste tiden. Jag tackar för svaret och återkommer.
            </seg>
          </u>
          <note type="speaker" xml:id="i-9469f3064795eeb0-0">
            Anf. 6 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-1">
            <seg xml:id="i-9d233e5c8f7d9ec5-0">
              Herr talman! Tack för ett flitigt deltagande! Detta är den första
              interpellationsdebatten, och alla hinner hem och julstäda ändå
              om det nu är det ni ska göra, om nu det är viktigast.
            </seg>
            <seg xml:id="i-f145b4c231237d5c-0">
              Den svenska alkoholpolitiken har skrivits in på ett tydligt sätt
              i regeringsförklaringen. Låt mig därför börja med att upprepa
              vad som står i den. Där finns skrivningar både om det nationella
              planet och om det internationella planet. Det står att vi ska
              verka för att minska totalkonsumtionen i Sverige och att vi i
              EU ska verka för en restriktiv alkoholpolitik.
            </seg>
            <seg xml:id="i-6f72ada91fe4f729-0">
              Det är ganska tydliga riktlinjer. De är inte bara giltiga för
              det närmaste året, utan regeringsförklaringen måste betraktas
              som en inriktningsförklaring för den kommande mandatperioden.
            </seg>
            <seg xml:id="i-31da8bee6133d867-0">
              Detta har bäring på folkhälsan i allra högsta grad, och det är
              naturligtvis därför skrivningarna är så tydliga. Vi vet att totalkonsumtionen
              är väldigt starkt och tydligt kopplad till antalet rattonyktra,
              våldet mot kvinnor, alkoholrelaterade sjukdomar och så vidare.
              De sambanden är tydligt klarlagda. Vår stora utmaning är att se
              till att folkhälsan utifrån det perspektivet kan bli bättre.
            </seg>
            <seg xml:id="i-38519bf7f613789f-0">
              Det har skett trendbrott på flera sätt. Det har skett förändringar
              i alkoholpolitiken och i synsättet på alkohol i Sverige.
            </seg>
            <seg xml:id="i-74894dcd1ae96650-0">
              Vi har sett en ökad totalkonsumtion under en rad år. Vi ligger
              i dag på drygt tio liter per vuxen i årskonsumtion, vilket är
              ett mycket högt tal. Därför är det intressant att notera precis
              det som åberopades här: att ungdomar i dag står för ett trendbrott.
              30 % av grabbarna i årskurs 9 säger att de inte alls nyttjar alkohol.
              Så högt procenttal har det inte varit på mycket länge. Detta är
              intressant.
            </seg>
            <seg xml:id="i-a57e58826ea94e85-0">
              Den här frågan behöver förnyas för varje ny generation. Här har
              det uppenbarligen på många plan pågått en opinionsbildning som
              varit framgångsrik. Jag tror att det ska tolkas som ett resultat
              av den ökade alkoholkonsumtionen under en längre tid. Vi har ju
              sett resultatet av den. I dag väljer många ungdomar i stället
              att helt avstå från alkohol.
            </seg>
            <seg xml:id="i-9a32a391c6639831-0">
              Ett av de verktyg som vi använder oss av på det nationella planet
              är Systembolaget, ett försäljningsmonopol, som får ökat förtroende
              hos svenska folket. I dag är det alltfler som supportar tanken
              på ett försäljningsmonopol än det var förra året och förrförra
              året. Det finns en ny syn; man ser att sortimentet är tillfredsställande
              och att försäljningsmonopolet med begränsade öppettider, ingen
              merförsäljning och så vidare är ett väl fungerande verktyg. Svenska
              folket är relativt nöjt med Systembolaget som försäljningsmonopol.
            </seg>
            <seg xml:id="i-535fa6c4fb865cbc-0">
              Hög beskattning är också ett verktyg. Glädjande nog har vi nu
              fått en dom i Joustramålet som indikerar att de skatterna kan
              behållas, alltså att Internetförsäljningen inte på något sätt
              ska undantas här. Vi väntar fortfarande på Rosengrenmålet, och
              vi har fått generaladvokatens dom som går i samma riktning som
              domen i Joustramålet.
            </seg>
            <seg xml:id="i-f4f8cf26de9da3f8-0">
              Det här är intressant att se därför att det indikerar att den
              svenska linjen alltmer vinner gehör också i ett europeiskt perspektiv.
              Detta tolkar jag väldigt positivt. När jag var på ministerrådsmöte
              om alkoholstrategin talade jag med Nederländernas representant.
              Han sade: Sverige har en bra alkoholpolitik. Vi andra borde lära
              av er.
            </seg>
            <seg xml:id="i-26f8e78b45ad2960-0">
              Det Bror Duktig-syndrom som kanske funnits tidigare har övergått
              i respekt för att vi valt att ha en restriktiv alkoholpolitik
              och att arbeta med de här verktygen över en lång tid.
            </seg>
            <seg xml:id="i-89e03db0c041ff03-0">
              Talartiden försvann fort. Jag får återkomma till EU-nivån i nästa
              inlägg.
            </seg>
          </u>
          <note type="speaker" xml:id="i-1c4060124163b9d6-0">
            Anf. 7 EGON FRID (v):
          </note>
          <u who="egon_frid_c86215" xml:id="i-241d1e05cd16db5f-1">
            <seg xml:id="i-3aafc4772f357fe4-0">
              Herr talman! Jag vill först tacka mina meddebattörer. Det är
              intressant med alkoholpolitiska debatter. Sedan får jag väl dela
              ut min julklapp. När vi nu har en borgerlig alliansregering får
              jag väl ändå uttrycka min tacksamhet över att det är Maria Larsson
              och Kristdemokraterna som i regeringen har ansvaret alkoholpolitiken
              detta sagt naturligtvis utifrån den tydliga spännvidd vi ser i
              regeringen när det gäller alkoholfrågan. Anders Borg har på EU-nivå
              uttalat att det är bättre att jobba än att supa och gett signalen
              att det inte är aktuellt att sänka några skatter på EU-nivå. Jag
              hoppas att det gäller också i Sverige.
            </seg>
            <seg xml:id="i-a007397156afd779-0">
              Naturligtvis vill jag anknyta till den nya verkligheten, till
              de trendbrott som vi sett inom svensk alkoholpolitik. Det är viktigt
              att konstatera att de här trendbrotten är positiva för totalkonsumtionsmodellen.
              Vi ser att det finns stöd för den svenska nationella nivån när
              det gäller att forma vår egen alkoholpolitik som bygger på totalkonsumtionsmodellen.
              Det är väl också en signal om att vi, trots att vi har kunnat
              försvara skattenivån och trots att vi har kunna försvara monopolet,
              lyckats få ett trendbrott när det gäller totalkonsumtionen först
              och främst för unga, vilket är en jätteviktig början. Men vi har
              också kunnat få ett stopp när det gäller de negativa signalerna
              om en kraftigt ökad införsel via spritresorna till Danmark och
              Tyskland. Vi ser att kostnaderna för de här resorna har blivit
              så stora att det första nöjet med det så att säga har avtagit
              och att vi fått en tillnyktring i det sammanhanget.
            </seg>
            <seg xml:id="i-afee6c34e88637d2-0">
              Från egna resor till Kiel i Tyskland kan jag intyga hur det nu
              är. Jag har en dotter som har bott i Tyskland i två och ett halvt
              år. Nu bor hon i Kiel. Jag har gjort några resor dit. Naturligtvis
              har folk tittat på mig när jag har åkt hem med både tom bil och
              tom släpkärra. Jag vill också intyga att införselresorna inte
              riktigt är så omfattande som många vill göra gällande. Det är
              en minskning även där.
            </seg>
            <seg xml:id="i-67f6fec585acbf33-0">
              Sedan är det intressant att man som ett exempel nämner utvecklingen
              i Danmark. Men när det gäller utvecklingen i Finland och konsekvenserna
              av den finska spritskattesänkningen blev det inte samma resultat
              där.
            </seg>
            <seg xml:id="i-6c6ba3c9df4dbe0a-0">
              För att återknyta lite mer till EU-strategin och den kritik som
              finns mot den, att EU-strategin ligger långt från den svenska
              alkoholpolitiken, är det ingen kritik mot alkoholkonsumtionen
              i sig. I stället inriktar man sig på den skadliga och riskfyllda
              alkoholkonsumtionen. Det är i och för sig bra. Man måste ju jobba
              också på den fronten.
            </seg>
            <seg xml:id="i-8ed089931caa7d49-0">
              Det är viktigt att betona att strategin inte inriktas på totalkonsumtionsmodellen.
              Ur svensk synvinkel har vi stöd för att som medlemsland få styra
              den egna alkoholpolitiken. Det är en positiv utveckling av totalkonsumtionsmodellen
              i Sverige. Det är viktigt att vi slår vakt om och formar vår alkoholpolitik
              utifrån den.
            </seg>
            <seg xml:id="i-42fa4ae78c074ccd-0">
              Men vi ser, som sagt, den spännvidd som finns inom alliansregeringen
              när det gäller alkoholpolitiken. Maria Larsson har i regeringen
              ett viktigt arbete för hela nationens skull när det gäller att
              försvara totalkonsumtionsmodellen.
            </seg>
          </u>
          <note type="speaker" xml:id="i-b73a763aeb91623e-0">
            Anf. 8 HANS WALLMARK (m):
          </note>
          <u who="hans_wallmark_d27c95" xml:id="i-5772a9e3df4bf907-1">
            <seg xml:id="i-e45ed135f6857c54-0">
              Herr talman! Låt mig först i likhet med Vänsterpartiets Egon
              Frid få uttrycka glädje över att Maria Larsson är minister i Sverige.
              Jag uttrycker glädje utifrån många flera dimensioner, inte bara
              den enskilda som Frid tog upp.
            </seg>
            <seg xml:id="i-5788ce548e005023-0">
              Ministern hälsade till oss och sade att det här är hennes första
              interpellationsdebatt. Hon uttryckte sedan sin önskan om att hinna
              hem till julstädningen. Det är viktigt. Men familjen är nog det
              viktigaste, eller hur, statsrådet?
            </seg>
            <seg xml:id="i-c267a8b53b2a2633-0">
              När det gäller hur man ska kunna minska totalkonsumtionen tror
              jag att det finns en stor likhet mellan statsrådet och mig. Det
              handlar om att försöka forma attityder. I all tydlighet kan det
              uttryckas på det sättet att det är bättre att man jobbar än att
              man super. Det tror jag att de flesta här i kammaren håller med
              om.
            </seg>
            <seg xml:id="i-992551624a56c3c7-0">
              Jag tror att man ändå inte kan förneka trycket utifrån. Inte
              minst vi i Sydsverige märker ganska påtagligt det trycket. Det
              handlar inte om att vi har lyckats försvara Systembolaget, för
              man kan inte säga att vi har lyckats försvara Systembolaget när
              kanske hälften av all alkohol som förtärs i Sverige inte sålts
              via Systembolaget. Då finns det så att säga ett strukturfel, ett
              strukturproblem.
            </seg>
            <seg xml:id="i-aa3a683ff0180fdd-0">
              Därför är det viktigt att vi har en minister som säger att man
              ska följa utvecklingen inom alkoholpolitikens område. Jag tror
              att man ändå får iaktta just det tryck som nu kommer utifrån.
              Rätt många människor i Sydsverige väljer trots allt att inte använda
              Systembolaget för sina inköp, utan man väljer Calles eller gränsshoppen
              i Puttgarden eller Burg.
            </seg>
            <seg xml:id="i-e52c22065bff290a-0">
              Det jag tycker är det långsiktiga problemet är kanske inte att
              vanliga konsumenter gör de här affärerna utan att det också inbjuder
              till kriminella nätverk. Man köper sin alkohol i Burg och Puttgarden
              och säljer den helt utom kontroll i Jönköping eller Kalmar. Det
              finns alltså här en koppling till annan kriminalitet.
            </seg>
            <seg xml:id="i-47498d9c439eae64-0">
              Detta gör att jag tror att vi långsiktigt inte kan frikoppla
              den svenska alkoholdiskussionen utan att också se över alkoholbeskattningen.
            </seg>
          </u>
          <note type="speaker" xml:id="i-9533d2ff2c869d72-0">
            Anf. 9 JAN R ANDERSSON (m):
          </note>
          <u who="yvonne_andersson_14c1a7" xml:id="i-740298aa3b89350a-1">
            <seg xml:id="i-5a8c9a437922c34e-0">
              Herr talman! Jag tror att den viktigaste frågan i den här debatten,
              som jag ser det, handlar om ungdomars attityder till alkohol.
              Man kan se på flera sätt att vi har fått en förändring. Dels dricker
              ungdomar mindre i dag, och det är intressant. Dels kan man titta
              på den utvärdering som Folkhälsoinstitutet gjorde av de befarade
              alkoholpolitiska konsekvenserna av den ökade införsel som skedde.
              Man konstaterar där att de ökade skador som man trodde skulle
              ske med en ökning av införseln inte blev så allvarliga. Det visar
              väl att vi har fått en ny alkoholkultur, att vi använder alkoholen
              på ett annat sätt.
            </seg>
            <seg xml:id="i-bbf6348d8d2c7b10-0">
              Jag delar regeringens och folkhälsoministerns syn på en restriktiv
              alkoholpolitik. Däremot menar jag inte att en restriktiv alkoholpolitik
              innebär att vi måste ha så höga skatter som vi har i Sverige i
              dag.
            </seg>
            <seg xml:id="i-8a292aff4e648674-0">
              Valto Koski, som är ordförande i socialutskottet i Finlands riksdag,
              försvarar exempelvis den finska sänkningen. Han gör det av framför
              allt ett skäl, och det är att man lyckades begränsa tillgången
              till alkohol just för unga.
            </seg>
            <seg xml:id="i-451f3d4f750a7450-0">
              Jag kan berätta från min hemstad Kalmar att om jag tar mig för
              att promenera in till stan en söndagsmorgon hittar jag givetvis
              en och annan flaska eller burk. Min högst ovetenskapliga syn på
              detta är att det är väldigt sällan jag ser en svensk burk. Det
              är just för ungdomarna som jag tror att det här är en väldigt
              allvarlig fråga, och tillgången där har ökat dramatiskt.
            </seg>
            <seg xml:id="i-35e1ad4cf6838e92-0">
              Visst ska vi ha en strategi för specifika åtgärder på sikt, och
              det som EU har presenterat är i stora delar väldigt bra. Men det
              problem vi har i dag är de som dricker nu i helgen och nästa vecka.
              Strategin måste vara en sak, men det problem vi har i dag måste
              vi lösa i närtid, inte genom en strategi. Därför tror jag att
              skattefrågan måste komma upp.
            </seg>
          </u>
          <note type="speaker" xml:id="i-681a1b5996cbf738-0">
            Anf. 10 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-2">
            <seg xml:id="i-c83f7e600d094138-0">
              Herr talman! Jag skulle bara vilja göra ett tillrättaläggande
              när det gäller Systembolagets försäljning. Det nämndes en siffra
              som jag möjligtvis kan tänka mig, utan att ha de aktuella siffrorna
              med mig, handlar om enbart spritförsäljning. Om man tittar på
              totalförsäljningen ligger den inte på de talen. Dessutom är det
              ju så att Systembolaget i dag återtar marknadsandelar och ökar
              sin försäljning, vilket är väldigt glädjande.
            </seg>
            <seg xml:id="i-271a21f82ebd9044-0">
              I det första inlägget ställdes frågan vad som menas med strategiskt
              nytänkande, och jag måste svara på den. Det förekom lite olika
              tolkningar här. Jag tror också att det är jätteviktigt att vi
              satsar på ungdomarna. Då handlar det om att använda verktyg som
              vi har på ett mycket mer aktivt sätt än vad som hittills har gjorts.
            </seg>
            <seg xml:id="i-fc31aa7e865f3461-0">
              Det handlar till exempel om att vi nu i budgetpropositionen tydligt
              ger mer pengar till tullen, 25 miljoner, med ett uttalat uppdrag
              att också bekämpa Internethandeln, den illegala handeln. Det har
              aldrig gjorts tidigare, och Tullverket har kanske inte fått den
              tydliga fingervisningen om att detta ingår i uppdraget.
            </seg>
            <seg xml:id="i-faf30f45017ad19d-0">
              Det handlar om att intensifiera polisens arbete. Vi kan tydligt
              se att där polisen har varit aktiv mot smugglingen till ungdomar
              förändras skeendet om man orkar vara uthållig i ett aktivt arbete.
              Växjö är ett sådant exempel, där man har lyckats få bukt med smugglingen
              till ungdomar, just för att polisen har engagerat sig i frågan.
              Vi behöver sprida det kunnandet och tänkesättet över hela landet.
            </seg>
            <seg xml:id="i-ab23081fdec91845-0">
              Sedan handlar det naturligtvis om opinionsbildning, som hela
              tiden måste pågå och där många olika aktörer behövs på arenan.
            </seg>
            <seg xml:id="i-68b69ad8fd00856e-0">
              Jag vill gratulera Egon Frid till hans nya uppdrag. Det spelar
              också roll. Olika intresseorganisationer, inte minst ungdomsorganisationer,
              kan också fungera som opinionsbildare.
            </seg>
            <seg xml:id="i-a3eaa5bdc903578b-0">
              Skåne är inte som Sverige, eller Sverige är inte som Skåne. Nej,
              så är det förvisso. Det ser olika ut i olika delar av landet.
              Men en lagstiftningsförändring eller en skattesänkning innebär
              att hela landet får nya förutsättningar. Det vi vet genom erfarenheter
              av skattesänkningar i alla länder omkring oss som har prövat det
              är att totalkonsumtionen ökar.
            </seg>
            <seg xml:id="i-704af6840b42b2ad-0">
              Vi kan se att konsumtionen i Finland ökade med 15 %. Men våldet
              mot kvinnor ökade med 25 %. Det är inte en utveckling som jag
              vill se i Sverige. Den vill inte jag stå för.
            </seg>
            <seg xml:id="i-74bcded3db551b09-0">
              Kostnaden i Sverige är i dag 20 miljarder kronor, enligt Sorads
              beräkningar. Alla tycker att det är ganska låga beräkningar, då
              det finns en del saker som de inte har inkluderat. Det finns andra
              beräkningar som går upp i helt andra tal. Det spelar kanske inte
              så stor roll vilka tal det är, därför att alla utredningar konstaterar
              att kostnaderna för de alkoholrelaterade skadorna och olyckorna
              är otroligt stora. Det är klart att det är vår uppgift som lagstiftare
              om bland annat skatter att försöka minimera de kostnaderna.
            </seg>
            <seg xml:id="i-575f9939a21a1602-0">
              En annan del i strategiskt nytänkande tror jag är att ta till
              vara det som händer i Europa i dag, nämligen att hitta en strategisk
              samverkan med andra. Jag är intresserad av att se vad man kan
              använda det nyinrättade forumet till, till exempel för att diskutera
              och föra upp saker som vi nu ser är på gång i andra medlemsländer.
            </seg>
            <seg xml:id="i-d4f688e0985503af-0">
              Båda de kommande ordförandeländerna Portugal och Slovenien har
              indikerat att de kommer att ha alkoholfrågan som en prioriterad
              del i sitt ordförandeskap. Vi har sedan gammalt ett nordiskt samarbete.
              Finland bär nu med sig nya erfarenheter. Opinionen i Finland har
              svängt så att man vill ställa regeringen till svars för att mäns
              dödlighet har ökat så graverande, och man menar att regeringen
              genom sina skattesänkningar är ansvarig för detta.
            </seg>
            <seg xml:id="i-43a27ee87aebc55c-0">
              Det pågår en ny debatt. Diskussionsklimatet ser helt annorlunda
              ut nu än det gjorde för fem år sedan. Det här är nya strategiska
              orienteringar i form av samarbete med andra länder. Vi kan inte
              driva den här frågan bara på ett nationellt plan. Det är vi alla
              överens om.
            </seg>
          </u>
          <note type="speaker" xml:id="i-08f485ca3b0dcf72-0">
            Anf. 11 EGON FRID (v):
          </note>
          <u who="egon_frid_c86215" xml:id="i-241d1e05cd16db5f-2">
            <seg xml:id="i-786a96fc7d81c1bc-0">
              Herr talman! Tack än en gång, Maria Larsson, för svaret på interpellationen!
              Tack också till er andra som har deltagit i interpellationsdebatten.
            </seg>
            <seg xml:id="i-21892340015efb79-0">
              Jag vill säga att jag naturligtvis har respekt för de problem
              som Hans Wallmark och Jan R Andersson tar upp och som har bäring
              på den svenska alkoholpolitiken. Men jag drar inte samma slutsats
              som Jan R Andersson om den nya alkoholkulturen, att vi skulle
              kunna få ett mer europeiskt drickande som konsekvens av att vi
              ser att det har blivit ett trendbrott bland unga. Jag tror snarare
              att totalkonsumtionsmodellen är ett stöd för den förändrade attityd
              som vi har fått bland unga i landet för att dricka mindre.
            </seg>
            <seg xml:id="i-67b2146a6959ecec-0">
              När respekten för den här problematiken diskuterades sade jag
              också utifrån min utgångspunkt att jag har jobbat inom socialtjänsten
              i över tio år med alkoholmissbruk och beroendeproblematik, så
              jag har sett detta i min tjänsteutövning tidigare.
            </seg>
            <seg xml:id="i-7cce9565ba8ed770-0">
              Jag vill också poängtera att det inom EU:s alkoholstrategi finns
              saker som är positiva. En av de sakerna är att man konstaterar
              att alkoholen är ett gränsöverskridande problem och att vi måste
              jobba med gränsöverskridande åtgärder internationellt för en så
              viktig nationell fråga som alkoholpolitiken är för Sverige, för
              landets invånare och framför allt för våra unga invånare, som
              utsätts för enormt stora risker med en stark exponering av alkohol.
            </seg>
            <seg xml:id="i-b421a9a9136c94bc-0">
              Frågan om harm reduction hoppas jag att vi kan debattera i samband
              med narkotikaberoende, i stället för att dra in den i alkoholdebatten.
            </seg>
            <seg xml:id="i-f696d99cc96ac6c6-0">
              Jag vill avslutningsvis säga, herr talman, att det finns all
              anledning för regeringen, statsrådet och folkhälsominister Maria
              Larsson och alla ledamöter i riksdagen att vara fortsatt mycket
              kritiska till EU:s alkoholpolitik och arbeta med kraft för en
              restriktiv alkoholpolitik i Sverige och EU.
            </seg>
          </u>
          <note type="speaker" xml:id="i-ced946b818953f7f-0">
            Anf. 12 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-3">
            <seg xml:id="i-c181198356f80738-0">
              Herr talman! Jag tror att Sverige har spelat en viktig roll för
              att vi ska vara där vi är i EU:s alkoholpolitik. Den strategi
              som nu antogs av en enig kommission och de rådsslutsatser som
              antogs av ett enigt ministerråd hade sin början under Sveriges
              ordförandeskap 2001, där det här var en av de frågor som lyftes
              fram. Det har tagit ganska många år fram hit. Det man tydligt
              kan iaktta är ett förändrat synsätt inom EU som jag vill välkomna.
              Jag vill verkligen markera att jag med tillförsikt ser fram mot
              att det kan växa ytterligare inför framtiden.
            </seg>
            <seg xml:id="i-d18b44eb371143af-0">
              Det är det som jag tycker är så fantastiskt. Man kan ha mycket
              synpunkter på hur strategin ser ut, att den inte är tillräcklig,
              att den borde ha gått längre och så vidare, men trots allt är
              det någonting ganska remarkabelt som har hänt. Om man bara går
              fem år tillbaka i tiden hade detta nästan varit omöjligt att tänka
              sig, att det var en enig kommission bakom detta. Alla EU:s 25
              medlemsstater har ställt sig bakom att alkohol måste betraktas
              inte bara som vilken vara som helst utan också med ett folkhälsoperspektiv.
              Jag tror att vi alla tycker att det är bra och välkomnar det,
              även om vi har haft olika företrädare i den här debatten.
            </seg>
            <seg xml:id="i-46dffa7b5eb647b6-0">
              Tack så mycket för ert deltagande! Ha nu en riktigt god jul!
            </seg>
          </u>
          <note xml:id="i-1ec57cc3387cff44-0">
            Överläggningen var härmed avslutad.
          </note>
          <note xml:id="i-ed4249a468722226-0">
            5 § Svar på interpellation 2006/07:155 om utbildningsvikariat
            och kompetensen i äldreomsorgen
          </note>
          <note type="speaker" xml:id="i-fd637e507935dbc8-0">
            Anf. 13 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-4">
            <seg xml:id="i-6b087cda6e391666-0">
              Herr talman! Eva Olofsson har frågat mig vad jag kommer att göra
              för att säkerställa att satsningen Kompetensstegen kan genomföras
              på ett bra sätt, om jag kommer att ta initiativ till en konsekvensanalys
              av de indragna utbildningsvikariaten samt vad jag avser att göra
              för att öka kompetensen hos personalen i äldreomsorgen.
            </seg>
            <seg xml:id="i-1fe475defb2e2cf6-0">
              Låt mig börja med att klargöra att man inte kan sätta likhetstecken
              mellan satsningen på Kompetensstegen och utbildningsvikariaten.
              Skillnaden mellan Kompetensstegens projekt och utbildningsvikariaten
              är bland annat att Kompetensstegen, i enlighet med direktiv och
              förordning, stöder kortare, verksamhetsnära utbildningar utan
              vikarieersättning, medan utbildningsvikariaten har riktats mot
              längre grundutbildningar som kräver vikarier. Tack vare Kompetensstegens
              upparbetade kontakter med kommunernas äldreomsorg gavs kommittén
              även i uppdrag att ha en stödjande och uppföljande roll i satsningen
              på utbildningsvikariat. Satsningen på utbildningsvikariat har
              dock hela tiden hanterats och handlagts av Ams, eftersom det i
              första hand var en tillfällig arbetsmarknadsåtgärd som den dåvarande
              regeringen sjösatte för att få ned arbetslöshetssiffrorna före
              valet. Detta kan man till exempel avläsa genom att studera fördelningen
              av de mycket stora medel som avsattes. Hela 2 miljarder kronor
              avsattes för att betala löner till arbetslösa som fick tillfälliga
              vikariatsanställningar, medan bara en knapp femtedel så mycket
              avsattes för personalutbildningar.
            </seg>
            <seg xml:id="i-cd81308feb565e4c-0">
              Regeringens skäl till att utbildningsvikariaten avskaffas är
              att Sverige nu befinner sig i en konjunkturuppgång med en ökning
              av sysselsatta. I syfte att främja den goda utvecklingen har regeringen
              lagt om arbetsmarknadspolitiken till att tydligare fokusera på
              matchning av arbetssökande och lediga arbeten. De program som
              blir kvar ska användas för dem som står allra längst från arbetsmarknaden.
              Med det synsättet på vad arbetsmarknadspolitiken ska åstadkomma
              går det inte att försvara utbildningsvikariaten, eftersom den
              åtgärden är kraftigt subventionerad samtidigt som den erbjuds
              personer som varit arbetslösa mycket kort tid.
            </seg>
            <seg xml:id="i-a65f8a3c39a39a43-0">
              Svaren på Eva Olofssons frågor blir således att Kompetensstegen
              fortsätter på det sätt som ursprungligen var avsikten. Regeringen
              fattade så sent som den 7 december beslut om ytterligare drygt
              63 miljoner till kommunerna för kompetensutveckling av personalen
              i äldreomsorgen.
            </seg>
            <seg xml:id="i-cb7681eb6281bbc9-0">
              Avskaffandet av utbildningsvikariaten är en politisk fråga där
              regeringen tydligt visat sin avsikt att inte stödja denna typ
              av arbetsmarknadssatsningar, och jag avser inte att låta göra
              någon konsekvensanalys. Däremot pågår ett arbete med övergångsregler
              som kommer att innebära att kommuner som har kostnader för redan
              påbörjade utbildningar kommer att kunna få ersättning för dessa.
            </seg>
            <seg xml:id="i-db6e14a5033528a3-0">
              Regeringen gör för närvarande en omfattande satsning för att
              förbättra kvaliteten inom vården och omsorgen om äldre. Personalen
              är äldreomsorgens viktigaste resurs, och personalens kompetens
              är avgörande för kvaliteten i utförandet av tjänsterna. Utöver
              det arbete som Kompetensstegen bedriver kommer regeringen att
              se över kompetensfrågorna. Om detta ber jag dock att få återkomma
              till kammaren i ett senare skede.
            </seg>
          </u>
          <note type="speaker" xml:id="i-ac89100d7b759ea6-0">
            Anf. 14 EVA OLOFSSON (v):
          </note>
          <u who="eva_olofsson_b34e2b" xml:id="i-7651b1b7c4e22b68-0">
            <seg xml:id="i-7583bf774a6f66c2-0">
              Herr talman! Jag vill börja med att tacka folkhälsominister Maria
              Larsson för svaret, men det känns lite som om vi pratar förbi
              varandra.
            </seg>
            <seg xml:id="i-c0450f11da6e0338-0">
              Visst tycker jag att det är bra att den borgerliga regeringen
              inte avbryter den stora kompetenssatsningen på 1 miljard som Vänsterpartiet,
              Socialdemokraterna och Miljöpartiet beslutade om. Det hade varit
              en katastrof.
            </seg>
            <seg xml:id="i-66dea51aa0457fed-0">
              Men om man tittar på de frågor som jag har ställt har jag inte
              frågat om bara Kompetensstegen som sådan, utan interpellationen
              handlar om utbildningsvikariat och kompetensen i äldreomsorgen,
              vilket är en vidare och större fråga.
            </seg>
            <seg xml:id="i-98ddb5f585bca359-0">
              Jag har ställt frågor om vad statsrådet vill göra för att säkerställa
              kompetensen i äldreomsorgen och hur statsrådet ser på att utbildningsvikariaten
              har bidragit till att höja kompetensen. Det får jag inget svar
              på alls.
            </seg>
            <seg xml:id="i-ca0199c2e729b0fd-0">
              Maria Larsson har tydligt svarat att hon inte kommer att göra
              någon konsekvensanalys. Det är synd.
            </seg>
            <seg xml:id="i-03b5fc3c228bfb9e-0">
              Jag vet inte om statsrådet har tagit del av det brev som Sveriges
              Kommuner och Landsting har skickat till Närings-, Social- och
              Utbildningsdepartementen. Där skriver de att slopade utbildningsvikariat
              är ett slag mot kvaliteten i äldreomsorgen. De skriver: Vi vill
              understryka att utbildningsvikariaten inte bör ses som en arbetsmarknadspolitisk
              insats, utan som en insats för utbildning och kvalitetshöjning
              inom äldreomsorgen.
            </seg>
            <seg xml:id="i-1f1e3833535b6c04-0">
              Där tycker jag att statsrådet har missat något. I statsrådets
              svar koncentreras allt på att det är en arbetsmarknadspolitisk
              åtgärd.
            </seg>
            <seg xml:id="i-30e659103736953b-0">
              Men jag tror att Maria Larsson är väl medveten om att det inom
              äldreomsorgen finns mycket duktig personal som dock saknar den
              grundutbildning de behöver. 40 % saknar omvårdnadsprogrammet och
              90 % av personalen i äldreomsorgen skulle i större eller mindre
              utsträckning behöva komplettera med en och annan kurs. Det är
              bakgrunden till att Sveriges Kommuner och Landsting säger att
              detta är en så viktig fråga.
            </seg>
            <seg xml:id="i-7cd4342b7fa64245-0">
              För några år sedan räknade man ut att det skulle kosta 5 miljarder
              under fem år för kommunerna att utbilda all personal i omvårdnadsprogrammet
              och ge dem de kunskaper som de behöver. Kommunerna klarar inte
              det själva. De behöver ett statligt stöd för att höja hela grundutbildningen
              i äldreomsorgen. Utbildningsvikariatet var det stödet. Man fick
              stöd för att anställa vikarier under tiden, vilket är den stora
              kostnaden. Man fick också ett bidrag till själva utbildningen.
            </seg>
            <seg xml:id="i-f8bdbc25a3efd488-0">
              Därför är det så synd att Maria Larsson ser detta som en viktig
              men enbart arbetsmarknadspolitisk åtgärd och inte ser att staten
              måste gå in och hjälpa till att höja kvaliteten och grundnivån
              på personalen i äldreomsorgen.
            </seg>
            <seg xml:id="i-9e9e5e5ebb67fea0-0">
              Är det inte värt att titta på de positiva resultat som utbildningsvikariaten
              har gett? Är det inte värt att ta med det? Vad vill statsrådet
              göra för att stötta en högre grundutbildning på äldreomsorgens
              område?
            </seg>
            <seg xml:id="i-4aa74e751d50985b-0">
              Det är intressant att se att i Göteborg är det runt 100 personer
              färre som kan börja grundutbildningen. I till exempel Östersund
              har de fått plocka fram 5,2 miljoner ganska mycket för en stad
              av den storleken för att kunna fortsätta utbildningen.
            </seg>
            <seg xml:id="i-9053260fd15ab9ce-0">
              Det finns i dag ungefär 2 000 utbildningsvikariat, och det innebär
              att det är 3 0004 000 personer som studerar. Ett utbildningsvikariat
              är flexibelt och bra, det kan täcka många olika personer som utbildas
              och man kan sätta in det på olika håll. Det är därför som det
              har fungerat så bra ute i verksamheten.
            </seg>
          </u>
          <note type="speaker" xml:id="i-18c580a420726efb-0">
            Anf. 15 MARGARETA B KJELLIN (m):
          </note>
          <u who="margareta_kjellin_8a2d28" next="cont" xml:id="i-88df463bfac6c4d8-0"/>
          <note xml:id="i-e1a541645d4fd795-0">
            Herr talman! Statsrådet Larsson och även Eva Olofsson!
          </note>
          <u who="margareta_kjellin_8a2d28" prev="cont" xml:id="i-5f73c42de6f11427-0">
            <seg xml:id="i-bfeff0f110d511f3-0">
              Jag vill delta i debatten för att beskriva lite av den verklighet
              som jag som verksam har sett ute på fältet. Jag har utgått från
              frågan som Eva Olofsson har ställt: Hur kan Kompetensstegen säkerställas?
              Det handlar inte bara om kompetensutveckling.
            </seg>
            <seg xml:id="i-487223944b12cb79-0">
              När Kompetensstegen introducerades fanns över huvud taget inte
              utbildningsvikariaten på dagordningen. Jag vill inte, herr talman,
              tro att Eva Olofsson är helt okunnig om förutsättningarna för
              de initiativ som hon själv varit med och beslutat om. Egentligen
              ser jag den här interpellationen enbart som ett sätt att insinuera
              att alliansregeringen inte bryr sig om kompetensutvecklingen inom
              äldreomsorgen.
            </seg>
            <seg xml:id="i-31e85db99c2da79a-0">
              För att beskriva verkligheten vill jag säga att jag som vårdlärare,
              och även ledamot av den kommunala yrkesnämnden, var med på ett
              seminarium när man introducerade Kompetensstegen. Där fanns också
              workshoppar för att genom tydliga exempel visa hur man skulle
              lära under arbetstid och arbeta på ett nytt sätt. Det gavs bland
              annat exempel från Huddinge där de jobbade med mångkulturella
              frågor och där personalen arbetade på ett sådant sätt att de samtidigt
              lärde sig. De kunde även få betyg i kursen Människan socialt och
              kulturellt. Det är ett bra exempel på kompetensstege.
            </seg>
            <seg xml:id="i-e5ba3e53b3107cf6-0">
              Ett annat arbete har man sjösatt i Hudiksvall där man utbildat
              25 coacher i etik som under arbetstid och vid arbetsplatsträffar
              beskrivit och diskuterat den etiska värdegrunden för sitt arbetssätt.
              Under våren kommer 900 personal att kunna tentera i kursen Etik.
              Det var sådant man fick pengar för i Kompetensstegen, och till
              det gick det inte åt ett enda utbildningsvikariat.
            </seg>
            <seg xml:id="i-4cb726d119a9195a-0">
              Som en fortsättning på den andra delen kan jag säga, beträffande
              hur man kan kompetensutbilda och säkerställa en bra utbildning
              inom äldreomsorgen, att jag också varit med och sjösatt arbetsplatsbelagd
              utbildning där personal, redan anställd inom äldreomsorgen, under
              sin arbetstid läser in kurser med hjälp av handledare från omvårdnadsprogrammet.
              De fullgör hela omvårdnadsprogrammet under tiden de arbetar, med
              hjälp och stöd av handledare och med hjälp av lärare från omvårdnadsprogrammet.
              Det är ett bra sätt att kompetensutveckla.
            </seg>
            <seg xml:id="i-680b9d19487e2599-0">
              Jag tror alltså att den här interpellationen egentligen bara
              handlar om utbildningsvikariaten som arbetsmarknadsåtgärd. Jag
              vill tillägga, till det som statsrådet Larsson beskrivit om utbildningsvikariaten,
              att vi i dag har uppfunnit alla tänkbara arbetsmarknadspolitiska
              åtgärder för att få ned arbetslösheten i en högkonjunktur. Och
              då undrar jag: Vad gör vi när vi inte har någonting att ta till
              och vi närmar oss nästa lågkonjunktur? Vi har ju redan använt
              alla åtgärderna.
            </seg>
            <seg xml:id="i-d633d93acaf8627c-0">
              En alliansregering som föreslår kvalitetssäkring, värdighetsgarantier
              och olika insatser inom äldreomsorgen speglar vår vilja att ha
              en bra kompetens hos personalen. Vi skulle inte kunna föreslå
              eller genomföra något av förslagen utan en personal som både är
              kompetent och intresserad av sitt arbete. Jag tror därför att
              Eva Olofsson kan vara helt lugn. Vi kommer att med gemensamma
              krafter i alliansregeringen, och gärna tillsammans med övriga,
              se till att vi får en bra äldreomsorg.
            </seg>
          </u>
          <note type="speaker" xml:id="i-34e8ff903b1c3438-0">
            Anf. 16 CATHERINE PERSSON (s):
          </note>
          <u who="catherine_persson_b5d0c0" xml:id="i-be2455e96ef797b8-0">
            <seg xml:id="i-7e2228c7e9d21bd3-0">
              Herr talman! Jag skulle vilja ställa ett par frågor till statsrådet
              Maria Larsson om det som står i interpellationen Utbildningsvikariat
              och kompetensen i äldreomsorgen. Vi vet att utbildningsvikariaten,
              tillsammans med andra åtgärder, över tid spelat stor roll för
              kompetensutvecklingen i äldreomsorgen. Det vi nyss hörde från
              Margareta B Kjellin är inget unikt. Det sker i de flesta kommuner
              på olika sätt. Det intressanta är på vilket sätt man kan skapa
              förutsättningar för att kunna genomföra den. Kompetensstegen har
              varit ett sådant sätt, utbildningsvikariaten ett annat. Det finns
              ytterligare en del sätt.
            </seg>
            <seg xml:id="i-4e51149d68cd52ee-0">
              I svaret sägs bland annat att utbildningsvikariaten handlagts
              av Ams och att de i första hand var en tillfällig arbetsmarknadsåtgärd,
              enligt den nuvarande regeringen. Det sägs också att vi nu befinner
              oss i en högkonjunktur och att det skulle vara skälet till att
              man vill plocka bort utbildningsvikariaten. Man tänker satsa på
              en tydligare matchning av arbetssökande och på glädje i arbetet.
              Man ska också se om det kan finnas någon form av övergångsregler
              för de kommuner som drabbas av att utbildningsvikariaten dras
              in.
            </seg>
            <seg xml:id="i-fbadd6685ec6870c-0">
              Det största problemet är väl att detta sker väldigt snabbt. Många
              kommuner har ju planerat för det, just för att kunna ge sin personal
              kompetensutveckling, och därigenom ge arbetslösa personer möjlighet
              till arbete och indirekt även till utbildning på plats, vilket
              man faktiskt får i sin anställning.
            </seg>
            <seg xml:id="i-5e692b1a59230d72-0">
              Utbildningsvikariaten är genialiska, och även om jag delar Olofssons
              uppfattning att det finns behov av att ytterligare se över de
              positiva effekterna vet vi att utbildningsvikariaten är de bästa
              arbetsmarknadspolitiska åtgärderna eftersom de kombinerar kompetensutveckling
              och vidareutbildning. De är mycket uppskattade och har gett mycket
              goda resultat. Människor får arbete samtidigt som den befintliga
              personalen får möjlighet att öka sin kompetens.
            </seg>
            <seg xml:id="i-8edfde7cc8ed7ad4-0">
              Efter årsskiftet tillträder jag som kommunalråd i Trelleborg
              förvisso i opposition. Jag är inte lika glad som en del andra
              över att Maria Larsson är ny minister, men jag vill gratulera
              henne och önska henne lycka till. Jag är väl inte heller lika
              glad att bli oppositionsråd som jag hade varit om jag blivit kommunalråd.
              Min poäng är att Maria Larsson och jag haft många debatter, och
              en av hennes rådgivare, en före detta socialutskottsledamot, har
              sagt att det skulle satsas massor på äldreomsorgen. Jag tycker
              inte att det är en riktigt rätt väg ni nu väljer att gå.
            </seg>
            <seg xml:id="i-bd4b3177635614a8-0">
              I måndags, innan kommunfullmäktigesammanträdet i Trelleborg skulle
              börja, kom en hel klass kvinnor dit. De hade hoppats att de skulle
              få gå omvårdnadsprogrammet, somliga en variant av omvårdnadsprogrammet,
              efter jul. Nu blev deras julklapp att de inte kan gå utbildningen
              eftersom regeringen drar in den möjligheten. Deras julklapp blev
              också att en del av dem får sänkt a-kassa och några fick av förvaltningschefen
              höra att de skulle få hjälp med kontakter med socialförvaltningen
              eftersom de nu kommer att behöva försörjningsstöd, alltså socialbidrag.
            </seg>
            <seg xml:id="i-62675d01b5ecbe31-0">
              Varför, Maria Larsson, väljer ni att så snabbt ta bort utbildningsvikariaten,
              när de faktiskt fortfarande fyller en funktion? I ena stunden
              säger ni att det är massarbetslöshet och i nästa att det är högkonjunktur.
              Ni måste bestämma er för vad det är som gäller. Jag vill också
              fråga om ni tycker att det är så smart att göra det nu. Helt enkelt:
              Varför gör ni det? Resultaten blir inte särskilt bra. Och vad
              tycker Maria Larsson att jag ska säga till kvinnorna i Trelleborg?
              Kommer Trelleborg att få kompensation för att kunna göra det möjligt
              för dessa kvinnor att gå utbildningen under nästa år?
            </seg>
          </u>
          <note type="speaker" xml:id="i-6eed8c38a5613425-0">
            Anf. 17 Statsrådet MARIA LARSSON (kd):
          </note>
          <u who="maria_larsson_f0b7f8" next="cont" xml:id="i-3cae25de0f278b88-0">
            <seg xml:id="i-8aea4f02f1e91eac-0">
              Herr talman! Jag skulle önska att jag hade lite mer tid till
              förfogande när jag ska bemöta frågor från tre personer, men det
              är kul att debatterna väcker intresse i kammaren och att många
              vill vara med. Det är jätteroligt! Jag ska försöka beta av så
              många frågor som möjligt, och om jag inte hinner med alla återkommer
              jag eftersom jag har flera tillfällen.
            </seg>
            <seg xml:id="i-15406dec612a094e-0">
              Låt mig först säga att jag tror att det är jätteviktigt att se
              vad som är statens roll och vad som är kommunernas roll. Äldreomsorgen
              är ett kommunalt ansvar, och kommunerna har självklart ansvar
              för att se till att det finns en god kompetensförsörjning och
              kontinuerlig vidareutbildning för personalen. Ibland, under speciella
              omständigheter, går staten in och gör extra utbildningsinsatser.
              Ett sådant exempel är Kompetensstegen. Även om jag inte uttryckt
              det i ord ligger den satsningen naturligtvis kvar. Vi har bedömt
              att den är bra, och därför låter vi den löpa tiden ut. Det är
              förutsättningen för att vi ska kunna fortsätta med något som är
              igångsatt sedan tidigare. Vi har tyckt att det var en bra satsning
              och att den fortsatt behövs.
            </seg>
            <seg xml:id="i-e5e34ead270b0815-0">
              Vi tar bort den arbetsmarknadspolitiska delen, en mycket dyr
              insats, för dem som står närmast arbetsmarknaden. Av förklarliga
              skäl är det en av de åtgärder där vi vill lägga om arbetsmarknadspolitiken,
              och den ska alltså inte finnas kvar i vårt kommande koncept. I
              stället vill vi satsa på dem som står längst från arbetsmarknaden,
              som fått väldigt lite hjälp att komma tillbaka. De som i dag står
              nära arbetsmarknaden tror vi kommer att få jobb.
            </seg>
            <seg xml:id="i-cc485ed6696384ce-0">
              Vi har i budgetpropositionen aviserat, det uttrycks tydligt,
              att vi tycker att kvaliteten på de yrkesförberedande programmen,
              alltså omvårdnadsprogrammet på gymnasiet, ska höjas genom att
              fördjupa tiden i karaktärsämnena. Det tror jag är viktigt för
              att bidra till höjd kompetens hos personalen inom äldreomsorgen
              och för att också öka attraktionskraften i omvårdnadsprogrammet,
              göra programmet populärt, genom att erbjuda en bra arbetsplatsförlagd
              utbildning i form av en större del av programmet. Det är en satsning
              som vi gör, samtidigt som Kompetensstegen fortsätter att löpa.
            </seg>
            <seg xml:id="i-72d59065b4ac5eaf-0">
              Jo då, Eva Olofsson, vi har fått brev från SKL, Sveriges Kommuner
              och Landsting, och vi har fått det mångfaldigat. Det verkar vara
              någon liten kampanj. Och det är väl inte obekant att det finns
              en annan politisk majoritet hos SKL än i riksdagen för närvarande.
              Vi får många brev.
            </seg>
            <seg xml:id="i-f936726afefcb84f-0">
              Jag skulle vilja redogöra lite grann för hur siffrorna ser ut
              i den faktiska verkligheten. Därför har jag tittat lite noga på
              detta för att se på omfattningen av det som rubriceras som ett
              slag mot kvaliteten i äldreomsorgen.
            </seg>
          </u>
          <note xml:id="i-66145baa83972133-0">
            Den 8 december 2006 fanns det 1 977 verksamma vikarier med utbildningsvikariat.
            Efter anvisningsstoppet den 24 oktober sker det en kontinuerlig
            avtrappning av antalet vikarier. Omkring vecka 8 år 2007 kommer
            många av dessa vikariat att upphöra.
          </note>
          <u who="maria_larsson_f0b7f8" prev="cont" xml:id="i-248472e6ee0367f8-0">
            <seg xml:id="i-26ae479bc4290a2c-0">
              Om Kompetensstegens egna antaganden, som bygger på intervjuer,
              avseende mängden berörda medarbetare stämmer får vi följande sammanvägda
              bild:
            </seg>
            <seg xml:id="i-7418e99906862cfd-0">
              Av ca 3 500 studerande medarbetare kommer ca 1 000 att avsluta
              sina studier i tid och med vikarietäckning. Då återstår ca 2 500
              medarbetare. Om vi antar att hälften av dem som har en studieplanering
              som sträcker sig över en termin med stöd i en del muntliga underlag
              vet vi att en del personal studerar mindre än ett läsår påbörjade
              studierna under tidig höst 2006 kommer de också att hinna avsluta
              sina studier i vederbörlig ordning.
            </seg>
            <seg xml:id="i-4fa09006116983a9-0">
              En försiktig uppskattning är alltså att drygt 1 000 studerande
              inom vård och omsorg inte kommer att kunna avsluta sina studier
              enligt ursprungsplanen. Det utgör 0,4 % av personalen inom äldreomsorgen.
              Vi får vara lite måttfulla i debatten.
            </seg>
          </u>
          <note type="speaker" xml:id="i-7cafb5af1fc3724e-0">
            Anf. 18 EVA OLOFSSON (v):
          </note>
          <u who="eva_olofsson_b34e2b" next="cont" xml:id="i-416730b5a93a0fbd-0">
            <seg xml:id="i-0db3b70d0dd9fc8f-0">
              Herr talman! Jag vill börja med att berätta hur det ser ut i
              äldreomsorgen när det gäller utbildningarna. Som jag sade förut
              är det 40 % som inte har gått omvårdnadsprogrammet. Och det är
              den utbildning som vi vill att den personal som jobbar inom äldreomsorgen
              ska ha.
            </seg>
            <seg xml:id="i-734471780653569e-0">
              Det jobbas nu mycket med att ta till vara de kunskaper som man
              har. Det handlar om validering och komplettering av ämnen som
              saknas. Man kanske inte behöver gå hela omvårdnadsprogrammet utan
              bara en del. Men 40 % har alltså inte genomgått omvårdnadsprogrammet.
            </seg>
            <seg xml:id="i-fccd9b58c672e170-0">
              En stor majoritet av dem som jobbar inom äldreomsorgen behöver
              gå vidare för att fördjupa sig i vissa delar. Det kan vara fråga
              om psykiatri, olika sjukdomar, demens etcetera där man inte har
              tillräckliga kunskaper.
            </seg>
            <seg xml:id="i-151d2123f0b651bc-0">
              Problemet är hur man ska höja denna grundutbildning. Nu säger
              Maria Larsson att detta är kommunernas ansvar. Och visst är det
              det. Om man vill ha en bra äldreomsorg så hade vi i alla fall
              med i utvecklingsplanen för framtidens äldreomsorg att man skulle
              satsa på personalen. Det var en av de allra viktigaste frågorna.
              Då måste man ta krafttag.
            </seg>
          </u>
          <note xml:id="i-124e70df392d78a3-0">
            Av de 12 600 vårdbiträden och undersköterskor som har rekryterats
            under 2005 var det 56 % som hade genomgått omvårdnadsutbildningen
            29 % inom vuxenutbildningen, 19 % inom gymnasieskolan och 8 %
            inom annan vårdutbildning.
          </note>
          <u who="eva_olofsson_b34e2b" prev="cont" xml:id="i-377087123caaef6e-0">
            <seg xml:id="i-9fdd8984a65ed6e2-0">
              Jag håller med statsrådet om att vi naturligtvis ska förbättra
              omsorgsprogrammet på gymnasienivå. Men jag tror att väldigt många
              14-, 15- och 16-åringar inte kommer att välja inriktningen att
              jobba med äldre just då. Då väljer man barn och ungdom eftersom
              det ligger så nära jämfört med att jobba med människor som man
              ska hjälpa i livets slutskede och som är i 8090-årsåldern. Däremot
              är vuxenutbildningen oerhört viktigt för att få personal till
              äldreomsorgen.
            </seg>
            <seg xml:id="i-78b03430af8e1626-0">
              Det skulle kosta 5 miljarder under fem år för kommunerna om alla
              skulle få den utbildning som de behöver. Det klarar inte kommunerna
              själva. Och åtminstone Socialdemokraterna, Vänsterpartiet och
              Miljöpartiet var överens om att det här måste göras statliga insatser.
            </seg>
            <seg xml:id="i-ddbc3dd3af12bdf2-0">
              Kompetensstegen är väldigt bra, men den klarar inte grundutbildningen.
              Självklart går inte äldreomsorgen under i och med att utbildningsvikariaten
              försvinner. Men man försvårar möjligheterna för kommunerna att
              klara av att ge så många som möjligt en grundutbildning.
            </seg>
            <seg xml:id="i-fa6f845863725d8b-0">
              Jag skulle vilja veta vilka förslag Maria Larsson har. Vad ska
              vi göra när 40 % saknar denna utbildning och de flesta behöver
              någon form av lite längre utbildning?
            </seg>
            <seg xml:id="i-61554c34e010218a-0">
              Det hjälper inte att bara ha arbetsplatsförlagd utbildning. Det
              har vi också i Göteborg. Vi har jobbat med den. Det är jättebra.
              Men även då behöver man faktiskt gå ifrån och ha samlad undervisning,
              även om man är större delen av tiden på arbetsplatsen. Äldreomsorgen
              är sådan att när man går ifrån så behöver man en vikarie.
            </seg>
            <seg xml:id="i-50244fd790f463c1-0">
              Vore det ändå inte idé att titta på och dra lärdomar av utbildningsvikariaten
              i fråga om hur man ska fundera framöver och inte bara säga nej
              och inte ens titta på vad som har varit bra med utbildningsvikariaten?
            </seg>
            <seg xml:id="i-9a072029a38f7c0c-0">
              Jag har hittat uppgifter på Kompetensstegens sida. Och det kan
              bli en sammanblandning eftersom man har stöttat kommunerna med
              utbildningsvikariaten förutom att man har hållit i pengarna för
              Kompetensstegen.
            </seg>
            <seg xml:id="i-21ddc0323131131a-0">
              Västerås stads alternativa utförare satsar på utbildningsvikariat.
              Deras 500 medarbetare ska nu gå en utbildning med hjälp av utbildningsvikariat.
              Det tråkiga är att detta var daterat den 25 september 2006. Så
              de får nog tyvärr tänka om.
            </seg>
            <seg xml:id="i-c12d60e4b9945579-0">
              Men vad har den nya regeringen och Maria Larsson för förslag
              när det gäller att man behöver höja hela grundnivån inom äldreomsorgen?
            </seg>
          </u>
          <note type="speaker" xml:id="i-cf30e4646f8c608a-0">
            Anf. 19 MARGARETA B KJELLIN (m):
          </note>
          <u who="margareta_kjellin_8a2d28" xml:id="i-ddfcd0307e317903-0">
            <seg xml:id="i-d3bdadec7e9460d7-0">
              Herr talman! Jag tycker att det är skönt att höra statsrådet
              Larsson beskriva sin syn på hur man ser på kompetensutvecklingen.
              Och jag känner mig väldigt trygg med det.
            </seg>
            <seg xml:id="i-95afa80d57c7c16d-0">
              När Eva Olofsson säger att 40 % av personalen inom äldreomsorgen
              saknar utbildning vill jag lyfta fram ett annat problem. Man kan
              fundera över varför det ser ut så samtidigt som det går ett antal
              undersköterskor arbetslösa som har svårt att få jobb efter avslutad
              utbildning. Det är en anledning till att man inte söker utbildningen
              i första hand.
            </seg>
            <seg xml:id="i-609f9376b51ecfa8-0">
              Detta har att göra med LAS. Det finns väldigt många som arbetar
              inom äldreomsorgen och som har gått på timtjänst och som på grund
              av LAS går förbi dem som har en utbildning. Detta är ett stort
              problem.
            </seg>
            <seg xml:id="i-5078ddce9dcbe2dd-0">
              När jag har fört diskussioner med de socialdemokratiska kommunalråd
              som är i ledningen i min kommun får jag bara svaret att om man
              har dugt som vikarie i tre år duger man att jobba där sedan också.
              Och då kan man lätt validera.
            </seg>
            <seg xml:id="i-c10a42469ade7a6f-0">
              Man ser alltså inte detta problem i kommunerna, i varje fall
              inte i de kommuner som inte leds av Moderaterna eller av några
              av de andra allianspartierna.
            </seg>
            <seg xml:id="i-6206bf54b4c4bd0c-0">
              Jag skulle väldigt gärna vilja se att all personal inom äldreomsorgen
              har genomgått omvårdnadsprogrammet eller någon form av sjukvårdsutbildning.
              Man ser ju att behovet ökar hela tiden eftersom det blir alltfler
              svårt sjuka.
            </seg>
            <seg xml:id="i-c9b0f5f12310c5d5-0">
              Men den arbetsplatsförlagda utbildning som jag själv har varit
              med och undervisat i har varit på försöksstadiet, och man har
              sett väldigt många nya grepp när det gäller hur man kan utbilda
              sig på kortare tid och ta till vara sina kunskaper. Man gör det
              alltså genom både arbetsplatsförlagd utbildning med handledare
              och validering. Vad vi behöver är ännu bättre valideringsinstrument.
              Annars tror jag att vi gör oss själva en björntjänst.
            </seg>
            <seg xml:id="i-b8a051be7d8f8b11-0">
              Jag har full förtröstan på att vi med en alliansregering också
              i fortsättningen ska få en kompetent personal.
            </seg>
          </u>
          <note type="speaker" xml:id="i-85954604b866d126-0">
            Anf. 20 CATHERINE PERSSON (s):
          </note>
          <u who="catherine_persson_b5d0c0" xml:id="i-be2455e96ef797b8-1">
            <seg xml:id="i-afe2a36373b1ede4-0">
              Herr talman! Jag skulle vilja upprepa några frågor och också
              komplettera med en del nya till statsrådet Larsson.
            </seg>
            <seg xml:id="i-438986387239e689-0">
              Vi hörde att fortbildningsansvaret ligger på kommunerna. Betyder
              det att ni har ändrat uppfattning som parti och att regeringen
              inte har för avsikt att låta staten stödja kompetensutvecklingen
              inom äldreomsorgen? Tidigare har Kristdemokraterna mycket tydligt
              hävdat att staten borde bidra med kompetensutveckling inom kommunernas
              äldreomsorg.
            </seg>
            <seg xml:id="i-384d4101520db780-0">
              Maria Larsson redogjorde för en väldig massa siffror. Och det
              är klart att det var en del som på ett ganska tidigt stadium fick
              reda på att de inte skulle kunna fullfölja sin utbildning. Det
              var många utbildningar som var planerade till efter årsskiftet,
              och de finns inte med i dessa siffror.
            </seg>
            <seg xml:id="i-800cf0d911f511b1-0">
              I min egen kommun handlar det om nästan 5 miljoner kronor som
              man inte kan omsätta i utbildning. I fråga om kvinnor mellan 30
              och 60 år går en del av dem naturligtvis åter i tjänst, men en
              del går tillbaka i arbetslöshet och ska leva på a-kassa. Jag har
              talat med dem på sammanträdet, och en del säger att de måste få
              socialbidrag. Då funkar det inte att säga: Nej, men det är så
              god högkonjunktur att vi inte behöver de här insatserna längre.
            </seg>
            <seg xml:id="i-9da8d4adb32c8436-0">
              Dessutom tappar vi möjligheterna till den kompetensutveckling
              som finns inom äldreomsorgen. Det är precis som Eva Olofsson säger:
              Om det inte finns väldigt mycket pengar i en kommun går det väldigt
              sällan att ordna utbildningar på annat sätt än genom att hyra
              in vikarier eller att hålla mycket korta utbildningar över några
              timmar.
            </seg>
            <seg xml:id="i-c13e39ddaea9a2ae-0">
              Min fråga är återigen: Vad tänker Maria Larsson göra för att
              förbättra möjligheterna till kompetensutveckling inom äldreomsorgen,
              och vad tycker Maria Larsson att jag ska säga till kvinnorna i
              Trelleborg?
            </seg>
          </u>
          <note type="speaker" xml:id="i-2ab7ed5b78dae6fe-0">
            Anf. 21 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-5">
            <seg xml:id="i-f22eb496e9d2431f-0">
              Herr talman! Kommunerna är ansvariga för äldreomsorgen. Kommunerna
              ska naturligtvis också svara för en hel del av sin kompetensförsörjning.
              Men vi tycker att det är viktigt att staten då och då kompletterar
              och går in och stöttar kommunerna. Det är precis vad vi gör när
              det gäller Kompetensstegen. Staten går in och stöttar med utbildningsinsatser.
              Det gör vi nu, det gör vi kommande år och det kommer vi också
              att göra framöver.
            </seg>
            <seg xml:id="i-87fd170032bace76-0">
              Men utbildningsvikariaten är en arbetsmarknadspolitisk åtgärd
              som riktar sig till dem som står närmast arbetsmarknaden. När
              vi nu vill sätta in arbetsmarknadspolitiska åtgärder satsar vi
              på dem som står längst ifrån arbetsmarknaden. De behöver mest
              hjälp.
            </seg>
            <seg xml:id="i-35c9577d1d8d4f7f-0">
              Den här arbetsmarknadspolitiska åtgärden har varit väldigt dyr.
              Vi tycker att de dyraste åtgärderna ska satsas på de personer
              som står längst ifrån arbetsmarknaden och som behöver den största
              hjälpen för att kunna komma tillbaka över de skyhöga trösklar
              som har byggts.
            </seg>
            <seg xml:id="i-25eef4d2eb3f79f4-0">
              Vi är fortsatt intresserade av att från statlig sida kunna skjuta
              till medel och att hjälpa till med utbildningsdelen, men vikariatsanskaffningen,
              som har varit en arbetsmarknadspolitisk åtgärd, är en annan sak.
              Vi måste skilja de här sakerna åt, för det är faktiskt så som
              verkligheten ska se ut.
            </seg>
            <seg xml:id="i-f569921e3a0d3178-0">
              Jag tror att viktiga delar utöver kommande statliga utbildningssatsningar
              är till exempel ett bra valideringssystem som Margareta B Kjellin
              var inne på där man får tillgodoräkna sig erfarenhet och kunskap,
              en bra omvårdnadsutbildning, som jag talade om tidigare, och naturligtvis
              också en vuxenutbildning som komplettering för den som inte är
              i gymnasieåldern.
            </seg>
            <seg xml:id="i-b480c2c255e5d738-0">
              Men jag tror också att det är jätteviktigt om den framtida personalrekryteringen
              ska vara framgångsrik att vi erbjuder goda arbetsvillkor, så att
              man kan påverka sina arbetsvillkor också i den kommunala vården
              och omsorgen.
            </seg>
            <seg xml:id="i-0bf53b99dc3fc30c-0">
              Vi tror att det behövs en mångfald av arbetsgivare som man kan
              välja mellan och kanske möjligheter att själv vara med och påverka
              till exempel genom att driva ett äldreboende. Vi tror att sådana
              här saker att det finns utvecklingsmöjligheter och karriärvägar
              är jätteviktiga också för att man ska kunna rekrytera och få personal
              att stanna.
            </seg>
            <seg xml:id="i-28a1c98c021e186c-0">
              I dag finns det kommuner med god ekonomi och som gick med ett
              stort överskott under 2006. Den knepiga situation som kommunerna
              har haft under de senaste åren har faktiskt vänt till ett överskott.
              Jag hoppas verkligen att Trelleborgs kommun nu tar ansvar för
              det man har lovat och faktiskt genomför de här åtgärderna med
              egna medel. Det tycker jag är rimligt att man gör om man ser att
              det finns ett behov. Den statliga insatsen vad gäller utbildningsdelen
              ligger även i fortsättningen kvar i form av Kompetensstegen.
            </seg>
            <seg xml:id="i-b590b7f21a7e53dd-0">
              Jag kan också berätta att vi planerar övergångsbestämmelser när
              det gäller utbildningsvikariaten. Det handlar om de här 1 000
              personerna som skulle kunna vara i farozonen att få avbryta sin
              utbildning enligt ursprungsplanen. För att kommunerna inte ska
              bli återbetalningsskyldiga för den utbildningskostnad som de är
              berättigade till för sina anställda håller vi just nu på och bereder
              övergångsbestämmelser som säger att de anställda som har påbörjat
              utbildningen före den 24 oktober 2006 bör få fortsätta utbildningen
              trots att arbetsförmedlingen inte kan anvisa vikarier för hela
              utbildningsperioden.
            </seg>
            <seg xml:id="i-f3663aa7c7ce3086-0">
              Om övergångsbestämmelserna träder i kraft kommer Ams att kunna
              betala ut utbildningskostnaden till arbetsgivaren efter det att
              utbildningsvikariaten upphört om arbetsgivaren har kostnader för
              utbildning som påbörjats efter den 24 oktober 2006. Det kan möjligtvis
              vara till hjälp för ytterligare några av de här 1 000 personerna.
            </seg>
          </u>
          <note type="speaker" xml:id="i-491c0851dcf0155d-0">
            Anf. 22 EVA OLOFSSON (v):
          </note>
          <u who="eva_olofsson_b34e2b" xml:id="i-7651b1b7c4e22b68-1">
            <seg xml:id="i-55dca20f22ed276f-0">
              Herr talman! Det är bra att man tittar på övergångsbestämmelser.
              Men som Catherine Persson sade handlar detta inte bara om dem
              som utbildas nu utan om dem som behöver utbildning i framtiden.
            </seg>
            <seg xml:id="i-e1e5c756a825d890-0">
              Kommunerna har tagit ganska stora kostnader själva också. Den
              miljard som satsades i Kompetensstegen innehöll inga pengar för
              de vikarier som kunde behövas där även om Kompetensstegen i regel
              inte handlar om särskilt långsiktiga utbildningar finns det några
              sådana också. De vikarierna får kommunerna själva stå för.
            </seg>
            <seg xml:id="i-b586aa56244fcd63-0">
              Göteborg skulle ha fått 24 miljoner för att klara 250 som läste
              omvårdnadsprogrammet. Kommunen fick lägga till 16 egna miljoner,
              för det täcker inte hela lönen och bara halva utbildningen. Det
              är viktigt att säga att det i ett utbildningsvikariat också ligger
              ett bidrag till själva utbildningskostnaden.
            </seg>
            <seg xml:id="i-fa267ec8ebb2b5ef-0">
              Om Maria Larsson nu är så allergisk mot Ams och allt som har
              med arbetsmarknadsåtgärder att göra skulle det vara intressant
              att få veta på vilka andra sätt man är beredd att se till att
              kommunerna och staten kanske tillsammans kan ordna så att det
              blir en grundutbildning för äldreomsorgen. Kommunerna klarar ju
              inte detta ensamma. Det är därför inte för att man utan anledning
              vill skjuta på en ny regering som Sveriges Kommuner och Landsting
              har agerat så aktivt i frågan.
            </seg>
            <seg xml:id="i-9973912fe3e33b0b-0">
              Detta är också något av ett vinna-vinna-koncept. Personalen får
              möjlighet att skaffa sig den utbildning de behöver. Det är upplagt
              flexibelt, så att man kan få med allt det som nämndes förut, till
              exempel lärande på arbetsplatsen. Människor som annars kanske
              inte skulle ha sökt sig till äldreomsorgen får möjlighet att pröva
              på det och kan fundera på att skaffa utbildning eller att börja
              jobba i äldreomsorgen. Detta har varit den stora fördelen med
              utbildningsvikariaten, och det är detta som det gäller inte arbetsmarknadsåtgärder.
            </seg>
          </u>
          <note type="speaker" xml:id="i-a53a8833ac15b894-0">
            Anf. 23 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-6">
            <seg xml:id="i-2d4c779a0eb7dc9e-0">
              Herr talman! På Eva Olofsson låter det nästan som om staten skulle
              stå för all utbildning av det här slaget och för utbildningsvikariat
              i vilken omfattning som helst. Det må vara Vänsterpartiets syn,
              men vi vill göra de största arbetsmarknadspolitiska satsningarna
              på dem som står längst ifrån arbetsmarknaden. Det har varit grunden
              för de avvägningar vi har gjort. Vi ser att det där behövs mest
              av coachning och utbildning, och vi är angelägna om att ge dem
              som har haft ett långt utanförskap en ny chans på arbetsmarknaden.
            </seg>
            <seg xml:id="i-4eff65d787b802ca-0">
              Jag är inte allergisk mot Ams, men jag tycker att Ams ska göra
              rätt saker. Matchningsarbetet behöver förbättras markant, skulle
              jag vilja säga.
            </seg>
            <seg xml:id="i-a400b39f2a44e1a5-0">
              Om man ska vara seriös i debatten är det inte rimligt att säga
              att SKL:s agerande och indragningen av utbildningsvikariaten är
              ett slag mot kvaliteten i äldreomsorgen. Det är 0,4 % av arbetskraften
              som kan vara föremål för en reducering innan övergångsbestämmelserna.
              Låt oss ha lite vett och sans när vi diskuterar det här! Det är
              inga dramatiska förändringar som kommer att ske.
            </seg>
            <seg xml:id="i-4d08687900c82ad8-0">
              Men det som är viktigt, och som vi dessutom är överens om, är
              att vi måste tillse att äldreomsorgen kommer att ha en god kvalitet
              och att det finns möjlighet att rekrytera personal. Det är väldigt
              många faktorer som kommer att ha betydelse för den som är ung
              och ska välja mellan omvårdnadsutbildningen och något annat. Här
              ska vi göra flera olika insatser för att förstärka möjligheten
              för att få också unga människor intresserade av att arbeta i äldreomsorgen.
            </seg>
            <seg xml:id="i-35b3f5e0f524e675-0">
              Tack för en god debatt, alla deltagare. Jag önskar er en god
              jul. Lycka till i Trelleborg!
            </seg>
          </u>
          <note xml:id="i-1ec57cc3387cff44-1">
            Överläggningen var härmed avslutad.
          </note>
          <note xml:id="i-c0d8fbdcc564c122-0">
            6 § Svar på interpellation 2006/07:156 om rätt till behandling
            för spelberoende
          </note>
          <note type="speaker" xml:id="i-a7cc174e1b000118-0">
            Anf. 24 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-7">
            <seg xml:id="i-746d7af49b227245-0">
              Herr talman! Siv Holma har frågat mig dels vilka förslag jag
              har till hur ungdomar och barn ska förhindras att utveckla spelberoende,
              dels om jag är beredd att utreda möjligheten att skärpa socialtjänstlagen
              så att den även omfattar rätten till behandling för spelberoende.
            </seg>
            <seg xml:id="i-a8f16860bd9df6a8-0">
              Många människor, inte minst ungdomar, har problem med sitt spelande.
              Jag delar interpellantens oro för att flera kan få problem med
              sitt spelande. Mot den bakgrunden har Statens folkhälsoinstitut,
              FHI, fått i uppdrag att nästa år särskilt beakta ungdomars spelande.
            </seg>
            <seg xml:id="i-1cf20d62ef1740df-0">
              FHI har tidigare gjort bedömningen att det finns minst 25 000
              personer i landet som är spelberoende. Med det utbud av olika
              spelformer som finns i dag, inte minst från internationella spelbolag
              över Internet, finns skäl att anta att antalet spelberoende också
              har ökat. Tillförlitliga data om utvecklingen av spelproblemen
              finns ännu inte. Den undersökning om befolkningens spelvanor som
              man planerar att genomföra med början under nästa år bedöms kunna
              ge ökade kunskaper om den senaste utvecklingen.
            </seg>
            <seg xml:id="i-f7403a8423174217-0">
              Sedan 1999 har staten ett anslag på 4 miljoner kronor till FHI
              för insatser för att förebygga spelberoende. Under förra mandatperioden
              avsattes därutöver 50 miljoner kronor. Från och med 2007 ökas
              anslaget till 28 miljoner kronor per år.
            </seg>
            <seg xml:id="i-a895c903e03f91c9-0">
              De stora svenska spelaktörerna har alltmer betonat betydelsen
              av att agera på ett ansvarsfullt sätt, bland annat genom påverkan
              från arbetet i branschrådet OSS, Oberoende spelsamverkan, där
              FHI är ordförande. Spelaktörerna har antagit etiska riktlinjer
              för reklam och marknadsföring och har inrättat ett spelråd för
              överläggningar om etiska problem. Utbildningen av ombud och den
              egna personalen har intensifierats och stor tonvikt läggs på spelansvarsfrågor.
              Den interna kontrollen av att åldersgränserna och förbudet mot
              kreditspel följs har skärpts. Svenska Spel har på eget initiativ
              satt en åldersgräns på 18 år för alla spel utom lotter.
            </seg>
            <seg xml:id="i-f46f08df6c3fe391-0">
              FHI stöder projekt i Helsingfors, Göteborg och Malmö med utveckling
              av öppenvård för personer med spelproblem och deras anhöriga.
              FHI stöder också ett försök med Internetbaserad självhjälp. Projekten
              är föremål för en vetenskaplig utvärdering, och målsättningen
              är att finna metoder som samtidigt är lättillgängliga och på ett
              bra sätt kan stödja de hjälpsökande.
            </seg>
            <seg xml:id="i-d1ca36d84954516a-0">
              FHI ansvarar också för en utbildningsinsats riktad till personer
              som är verksamma inom missbrukar- och beroendevård. Genom denna
              har ett stort antal nyckelpersoner inom socialtjänst, psykiatri
              och hos privata vårdgivare fått en ökad förståelse för spelberoende
              och en beredskap att stödja personer med spelproblem och bedöma
              behov av specialiserad behandling.
            </seg>
            <seg xml:id="i-bcd9daf8bbc1b856-0">
              Det är väl dokumenterat från den begränsade forskning som finns
              om barns och ungdomars spelande att barn som börjar spela tidigt
              löper större risk att senare utveckla spelproblem. I samarbete
              med FHI har Maria Ungdom i Helsingfors och Karolinska Institutet
              påbörjat ett projekt som avser att utprova och dokumentera lämpliga
              sätt att komma i kontakt med och behandla unga med spelrelaterade
              svårigheter. Projektet kommer att belysa lämpliga sätt att arbeta
              förebyggande.
            </seg>
            <seg xml:id="i-1d88604736805b6a-0">
              Det grundläggande ansvaret för att stödja människor med olika
              typer av sociala svårigheter eller hälsoproblem vilar alltjämt
              på socialtjänsten och hälso- och sjukvården. Det är enligt min
              mening självklart att personer som har fått sociala eller hälsomässiga
              problem på grund av sitt spelande om pengar ska få den hjälp de
              behöver. De ska inte avvisas därför att deras problem kan vara
              spelrelaterade. De insatser som nu görs innebär att vi får mer
              kunskap om hur vi kan stödja dem, och den kunskapen sprids också
              till stora grupper inom vård- och behandlingssektorn.
            </seg>
            <seg xml:id="i-20737cb5c05a8742-0">
              Arbetet att minska skadeverkningarna av överdrivet spelande bör
              fortsätta. Det är särskilt viktigt att verksamma metoder för förebyggande
              insatser kan utvecklas, inte minst mot bakgrund av svårigheterna
              att begränsa eller kontrollera spel hos utländska spelbolag via
              Internet.
            </seg>
          </u>
          <note type="speaker" xml:id="i-077907c7a16cc65b-0">
            Anf. 25 SIV HOLMA (v):
          </note>
          <u who="siv_holma_8514dc" xml:id="i-2babb202c6ed19f2-0">
            <seg xml:id="i-b1780822c29c150f-0">
              Herr talman! Jag tackar statsrådet Maria Larsson för svaret.
              Jag saknar ett tydligt svar på min fråga om statsrådet är beredd
              att utreda möjligheten att skärpa socialtjänstlagen så att den
              även omfattar rätten till behandling för spelberoende.
            </seg>
            <seg xml:id="i-ade1e9d5260a316f-0">
              Förra året ställde jag samma fråga till motsvarande statsråd
              i den socialdemokratiska regeringen, Morgan Johansson. Han svar
              var det som också verkar vara Maria Larssons svar, det vill säga
              att det inte behövs. Statsrådet hyser förhoppningen om att det
              är självklart att personerna ska få den hjälp de behöver, och
              de ska inte avvisas. Men det är faktiskt vad som händer.
            </seg>
            <seg xml:id="i-1263fb7c84ef1854-0">
              Spelberoendes förening i Malmö har under förra mandatperioden
              uppvaktat socialutskottet med krav på rätt till behandling i socialtjänstlagen,
              och det utan resultat. Föreningens ordförande Anne Nilsson menar
              att många riksdagspolitiker tror att spelmissbrukarna får den
              hjälp de behöver detta eftersom det sedan år 2002 finns spelmissbruk
              med i förarbetena till socialtjänstlagen.
            </seg>
            <seg xml:id="i-8537cd26ecedae22-0">
              Det är väl ungefär samma uppfattning som statsrådet kanske har.
              Men i praktiken fungerar det i verkligheten inte så att spelmissbrukarna
              får hjälp. Det fungerar olika ute i kommunerna. Där det inte fungerar
              alls innebär det onödiga kostnader i form av rättsliga prövningar.
              Det är kostnader som drabbar både den enskilde och samhället i
              stort. Vi skulle kunna komma ifrån detta om rätten till behandling
              för spelberoende klart framgick i socialtjänstlagen.
            </seg>
            <seg xml:id="i-837cafef6129383d-0">
              Vänsterpartiet kan också konstatera att det är steg i rätt riktning
              att Statens folkhälsoinstitut i samarbetet med Spelinstitutet
              nu finansierar en utökning av jourtelefonen för spelberoende.
              Det är bra att man också samarbetar för att utveckla behandling
              via Internet för spelberoende. Det behövs ett fortsatt arbete
              för att utveckla behandlingsmetoder för att skapa en acceptans
              hos socialsekreterare och andra myndighetspersoner så att spelberoende
              erbjuds behandling. Som jag tidigare nämnde står det endast en
              rad inskriven i förarbetena om att även behandling för spelberoende
              ska erbjudas. Men det finns inget i själva lagtexten. Det är inte
              tillräckligt.
            </seg>
            <seg xml:id="i-096428c9fbc8ad67-0">
              I en enkätundersökning som Statens folkhälsoinstitut har utfört
              svarar 43 % av socialsekreterarna att de inte anser sig ha några
              kunskaper om spelproblematiken. Visserligen bedriver Folkhälsoinstitutet
              ett utbildningsarbete. Men en förändring i själva lagtexten skulle
              naturligtvis förstärka betoningen av spelberoendeproblematiken
              ytterligare. Delar statsrådet min och Vänsterpartiets uppfattning
              att möjligheten till behandling mot spelberoende borde införas
              i själva lagtexten i socialtjänstlagen?
            </seg>
            <seg xml:id="i-03553dcbbe22e28e-0">
              Herr talman! Jag har också en del andra frågor. Men jag avvaktar
              med dem till nästa inlägg.
            </seg>
          </u>
          <note type="speaker" xml:id="i-f12a370788075d5e-0">
            Anf. 26 LARS-IVAR ERICSON (c):
          </note>
          <u who="jan_ericson_aca06f" xml:id="i-24bbc32641d6df83-0">
            <seg xml:id="i-b2795c9c27d4e5e4-0">
              Herr talman! Det finns ett missbruk som inte syns, luktar eller
              hörs som andra missbruk, och det är spelmissbruk. Det vi diskuterar
              i dag är spelmissbruk och spelberoende.
            </seg>
            <seg xml:id="i-db61b8a1085b7f3d-0">
              Statsrådet säger att vi har 25 000 spelberoende. Det är nog så.
              Men 1 ½ % av befolkningen har svårt att kontrollera sitt spelande
              och är i riskzonen för att utveckla spelberoende. Det finns skrämmande
              siffror om att det omsätts 3 miljarder på illegalt spel i vårt
              land och att det finns 5 000 illegala spelautomater i Sverige.
            </seg>
            <seg xml:id="i-224cebab687abef0-0">
              Siv Holma nämner inledningsvis i sin interpellation att man ska
              skilja mellan bruk och missbruk av spel. Det är viktigt. Visst
              är det skillnad mellan pensionären som köper en trisslott då och
              då, eller satsar 100 kr på Harry Boy, och 20-åringen som har fått
              en annan dygnsrytm därför att han spelar nätpoker halva natten
              efter att ha lånat pengar av familjen och vännerna, eller pappan
              som har spelat så mycket att familjen har fått gå ifrån hus och
              hem på grund av spelskulderna.
            </seg>
            <seg xml:id="i-65d709b5ae1074a2-0">
              Det är bra att Maria Larsson i sitt svar tar upp hur viktigt
              det är med förebyggande insatser och att det ska finnas verksamma
              metoder för detta. Jag undrar om statsrådet har några tankar om
              de metoderna. Nu är det trots allt så att förebyggande åtgärder
              inte alltid är verksamma, utan vi har många spelberoende. Det
              behövs fler behandlingsplatser.
            </seg>
            <seg xml:id="i-eef2b98abaed14c9-0">
              Från Centerpartiet har vi under flera år betonat hur viktigt
              det är med ett bra omhändertagande inte bara av spelmissbrukaren,
              utan också de anhörigas situation behöver uppmärksammas.
            </seg>
            <seg xml:id="i-96bfb136c6483b81-0">
              Runt varje spelare finns släktingar, vänner, grannar och arbetskamrater
              som på olika sätt har drabbats av personens spelberoende.
            </seg>
            <seg xml:id="i-663a3f984b4bb54e-0">
              Min fråga till statsrådet blir: Vad görs i dag för att stötta
              de anhöriga? Har statsrådet några tankar på hur det stödet skulle
              kunna utvecklas?
            </seg>
            <seg xml:id="i-e0fc4ef8d07b80c4-0">
              Det är bra att det har blivit mer pengar till kampen mot spelberoendet
              28 miljoner. Men jag hörde från England att det där finns ett
              annat system med en punktskatt på spel, där 15 % av pengarna är
              riktade till just socialt arbete mot spelmissbruk. Jag undrar
              vad statsrådet anser om den modellen. Är detta någonting för Sverige?
            </seg>
            <seg xml:id="i-9f9e8c7fb238aee5-0">
              Min sista fråga är: Hur är det egentligen med anslag till forskning
              om spelberoende?
            </seg>
          </u>
          <note type="speaker" xml:id="i-45ec50786482023c-0">
            Anf. 27 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-8">
            <seg xml:id="i-c5a9b9e34a40f491-0">
              Fru talman! Det var återigen många frågor och liten tid till
              förfogande. Jag ska försöka svara så gott jag kan på så mycket
              som möjligt.
            </seg>
            <seg xml:id="i-098738943b7c6d3b-0">
              Låt mig först säga att jag ser med oro på det ökade spelmissbruket
              som är så tydligt bland unga människor genom Internetspelen. Det
              gäller inte minst pokerspelandet. Mycket tyder på att det ökar
              ganska dramatiskt även om vi inte riktigt vet. Det är ett av problemen
              att vi inte riktigt vet. Vi behöver skaffa oss mycket större kunskap
              på det här området.
            </seg>
            <seg xml:id="i-ff75f1b1000c7d38-0">
              Det är just därför som vi nu använder Folkhälsoinstitutet, som
              ju är en kunskapsmyndighet som kan vara till hjälp. Vi ger dem
              i uppdrag att undersöka spelvanor och att starta det arbetet så
              att vi kan följa utveckling över längre tid. Det är väldigt viktigt.
            </seg>
            <seg xml:id="i-3ebcaac8128c5cbd-0">
              Vi ger också Folkhälsoinstitutet i uppdrag att utveckla metoder
              och se vad som är verksamma sådana tillsammans med Maria Ungdom.
              Vi har pågående projekt under institutets ledning i tre städer.
              Detta gör vi för att öka vårt kunskapsbyggande. Detta är en ganska
              ny typ av missbruksproblematik, och det är inte den enda som vi
              nu kan se.
            </seg>
            <seg xml:id="i-9a56e5397188369d-0">
              Jag fick häromdagen frågor om sexmissbruk. Det handlar möjligtvis
              om problematiken kontra socialtjänstlagen, som Siv Holma är inne
              på. Ska vi definiera varje typ av missbruk i socialtjänstlagen
              eller inte? Kommunerna har ett ansvar för en person som har blivit
              missbrukare av något slag. Det är trots allt ganska tydligt i
              socialtjänstlagens skrivningar, även om det finns några typer
              av missbruk som är särskilt omnämnda. Men det innebär inte att
              de andra är exkluderade från ansvaret.
            </seg>
            <seg xml:id="i-364ba628aa117112-0">
              Folkhälsoinstitutet har också haft i uppdrag att göra en ganska
              stor utbildningsinsats, vilket man också har genomfört, för personal
              inom socialtjänsten när det gäller den här problematiken. Därför
              tror jag att kunskapsmängden inte alls är så dålig som det beskrevs
              här utan att det finns en ökad kunskap i dag hos socialtjänsten
              om att detta missbruk är i växande och måste tas om hand som vilken
              missbrukarproblematik som helst.
            </seg>
            <seg xml:id="i-809e5508c0420346-0">
              Vi ökar satsningen nästkommande år för spelberoende 28 miljoner.
              Lars-Ivar Ericson frågar om ifall den summan inte borde öka. Jag
              tror att den borde öka. Vägen fram dit ser vi inte riktigt än,
              men detta är en av de saker som regeringen funderar på att se
              över möjligheterna till.
            </seg>
            <seg xml:id="i-1255e49a098f33e0-0">
              Vi har i dag ett svenskt spelmonopol. Men marknaden på Internet
              är inte ett dugg reglerad. Man får titta lite noggrannare på vilka
              möjligheter som står till förfogande. Vilken lagstiftning eller
              möjlighet finns att få de bolag som agerar där att också delta
              i betalningen till det spelberoende som skapas via nätet? Det
              är en mycket intressant möjlighet att undersöka vidare. Men, som
              sagt, vi har haft regeringsmakten i blott några månader och alla
              svaren är inte givna ännu. Men vi avser att närmare undersöka
              detta.
            </seg>
            <seg xml:id="i-bbb83cec9df05933-0">
              Missbruksproblematiken när det gäller spel rymmer en mångfasetterad
              bild där kunskapsnivån i dag är alltför låg. Men jag skulle vilja
              peka på en möjlig och framkomlig väg, nämligen att förse föräldrarna
              med verktyg och redskap för att veta när det hela börjar bli ett
              missbruk och när man går över gränsen. I dag kan man som förälder
              vara ganska osäker på det.
            </seg>
            <seg xml:id="i-f6a0350b0bfc2e22-0">
              Det finns ett intressant projekt uppe i Leksand där man har utbildning
              för tonårsföräldrar. Där går man igenom just den här typen av
              problematik som en del i utbildningen. Det har varit mycket uppskattat
              och det ger föräldrar möjlighet att skapa nätverk med varandra
              och prata med varandra om det här som i dag är en problematik
              som är lite dold, inte minst på föräldrasidan.
            </seg>
          </u>
          <note type="speaker" xml:id="i-b9f98c32dfe4418f-0">
            Anf. 28 SIV HOLMA (v):
          </note>
          <u who="siv_holma_8514dc" xml:id="i-2babb202c6ed19f2-1">
            <seg xml:id="i-1a679f74633502d4-0">
              Fru talman! Med tanke på de svar som Maria Larsson ger vad gäller
              rätten att få behandling och frågan om detta ska skrivas in i
              socialtjänstlagen kan jag bara konstatera att problemet i verkligheten
              är att man inte får den vård som man är i behov av. Därför anser
              vi att man bör förstärka socialtjänstlagen. Det kunde vara ett
              sätt att gå för att få till stånd en förbättring. Det kan finnas
              andra saker.
            </seg>
            <seg xml:id="i-7d2d1fed29ac49eb-0">
              Statsrådet talade om utbildning och ifrågasatte siffran att 43
              % av socialsekreterarna säger att de inte har tillräcklig kunskap
              om spelproblematiken. Jag kan informera om att det inte är min
              siffra; det är Statens folkhälsoinstitut som har utfört enkäten.
            </seg>
            <seg xml:id="i-2d86b4b770854890-0">
              Då undrar jag och de andra som är intresserade av de här frågorna:
              På vilket sätt kan man få en förbättring till stånd när det gäller
              rätten till behandling? Finns det alternativa vägar som statsrådet
              kan tänka sig?
            </seg>
            <seg xml:id="i-c770ad92f19b5242-0">
              Jag skulle vilja återkomma till frågan om de unga, som andra
              också har varit inne på. Lotteriinspektionen gjorde 2005 en Sifomätning
              om spelande på Internet. Ni känner säkert till att det framkom
              att det är klart flera män än kvinnor som spelar via Internet
              och att yngre spelar mer än äldre. Det finns ett handlingsprogram
              mot spelberoende. Problemet med överdrivet spelande och spelberoende
              minskar med tilltagande ålder. Problemen är alltså som störst
              i de yngsta åldersgrupperna.
            </seg>
            <seg xml:id="i-7315272e5ae80cfc-0">
              Maria Larsson skriver i sitt svar att Svenska Spel på eget initiativ
              har tagit fram åldersgränser. Jag tycker inte att det är acceptabelt
              att spelanordnaren helt och hållet bestämmer åldersgränsen på
              spelen. Ansvaret att sätta åldersgränsen tycker jag borde vara
              en del av tillståndsgivningen. Jag frågar om Maria Larsson delar
              min och Vänsterpartiets uppfattning att det krävs en skärpning
              av kontrollerna av åldersgränserna hos ATG:s och Svenska Spels
              ombud.
            </seg>
            <seg xml:id="i-820f34d81d983531-0">
              Jag undrar också om statsrådet delar vår uppfattning att tillståndet
              ska kunna dras in i de fall då man bryter mot reglerna och att
              det är statens ansvar.
            </seg>
            <seg xml:id="i-6ed6db32e738a543-0">
              Avslutningsvis undrar jag om statsrådet delar min uppfattning
              att det naturliga vore att spelfrågorna lades på Socialdepartementet,
              speciellt med tanke på att det främsta motivet för en reglerad
              spelmarknad är att det sociala ansvaret är överordnat vinstintresset.
            </seg>
            <seg xml:id="i-59880ddae50e3491-0">
              Staten har ett stort ansvar. Vi vet också att det kommer stora
              inkomster från AB Svenska Spel. Men AB Svenska Spel saknar i dag
              direktiv motsvarande Systembolagets för hur bolaget ska informera
              om de negativa skadeverkningar som spelandet innebär för den enskilde
              och för samhället. Det tycker vi skulle kunna avhjälpas om regeringens
              ansvar för frågorna samlades under Socialdepartementet.
            </seg>
          </u>
          <note type="speaker" xml:id="i-a297b08d4d35b0f4-0">
            Anf. 29 LARS-IVAR ERICSON (c):
          </note>
          <u who="jan_ericson_aca06f" xml:id="i-24bbc32641d6df83-1">
            <seg xml:id="i-0689da9b226b6be6-0">
              Fru talman! Vi spinner vidare på ämnet ungas otillåtna spelande.
              2005 gjordes en undersökning av Centralförbundet för alkohol-
              och narkotikaupplysning. Man fann att 20 % av pojkarna och 10
              % av flickorna i åldrarna 1518 år någon gång under året spelat
              på Miss Vegas- eller Jack Vegas-maskiner. 4 % av de 15-åriga pojkarna
              hade spelat på sådana minst flera gånger i månaden, trots att
              detta är olagligt. Många undersökningar visar att det är just
              i åldrarna 1517 år som det finns störst risker för att man ska
              hamna i ett spelberoende. Det är inte så konstigt att ungdomar
              vill spela. De vill ha spänning i livet, och de lockas av de snabba
              resultat som spelen ger.
            </seg>
            <seg xml:id="i-b350450a15db608f-0">
              Sedan är det också oroande att det förekommer att enskilda butiksägare
              utnyttjar dessa ungdomars intresse och genom något slags missriktad
              vänlighet eller för egen ekonomisk vinning till och med beviljar
              spel på kredit. Jag hörde talas om en 15-åring i Malmö som hade
              spelat bort 55 000 kr i en närbutik, och det är väldigt oroväckande.
            </seg>
            <seg xml:id="i-e3c388db3af3fb1b-0">
              Jag undrar, precis som Siv Holma: Vad kan man göra åt de butiksinnehavare
              eller andra som inte sköter sina spel och respekterar åldersgränserna?
              Vad finns det för sanktioner?
            </seg>
          </u>
          <note type="speaker" xml:id="i-2de45f47187957e5-0">
            Anf. 30 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-9">
            <seg xml:id="i-f1881b04af2afdd0-0">
              Fru talman! Det vi har är en gemensam oro inför det ökande spelandet,
              det ökande spelmissbruket, inte minst när det gäller de unga.
              Jag hör det tydligt i era anföranden. Jag delar verkligen den
              oron.
            </seg>
            <seg xml:id="i-799072742a9351a3-0">
              Siv Holma började med att säga att man inte får den vård man
              behöver. Vet vi det? Vet vi hur många som är vårdbehövande och
              inte får vård? Jag återkommer till att vi har för dålig kunskap
              i dag för att kunna säga det. Vi vet att en del får vård. Jag
              har själv varit ute på missbrukarenheter där man också vårdat
              spelberoende. Där ser man på det som ett bland flera missbruk.
              De vårdas på samma behandlingsanläggning där man också vårdar
              alkoholmissbrukare eller narkotikamissbrukare. Behandlingsmetoden
              motsvarar den som man använder för bli fri från ett alkoholberoende
              till exempel.
            </seg>
            <seg xml:id="i-5cb6ffec3cd83f17-0">
              Jag ifrågasatte inte siffran från Folkhälsoinstitutet. Jag vet
              inte om den var framtagen före eller efter insatsen. Det jag säger
              är att Folkhälsoinstitutet har haft ett uppdrag, och också genomfört
              det, att utbilda personal inom socialtjänsten. Jag tror att det
              är ett jätteviktigt arbete. Kunskapsnivån är naturligtvis alltför
              låg, men den har ändå ökat de senaste åren, dels för att frågan
              har tagits upp mer i medievärlden, dels för att den här utbildningsinsatsen
              har gjorts. Det är säkert inte tillräckligt, och alla vet säkert
              inte allt. Men vi har påbörjat en insats för att öka kunskapen
              hos dem som verkligen behöver ha kunskap för att fatta de rätta
              besluten.
            </seg>
            <seg xml:id="i-eba833e4aa77b2cf-0">
              Det gör också att ansvaret är tydligt överlåtet på socialtjänsten,
              precis som för all annan missbruksverksamhet. Jag tror att det
              tydligt framgår oavsett om man definierar det i socialtjänstlagen
              eller inte.
            </seg>
            <seg xml:id="i-ec4d3e9027bb484e-0">
              Sedan fick jag återigen frågan om hur man kan jobba förebyggande
              med de här frågorna. Jag tror att det förebyggande arbetet är
              A och O. När det handlar om unga människor ligger mycket av det
              på föräldrarna. Det kan handla om föräldrar i nätverk. Tonårsföräldrar
              som går samman och vill agera gemensamt har en ganska stor kraft.
              De är dessutom de viktigaste personerna i de här ungdomarnas liv
              och kan därmed göra en hel del. De behöver naturligtvis professionell
              ledning om det verkligen kniper. Den här typen av tonårsföräldersutbildningar
              i Leksand som jag talade om skulle jag gärna se över en stor del
              av Sverige. Jag tror att det skulle vara ett konstruktivt sätt
              att arbeta mer förebyggande när det gäller de unga.
            </seg>
            <seg xml:id="i-7c9d1c8756a7af47-0">
              Sedan fick jag en rad frågor om Svenska Spel, var ansvaret ska
              ligga, hur tillståndsgivningen ska se ut, om tillstånd ska kunna
              dras in när man bryter mot reglerna och så vidare. Även om Siv
              Holma tycker att allt detta skulle rymmas på Socialdepartementet,
              är det än så länge inte departementets uppdrag att hantera Svenska
              Spel. Jag hoppas att de frågorna går att ställa till berörd minister,
              för jag tänker inte ge mig in på att svara på dem.
            </seg>
          </u>
          <note type="speaker" xml:id="i-8c1f5103104875f4-0">
            Anf. 31 SIV HOLMA (v):
          </note>
          <u who="siv_holma_8514dc" xml:id="i-2babb202c6ed19f2-2">
            <seg xml:id="i-6062f09ec549408e-0">
              Fru talman! Upprinnelsen till detta att Socialdepartementet borde
              ha hela ansvaret är att det sociala ansvaret är överordnat vinstintresset.
              Jag förstår att ni inte har diskuterat det i allianspartierna,
              men jag har i alla fall uttryckt ett starkt önskemål om det.
            </seg>
            <seg xml:id="i-06f2a073a1825ac7-0">
              Statsrådet efterlyser kunskapen om huruvida man verkligen får
              vård eller inte. Jag har lyssnat på Spelberoendes förening som
              jag tycker har rätt kompetens för att kunna uttala sig om dessa
              frågor. Jag får en signal med väldigt tydlig information från
              Spelberoendes förening att det ser väldigt olika ut i landets
              kommuner. Då ligger det väl nära till hands att se över de här
              frågorna och se till att lagstiftningen blir tydligare. Det är
              någonting som vi här i riksdagen kan göra. Det finns väldigt stora
              skillnader. I en del kommuner finns det tydligen kompetens så
              att man får vård, och i andra har man inte rätt att få det. Förutom
              att man har detta missbruk och söker vård hamnar enskilda missbrukare
              i en process där man måste besvära sig gentemot kommunen och driva
              frågan. Det innebär onödiga kostnader, och det är ett onödigt
              sätt att bedriva verksamhet. Man borde i stället ta tag i de missbruksproblem
              som man har för tillfället.
            </seg>
            <seg xml:id="i-d6b411df3c39f355-0">
              Jag tycker att det borde finnas ett större engagemang hos statsrådet.
              Jag har nu hyllat tanken att Socialdepartementet ska ha hand om
              detta, och jag tycker att det här borde vara en fråga för Maria
              Larsson.
            </seg>
          </u>
          <note type="speaker" xml:id="i-858342e47ff56105-0">
            Anf. 32 Statsrådet MARIA LARSSON (kd):
          </note>
          <u who="maria_larsson_f0b7f8" xml:id="i-6c5fc249c8a80325-10">
            <seg xml:id="i-4caa88a171c46cf2-0">
              Fru talman! Jag tycker att jag har markerat ett ganska stort
              engagemang. Jag kan möjligtvis beklaga att Siv Holma inte visade
              samma stora engagemang och inte kom längre under den förra mandatperioden
              när man fick vara med och styra det här landet.
            </seg>
            <seg xml:id="i-731fcee882f95c18-0">
              Det är förvisso så att det ser olika ut i socialtjänsten i olika
              kommuner. Det gäller inte bara denna fråga. Det vet vi från olika
              undersökningar. Det kommunala självstyret finns naturligtvis i
              botten, men vi har också en lagstiftning som ser likadan ut i
              landets kommuner.
            </seg>
            <seg xml:id="i-93ebebd6b05ca088-0">
              Jag vill gärna rekommendera Siv Holma, Lars-Ivar Ericson och
              mina egna partikamrater att aktivt ta tag i den här frågan ute
              kommunerna och se över hur deras kamp mot spelberoende ser ut
              och om de har en bra strategi i sin egen kommun. Då kan man sprida
              detta över landet. Jag tycker att det är en väldigt bra väg att
              gå.
            </seg>
            <seg xml:id="i-a064bd013bd6d65f-0">
              Därmed vill jag tacka för debatten. Det var roligt att ni var
              med båda två. Jag vill önska er en riktig god jul och även fru
              talman.
            </seg>
          </u>
          <note xml:id="i-1ec57cc3387cff44-2">
            Överläggningen var härmed avslutad.
          </note>
          <note xml:id="i-9bf2f27addc6a3d2-0">
            7 § Svar på interpellation 2006/07:143 om resurser till naturreservat
          </note>
          <note type="speaker" xml:id="i-da52fd6ee124b66e-0">
            Anf. 33 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-0">
            <seg xml:id="i-19731da59648e3f2-0">
              Fru talman! Peter Hultqvist har frågat mig vilka åtgärder jag
              avser att vidta för att målet om att 320 000 hektar skogsmark
              ska skyddas som naturreservat senast 2010 ska uppnås.
            </seg>
            <seg xml:id="i-3380291ac1a7946f-0">
              Låt mig börja med att säga att för mig är skogen och naturen
              en värdefull källa till rekreation och upplevelser. Det är en
              del av vårt kultur- och naturarv och utgör en gemensam värdegrund
              för oss alla i Sverige. De unika möjligheterna till vistelse i
              skog och mark är oerhört viktiga, bland annat av hälsoskäl, och
              möjligheten till friluftsliv och fysisk aktivitet är grundläggande
              både för oss och för besökare från andra länder.
            </seg>
            <seg xml:id="i-975717f6a48b09ba-0">
              Jag vill framhålla att miljömålsarbetet är en viktig del av den
              svenska miljöpolitiken. De miljökvalitetsmål som riksdagen antagit
              ligger fast och ska nås. Skyddet av den biologiska mångfalden
              är en hörnsten i alliansregeringens miljöpolitik.
            </seg>
            <seg xml:id="i-09c777178d4310f8-0">
              Områdesskyddet används för att nå flera miljökvalitetsmål och
              det är, som Peter Hultqvist också betonar, mycket viktigt att
              skydda natur också på grund av de förändringar i klimatet som
              vi står inför. På så sätt kan skyddet av den biologiska mångfalden
              i förlängningen även betraktas som en viktig klimatfråga. Resurserna
              inom området ska användas effektivt, och min ambition är att vi
              ska utveckla lösningar och metoder där markägarens kunskaper och
              engagemang ska tas till vara i större utsträckning framöver än
              vad som hittills varit fallet. För mig är det avgörande att de
              resurser som staten lägger på områdesskydd används på ett mer
              brukarnära sätt.
            </seg>
            <seg xml:id="i-fbf0286bd8dd99a2-0">
              Enligt delmål 1 under miljökvalitetsmålet Levande skogar ska
              900 000 hektar produktiv skogsmark undantas från skogsbruk. Detta
              ska ske genom att 400 000 hektar ska omfattas av formellt skydd,
              det vill säga naturreservat, biotopskyddsområden och naturvårdsavtal.
              De frivilliga avsättningarna ska ses som ett komplement till att
              nå hela delmålet och kan därför inte ersätta det strategiska arbete
              med områdesskydd som pågår regionalt och lokalt för att skydda
              de mest värdefulla arealerna.
            </seg>
            <seg xml:id="i-de1c05ded8d10967-0">
              I första hand vill jag verka för att markägare i större utsträckning
              behåller den skyddsvärda marken i sin ägo när naturreservat inrättas.
              I andra hand vill jag utveckla ett system där markägarens kunskap,
              engagemang och kompetens tas till vara på ett respektfullt och
              ömsesidigt sätt för att åstadkomma ett generationsöverskridande
              skydd av den biologiska mångfalden. Den nära relation som en markägare
              naturligt har till sin mark innebär en särskild känsla och ansvarstagande
              för att vårda de naturvärden och andra kvaliteter som utvecklats.
              Regeringens ambition är därför att utveckla den svenska naturvårdspolitiken
              i en riktning mot ett starkt lokalt deltagande och engagemang
              i naturvårdsfrågorna.
            </seg>
            <seg xml:id="i-9e88028b7a729200-0">
              Avslutningsvis vill jag säga att den förra regeringen gav Statskontoret
              i uppdrag att utvärdera befintliga naturvårdsinstrument och hur
              statens skogsmark kan underlätta måluppfyllelsen för miljökvalitetsmålet
              Levande skogar. Statskontoret ska lämna förslag på eventuella
              förändringar och även analysera de samhällsekonomiska effekterna
              av de förändringar som föreslås. Uppdraget ska redovisas den 30
              september 2007. Jag bedömer att denna utredning och andra utredningar,
              som till exempel Skogsutredningens slutbetänkande som levererades
              i oktober i år, kommer att utgöra värdefulla underlag för regeringens
              fortsatta ställningstaganden och avvägningar kring hur områdesskyddet
              kan utvecklas och optimeras i framtiden.
            </seg>
          </u>
          <note type="speaker" xml:id="i-5cca7ce2ef5a10bf-0">
            Anf. 34 PETER HULTQVIST (s):
          </note>
          <u who="peter_hultqvist_c9866b" xml:id="i-6c29f5bca2aebf61-0">
            <seg xml:id="i-915bb102a6581bad-0">
              Fru talman! Jag vill börja med att tacka Andreas Carlgren för
              svaret. Jag tycker att svaret är allmänt hållet. Jag tycker att
              svaret inte är tillräckligt konkret, och jag tycker att vi inte
              kan se en riktig strategi för att nå de 320 000 hektar skogsmark
              som ska skyddas som naturreservat senast år 2010.
            </seg>
            <seg xml:id="i-15e7805e1f5d8ec5-0">
              Jag tycker att det här är allvarligt, därför att det är oerhört
              viktiga frågor. Det vi ska försöka uppnå är ett mål om att 2 ½
              % av marken nedanför den fjällnära urskogen ska skyddas. Jag tycker
              inte att det är ett oöverstigligt mål, det är inget extremt mål
              och det är inget konstigt mål. Med tanke på dagens klimatförändringar
              och skogens betydelse för den biologiska mångfalden är det dessutom
              mycket rimligt. Det handlar alltså om att bevara biologisk mångfald,
              vårda och bevara värdefulla naturmiljöer, tillgodose områden för
              friluftsliv, skydda, återställa eller nyskapa värdefulla naturmiljöer
              och detsamma när det gäller skyddsvärda arter.
            </seg>
            <seg xml:id="i-0c1c698363ca27d5-0">
              Sverige är det land i Europa som i dag har största andelen minskande
              fågelarter. Av våra 248 häckande arter minskar beståndet hos 46
              %, och en stor del av dem är skogslevande arter. Det ökade beståndet
              utgör 26 %, och det är definitivt inte bra. Det vittnar om att
              åtgärder måste vidtas.
            </seg>
            <seg xml:id="i-61bccfedf3e9c07d-0">
              Vi kan också notera att situationen är liknande när det gäller
              organismerna: insekter, lavar, svampar och mossor. 67 000 nordiska
              arter är beroende av exempelvis död ved, som bara produceras i
              tillräcklig omfattning om skogen lämnas orörd. Det finns 8 000
              arter i en urskog mot 2 000 arter i normalbrukad skog. För den
              framtida hållbarheten i det ekologiska systemet är det viktigt
              att ha faktum som dessa klart för sig.
            </seg>
            <seg xml:id="i-8cc7df30fa409c4d-0">
              Nu har vi alltså 94 000 hektar inom naturreservat, och utvärderingar
              från bland annat Miljömålsrådet visar att vi i nuvarande takt
              inte klarar 320 000 hektar till 2010.
            </seg>
            <seg xml:id="i-f0a26440329267c9-0">
              När det gäller de frivilliga avsättningar som är en viktig del
              av Carlgrens strategi vill jag peka på ett antal brister. Bolagen
              redovisar ofta inte öppet vilka områden de har avsatt för reservat.
              Skydd för en skog kan upphävas. Den långsiktiga stabiliteten finns
              inte med i det här skyddet. En enskild naturvårdsintresserad person
              kan självfallet skydda sin skog, men det är inte säkert att arvingar
              har samma intresse. Även ekonomiska trångmål kan minska intresset.
              Frivilligt skyddade områden är överlag små och kan tyckas ha ett
              begränsad värde. Ofta är det från naturvårdssynpunkt svaga marker
              som skyddas frivilligt.
            </seg>
            <seg xml:id="i-5912d25c4576b060-0">
              Jag säger inte att det är fel med frivillighet, men jag säger
              att det här kanske inte ska vara någon huvudväg. Det är kanske
              orealistiskt att se det så.
            </seg>
            <seg xml:id="i-a00c874fd77b3f88-0">
              Jag tycker att det är viktigt att behålla den mellan skogsbruket
              och naturvården överenskomna så kallade svenska modellen. Det
              innebär ett samarbete mellan stat och markägare, men det innebär
              inte att staten ska minska sitt ägarengagemang. Det krävs ett
              aktivt statligt ägande för att det ska fungera. Bland annat är
              objekt att byta med privata ägare nödvändiga. Men det krävs också
              en ökad satsning på så kallad intrångsersättning. Är regeringen
              beredd till det? Vad är annars Carlgrens utfästelse om markägarnas
              större roll värd?
            </seg>
            <seg xml:id="i-059faabc046f7564-0">
              Min grundfråga kvarstår. Var lite mer konkret när det gäller
              de 320 000 hektaren! Hur ska du klara det här till år 2010? Hur
              ser strategin ut i ett mer nedbrutet skick?
            </seg>
          </u>
          <note type="speaker" xml:id="i-ea35151cd3adf865-0">
            Anf. 35 LARS-IVAR ERICSON (c):
          </note>
          <u who="jan_ericson_aca06f" xml:id="i-24bbc32641d6df83-2">
            <seg xml:id="i-c289387f405a3bef-0">
              Fru talman! Jag noterar med tacksamhet miljöministerns engagemang
              för skogen som en källa för rekreation och också respekten inför
              enskilda skogsägares insatser.
            </seg>
            <seg xml:id="i-e928eb83ede9752a-0">
              Skogen är viktig. Under flera tusen år har människan påverkat
              skogen i varierande omfattning. Under 1900-talet har vi i Sverige
              fått mer påverkan från människan än vi haft tidigare, och vi ser
              mänskliga spår i skogarna över hela vårt land. Men trots allt:
              I förhållande till många andra länder har vi fortfarande många
              områden, stora och små, med stora naturvärden. Orsaken till detta
              är att vårt land har många ansvarskännande skogsbrukare som vet
              hur viktigt det är att bevara den biologiska mångfalden.
            </seg>
            <seg xml:id="i-8d5052054b378d72-0">
              Alkärr, ravinskogar, myrholmar, äldre skogsbeten, örtrika sumpskogar
              och andra miljöer finns bevarade tack vare enskilda skogsbrukare
              och även tack vare reservatbildningar.
            </seg>
            <seg xml:id="i-5371e5ab3125d0f1-0">
              Staten har ett övergripande ansvar för att den enskilde skogsägaren
              inte ska komma i kläm. Det behövs långsiktiga och klara regler
              för skydd av den biologiska mångfalden. När det gäller reservatbildning
              är det viktigt att den enskilde markägaren inte drabbas på ett
              negativt sätt. Det ska vara skälig ersättning för olika miljöinsatser,
              och vid bildandet av olika typer av reservat. Det kan röra sig
              om ekonomisk kompensation eller om att ersättningsmark erbjuds.
              Men ekonomisk kompensation är i vissa fall mindre lämpligt. Många
              markägare som avstår sin mark till reservat eller böjer sig för
              andra begränsningar i brukandet av skogen vill nämligen fortfarande
              vara skogsbrukare i den omfattning de varit det tidigare. Idealet
              är förstås att det ska finnas ersättningsmark. Jag undrar hur
              miljöministern ser på möjligheterna att i större utsträckning
              än vad som nu sker kunna erbjuda ersättningsmark, där man alltså
              har statlig skog som går till dem som har lämnat sin egen mark.
            </seg>
            <seg xml:id="i-657533c3bcace3a1-0">
              Det är också intressant: Om nu markägaren får behålla den skyddsvärda
              marken eller åta sig skötsel av naturreservat, kan denne också
              då få möjligheten att få statlig ersättningsmark för att kunna
              fortsätta verka som skogsägare?
            </seg>
            <seg xml:id="i-eb03d6e586b9f93c-0">
              Vi talar om kvadratmeter. Vi talar om ytor. Är ändå inte kvaliteten
              på naturreservaten i Sverige viktigare än antalet kvadratmeter?
            </seg>
          </u>
          <note type="speaker" xml:id="i-b2f00189c1b49e4c-0">
            Anf. 36 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-1">
            <seg xml:id="i-61ef87f83adbee2c-0">
              Fru talman! Peter Hultqvist och jag är överens på många sätt
              när det gäller hur viktig den biologiska mångfalden är. Det stämmer
              att det är viktigt att slå vakt om skogen också för att skydda
              till exempel fågelarter.
            </seg>
            <seg xml:id="i-e903dea78ccf3df0-0">
              Vi har ju här i riksdagen varit rätt överens när det gäller målen.
              Det betyder också att vi i mycket högre grad än vad Peter Hultqvist
              riktigt vill erkänna äger problemen gemensamt. De ramar som nu
              gäller för hur mycket pengar som ska satsas på naturreservat är,
              till sista kronan, de ramar som den förra regeringen lämnade efter
              sig.
            </seg>
            <seg xml:id="i-2aa06bc61068f1db-0">
              När Peter Hultqvist så vältaligt talar om att takten i avsättningar
              måste öka och att mer mark måste skyddas snabbare faller bevisbördan
              tillbaka på Peter Hultqvist som egentligen inte har mer pengar.
              Peter Hultqvist vill visserligen inte hindra det, men han tror
              inte på att enskildas engagemang skulle kunna öka.
            </seg>
            <seg xml:id="i-ed59e78191e8b3d7-0">
              Jag menar att många konkreta åtgärder redan vidtas. Det kommer
              att fortsätta. Det är inte på något sätt ett arbete som har avstannat
              eller tappat inriktning. Jag är däremot övertygad om att vi eftersom
              vi har en så stor utmaning vi måste klara att nå de mål som riksdagen
              har ställt upp i mycket högre grad än hittills måste engagera
              enskilda och ta vara på enskildas engagemang, kunskap, kompetens
              och många gånger erfarenhet sedan generationer tillbaka.
            </seg>
            <seg xml:id="i-0a506423b43029e8-0">
              Det är möjligt att Peter Hultqvist och jag har lite olika ideologisk
              syn på betydelsen av statligt ägande. Jag och regeringen tror
              mycket mer på det personliga och privata ägandet.
            </seg>
            <seg xml:id="i-1326bb7a93af33ef-0">
              Det gör att jag vill instämma i mycket av det som Lars-Ivar Ericson
              tar upp. Jag tycker att det är intressant att pröva möjligheten
              att erbjuda ersättningsmark. Jag kan inte i dag ge några löften
              på den punkten, men jag kan se konsekvensen i tanken att lämna
              ersättningsmark från annan statlig mark om vi vill slå vakt om
              enskilda skogsbrukares möjlighet att fortsätta att verka som skogsbrukare.
              Jag tror att det är bra för samhället och för miljön att många
              enskilda kan göra den insatsen på den mark man själv känner och
              den mark man sedan generationer känner ett stort ansvar för. Det
              är långsiktigt viktigt för naturvården och det kommer att visa
              sig vara det som vi gemensamt behöver i samhället om vi ska klara
              utmaningen. Det kommer inte att räcka med bara statliga insatser.
            </seg>
          </u>
          <note type="speaker" xml:id="i-7f2fbdb4601f8457-0">
            Anf. 37 PETER HULTQVIST (s):
          </note>
          <u who="peter_hultqvist_c9866b" xml:id="i-6c29f5bca2aebf61-1">
            <seg xml:id="i-6a5d1a48366edcce-0">
              Fru talman! Det är intressant att lyssna på Andreas Carlgren.
              Problemen är i högsta grad gemensamma. Ingen kan tänka bort dem.
              De existerar oavsett vilken ideologi eller samhällssyn man företräder.
            </seg>
            <seg xml:id="i-dfd1271908c1f8bf-0">
              Något som oroade mig var en intervju i en tidning. Man sade att
              man var beredd att flytta medel från biologisk mångfald till havs-
              och klimatfrågor. Det var en signal som jag tycker är negativ.
              Det visar på en minskad ambition i sammanhanget. Den ram som gäller
              nu kan förvisso vara snäv, men det här blir ju ändå snävare. Det
              är inte bra.
            </seg>
            <seg xml:id="i-72dda32b1e25ce35-0">
              Oavsett hur det är med olika regeringskonstellationer kan man
              nog konstatera att det är svårt att nå det här målet till 2010.
              Frågan är hur man ska göra med det målet.
            </seg>
            <seg xml:id="i-802e96c51fa5bfac-0">
              Jag blir liksom lite bekymrad när jag hör resonemanget om hav
              och klimat och penningförflyttning och sedan blir det enskilda
              engagemanget och ägandet någon sorts huvudstrategi i sammanhanget.
              Jag redovisade i mitt förra anförande vilka jag tycker att svagheterna
              är på den punkten.
            </seg>
            <seg xml:id="i-91797295a6e19599-0">
              Jag vill passa på att föra in ett annat perspektiv. Botswana,
              Namibia, Angola, Zambia och Zimbabwe skapar i dag ett stort naturreservat
              som motsvarar två tredjedelar av Sveriges yta. Det blir världens
              största naturreservat. Afrika är en fattig kontinent. Sverige
              tillhör den extrema i-världen. Om de har möjlighet att göra sådana
              saker och har den typen av visioner som inte bara handlar om biologisk
              mångfald utan också om en satsning på turism kan vi bättre, och
              vi kan ta ut steglängden mer än vad vi gör i de här frågorna.
            </seg>
            <seg xml:id="i-fa67a35f1bedf39c-0">
              Jag tycker att det blir lite för mycket markägarperspektiv i
              det som Carlgren förespråkar.
            </seg>
            <seg xml:id="i-3c85538f8d7e7ba9-0">
              En mycket viktig del i hans svar är att han i första hand avser
              att verka för att markägare i större utsträckning behåller den
              skyddsvärda marken. I andra hand vill han utveckla ett system
              där markägarens kunskap, engagemang och kompetens tas till vara
              på ett respektfullt sätt för att åstadkomma ett generationsöverskridande
              skydd av den biologiska mångfalden.
            </seg>
            <seg xml:id="i-90ed0a11ca2a6a5f-0">
              Det är ju en allmän formulering, och man kan fråga sig vad den
              innebär i praktiken. Vilka ersättningssystem har du i bakfickan?
              Om det ska fungera krävs det ersättningar som täcker hela kostnaden.
              Det krävs nog mer pengar.
            </seg>
            <seg xml:id="i-00259da9801268f4-0">
              Jag vill påminna om en sak.
            </seg>
            <seg xml:id="i-46305ebc20e2f361-0">
              I USA ägs en stor del av skogsmarken federalt. Staten avsätter
              stora summor för att köpa in skogsmark för just skydd. Det sker
              till och med under George Bushs ledning en rätt så nyliberal person.
              Jag vill bara påminna om att det går att också ha staten som aktiv
              part i detta.
            </seg>
            <seg xml:id="i-9af2ed223b1764bd-0">
              Jag säger inte att markägarinsatserna och de privata och frivilliga
              initiativen är fel. Men jag säger att man inte ska ha för stor
              övertro när det gäller de här frågorna. Jag tror inte att det
              leder till de här resultaten. Det kommer i praktiken bara att
              vara komplement.
            </seg>
            <seg xml:id="i-4bfa556f926900f6-0">
              Jag vill uppmana dig att utveckla och bli konkretare. Då kan
              vi också se hur du tänker att vi till år 2010 ska klara det här
              målet. Jag menar att det är rätt så långt borta som det ser ut
              i dag.
            </seg>
            <seg xml:id="i-54f09f96e71e7339-0">
              Allmänna ord tillfredsställer ingen opinion som är väldigt intresserad
              av de här frågorna. Låt dig inspireras av det afrikanska exemplet.
              För mig är det en väldigt stor inspirationskälla att vi kan bättre.
            </seg>
          </u>
          <note type="speaker" xml:id="i-088dc224c11fc025-0">
            Anf. 38 LARS-IVAR ERICSON (c):
          </note>
          <u who="jan_ericson_aca06f" xml:id="i-24bbc32641d6df83-3">
            <seg xml:id="i-4b778590a2f6df7a-0">
              Fru talman! Alldeles innan jag gick till kammaren mottog jag
              på mejl ett glädjande budskap, nämligen att regeringen har avsatt
              26 miljoner kronor till kampen mot barkborrens skadeverkningar.
              I södra Sverige hade vi först Gudrun. Nu har vi också barkborren.
            </seg>
            <seg xml:id="i-c3f7286b6730a20f-0">
              Det fick mig att tänka på ett telefonsamtal som jag fick förra
              veckan. En man ringde och påtalade att när det gäller bekämpning
              av barkborren gäller inte samma stränga regler för naturreservaten
              som för enskilda skogsägare. Det kan tydligen förekomma att angripna
              granar i ett naturreservat kan få vara kvar. De blir alltså inte
              bortforslade och omhändertagna, vilket får till följd att granbarkborren
              kan utvecklas fritt och så småningom vandra över i angränsande
              skogsmarker.
            </seg>
            <seg xml:id="i-9306ff8153ec30cc-0">
              Jag vill uppmana miljöministern att titta på om det verkligen
              är så och i så fall försöka ordna så att de angripna träden i
              naturreservaten också blir omhändertagna.
            </seg>
            <seg xml:id="i-f34da004e577b5ae-0">
              Visst ska vi ha naturreservat, men de måste skötas på sådant
              sätt att det inte drabbar intilliggande egendomar.
            </seg>
          </u>
          <note type="speaker" xml:id="i-64c5812992080776-0">
            Anf. 39 ÅKE SANDSTRÖM (c):
          </note>
          <u who="unknown" xml:id="i-c5aaf5f76e9e19ac-2">
            <seg xml:id="i-007076712352680c-0">
              Fru talman! Det var närmast utifrån Peter Hultqvists omdömen
              om skogsbruket i allmänhet som jag begärde ordet. Jag har haft
              förmånen att få följa skogspolitiken de senaste 1215 åren och
              har nu senast deltagit i Skogsutredningen.
            </seg>
            <seg xml:id="i-7e0b09be6177c6f5-0">
              Vi ska komma ihåg att tillkomsten av reservaten till stor del
              är en följd av synderna i skogsbruket på 60- och 70-talen. Vi
              måste inse att det har hänt väldigt mycket i skogsbruket sedan
              dess. Vi måste inse att man har blivit bättre på att ta hänsyn
              till naturmiljön i alla dess former, och man har också via olika
              lagstöd i skogsvårdslagen fått direkta pekpinnar eller riktlinjer
              för detta.
            </seg>
            <seg xml:id="i-53d577bf597d17ec-0">
              Vi ska också ha tilltro till, som miljöministern berörde, de
              frivilliga avsättningar som görs, inte bara av enskilda markägare.
              Det gäller ju alla markägare, inklusive staten via Sveaskog. Och,
              som sagt, det som är det största problemet i dagens skogspolitiska
              debatt visavi reservatsavsättningar är kanske att man gör ett
              motsatsförhållande mellan skoglig produktion och miljö. Ingenting
              kan vara mer felaktigt.
            </seg>
            <seg xml:id="i-0dbf049d0a9700bc-0">
              En produktiv skog är en enorm resurs som kolsänka, medan riktigt
              döda skogar, torra, med en mängd död ved, är negativa ur klimatmålets
              synpunkt. Jag önskar att vi får se det här i ett sammanhang så
              att klimatmålet också berörs samtidigt som miljömålet Levande
              skogar.
            </seg>
            <seg xml:id="i-c6b9783cb68d8e7e-0">
              Det är väl min fundering till ministern, om vi inte är beredda
              att fortsättningsvis arbeta med de två målen utifrån samma utgångspunkt.
            </seg>
            <seg xml:id="i-28c0a97fe452916c-0">
              Återigen till de här årtalen. Det är precis som Lars-Ivar Ericson
              har sagt, det är ju inte antalet tusen hektar som är viktigt utan
              det är innehållet i dem. De utredningar som gjordes senast 2002
              visar ju att det är betydande skillnader där man enbart har räknat
              hektar i hundratusental och där man har gått in mer noggrant.
            </seg>
            <seg xml:id="i-b62c0bfac05df5bd-0">
              Jag kan väl upplysa Hultqvist om att med den takt som anslagen
              kom från den förra regeringen skulle det i flera regioner i norra
              halvan av Sverige innebära att vi skulle uppfylla målet Levande
              skogar till 2018. I den meningen delar jag miljöministerns uppfattning
              att vi kommer att väl klara i varje fall samma tempo som hittillsvarande
              insatser har medgivit.
            </seg>
          </u>
          <note type="speaker" xml:id="i-fc08d554e5cddc18-0">
            Anf. 40 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-3">
            <seg xml:id="i-e307f8200c6f5f8b-0">
              Fru talman! Först vill jag vända mig till Peter Hultqvist och
              säga att det ändå gäller att se att vi talar om en helhet, där
              det både handlar om hur vi utvecklar brukningsmetoder i skogen
              och hur skogsbruket som helhet utvecklas när det gäller den biologiska
              mångfalden.
            </seg>
            <seg xml:id="i-ca51c62710cd0f27-0">
              Det andra är att vi måste se vad vi bevarar i mångfalden i skogen
              genom att skydda den produktiva skogsmarken eller i den mån vi
              använder annan skogsmark.
            </seg>
            <seg xml:id="i-30a013fbced76bb5-0">
              En tredje viktig del är också att avväga på vilket sätt vi kan
              nå störst framgång, både på det här området och på andra viktiga
              miljöområden, för de pengar vi använder.
            </seg>
            <seg xml:id="i-0ce044efc2a9d328-0">
              Det är den ojämförligt största delen av statens miljöbudget som
              går till just biologisk mångfald. Och det är klart att det inte
              kan vara orimligt att ställa sig frågan, jämfört med de stora
              miljöproblem vi har som helhet, om det är riktigt att en så stor
              del av den totala miljöbudgeten ska gå just till den biologiska
              mångfalden.
            </seg>
            <seg xml:id="i-dbbd3905b74c1776-0">
              Jag menar att ambitionen inte bara kan visa sig i vilken summa
              pengar vi satsar på området. Inte heller om vi bara går vägen
              att köpa in statlig mark kommer vi, precis som Peter Hultqvist
              visar, kunna nå målet. Det låter offensivt, men det blir i själva
              verket ganska verkningslöst om vi inte också hittar andra vägar
              att gå.
            </seg>
            <seg xml:id="i-4cd24684181cf652-0">
              Då menar jag att vi ska pröva effektiviteten i hur kronorna används.
              Därför tycker jag att det är viktigt att också invänta den analys
              som Statskontoret gör. Där tänker jag att det får ta den tid som
              Statskontoret har fått av den förra regeringen för att utföra
              uppdraget. Jag tycker att det vore oklokt att inte ta del av det
              när vi utformar de konkreta åtgärderna. Jag tycker att det är
              självklart att vi just av hänsyn till hur viktigt det är att ta
              vara på de aktiva skogsbrukarna och på förutsättningarna för att
              använda den produktiva skogsmarken också ser det i ett större
              sammanhang. Där kommer jag också att vilja använda Skogsutredningens
              slutbetänkande som ett av underlagen när vi lägger fram våra förslag.
            </seg>
            <seg xml:id="i-a2c3be4ecedd0fc5-0">
              Jag delar Lars-Ivar Ericsons uppfattning att statens ägande verkligen
              inte alla gånger är en förutsättning för god biologisk mångfald.
              Effekterna ser vi till exempel när det gäller barkborrespridningen.
              Det är självklart att det finns skäl att titta närmare på det.
            </seg>
            <seg xml:id="i-a867a130d439cbee-0">
              Jag tycker att det är viktiga synpunkter som Åke Sandström tillför.
              När det gäller klimatfrågan tror jag att det både här hemma i
              Sverige och inte minst internationellt kommer att bli en stor
              fråga vilken roll skogen kan spela för att hindra och hejda klimathotet.
              Det vore också av det skälet lite ansvarslöst att bara titta på
              ett mål i taget. Det gäller att se helheten. Det är först då som
              vi också kommer att kunna lösa de problem som kravet på biologisk
              mångfald ställer på oss.
            </seg>
          </u>
          <note type="speaker" xml:id="i-def2bf0527984c56-0">
            Anf. 41 PETER HULTQVIST (s):
          </note>
          <u who="peter_hultqvist_c9866b" xml:id="i-6c29f5bca2aebf61-2">
            <seg xml:id="i-178c6521f5edd64b-0">
              Fru talman! Bådeoch och inte antingeneller, det är det som är
              huvudlinjen. Nu låter det som om jag skulle vilja ha Sverige som
              ett enda stort naturreservat. Men det vi pratar om är alltså att
              nå ambitionen att 2 ½ % av marken nedanför gränsen för fjällnära
              urskog ska skyddas. Det är det vi pratar om.
            </seg>
            <seg xml:id="i-cd13f162f0fa1d91-0">
              Är det ingen som tar ut steglängden när det gäller den frågan
              och pekar på vad vi har beslutat blandas korten naturligtvis bort
              i sådana här resonemang om kvalitet och inte kvantitet. Det är
              klart att det ska vara kvalitet i skogsbruket. Det har jag aldrig
              sagt ett enda ont ord om. Jättebra, utveckla metoderna!
            </seg>
            <seg xml:id="i-15c8a42ec26ce28a-0">
              Jag gick häromveckan i en skog och såg resterna efter det här
              skogsbruket, med rätt så djupa spår från traktorer och rätt mycket
              rester och annat efter avverkningen. Jag blev inte helt glad och
              är väl inte heller fullständigt övertygad om att allting jämt
              sköts enligt regelboken. Det har också skett ett och annat i de
              statliga skogarna.
            </seg>
            <seg xml:id="i-8d605e8a60bc6b95-0">
              Men naturreservaten är något annat. Det ingår i helheten, och
              jag anser att det ska finnas med så att man driver det lite offensivt.
              Det är inte en stor del av landets yta vi talar om.
            </seg>
            <seg xml:id="i-f5288323629525e0-0">
              Är det så att man minskar pengarna till det här är det klart
              som sjutton att steglängden minskar. Det är klart att någonting
              händer då. Det är klart att det blir en mindre aktivitet. Om det
              sedan kompletteras med att det är frivilliga avsättningar som
              är huvudlinjen tror inte jag riktigt på att det här blir det man
              försöker säga med fina ord och med fina pamfletter.
            </seg>
            <seg xml:id="i-f9ab1f5363638bd4-0">
              Andreas! Ta den här debatten på allvar nu och se inte mig bara
              som en representant för något snävt naturintresse. Ta ut steglängden,
              titta på Afrika! Kan de så kan vi, och du kan också bättre.
            </seg>
          </u>
          <note type="speaker" xml:id="i-9a0e18334081dd28-0">
            Anf. 42 ÅKE SANDSTRÖM (c):
          </note>
          <u who="unknown" xml:id="i-c5aaf5f76e9e19ac-4">
            <seg xml:id="i-c6cefd6474e11908-0">
              Fru talman! Om man ska ta ut steglängden måste man också veta
              vart man ska gå. Skogsutredningen har i sitt slutbetänkande visat
              att vi har en definition av skogsmark i det här landet som är
              helt annorlunda än andra länders och helt annorlunda än FAO:s
              definition. Skulle vi få ha samma definition som FAO har, vilket
              jag hoppas vi får i närtid, ligger vi bra till nationellt sett.
              Men det går att göra mer.
            </seg>
            <seg xml:id="i-1698ecdd7e777473-0">
              Det jag vill säga är bara att vi inte får ställa upp den här
              konflikten mellan skoglig produktion och miljö. Vi ska ta hänsyn
              till det arbete som görs. Och en utvärdering av frivilliga avsättningar
              som har gjorts visar, som sagt, att de blir bättre och bättre
              för varje år.
            </seg>
            <seg xml:id="i-91ea11efc31f2f49-0">
              Peter Hultqvists parti hade ett samarbetsparti den föregående
              perioden som ville öka avsättningarna radikalt. Jag vet inte vilken
              folklig förankring du känner finns för det i Dalarna. Men då hade
              man mera debatt om mängden död ved i skogen, som du irriterade
              dig på då du skulle promenera, än den skogliga produktionen. Nu
              vet vi att de målen är jämställda, produktion och miljö. Jag ser
              fram emot och har stor tillförsikt inför det fortsatta arbetet
              med att kombinera klimatmålet och målet Levande skogar.
            </seg>
          </u>
          <note type="speaker" xml:id="i-928e8ff9f1d2c72d-0">
            Anf. 43 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-5">
            <seg xml:id="i-182ecd73d214c304-0">
              Fru talman! Jag vill först försäkra Peter Hultqvist att jag inte
              känner någon oro för att du skulle företräda ett snävt naturvårdsintresse.
              Jag är lika övertygad som du är att i fråga om att göra bättre
              handlar det också om att göra klokt. Det räcker inte att bara
              säga, som Peter Hultqvist har gjort i den här debatten, att det
              krävs mer. Det är det jag har velat betona. Jag tänker se till
              att vi kan presentera det som behövs ytterligare.
            </seg>
            <seg xml:id="i-ec1bd225fde39d83-0">
              Vi måste hitta vägar att definiera vad som ska vara produktiv
              skogsmark och mark som ska skyddas i fråga om biologisk mångfald.
              Vi är lika angelägna om att klara detta. Det är självklart att
              vi ska skydda den skyddsvärda fjällskogen. Det är inte heller
              ifrågasatt eller omdiskuterat.
            </seg>
            <seg xml:id="i-b7879b064d027dd2-0">
              Det handlar om att ta vara på det enskilda engagemanget, vilket
              är en förutsättning när statens egen insats inte räcker. Jag kommer
              att presentera förslagen, och jag kommer att använda de underlag
              som behövs för att göra detta sakligt och korrekt. Det kommer
              att bli konkret. Jag är övertygad om att detta kommer att leda
              till de framgångar som behövs.
            </seg>
            <seg xml:id="i-9ba11d15c6dd2d6b-0">
              Fru talman! Jag vill också tacka för debatten och önska deltagarna
              en riktigt god jul.
            </seg>
          </u>
          <note xml:id="i-1ec57cc3387cff44-3">
            Överläggningen var härmed avslutad.
          </note>
          <note xml:id="i-0f904c58bff76f90-0">
            8 § Svar på interpellation 2006/07:145 om förbud mot fosfater
            i tvätt- och rengöringsmedel
          </note>
          <note type="speaker" xml:id="i-88935656f27e2842-0">
            Anf. 44 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-6">
            <seg xml:id="i-0b4d57594139c966-0">
              Fru talman! Chatrine Pålsson Ahlgren har frågat mig om jag avser
              att se till att planerna på ett nationellt förbud mot fosfater
              i tvätt- och rengöringsmedel fullföljs, trots Kemikalieinspektionens
              förslag.
            </seg>
            <seg xml:id="i-6930c56f982578df-0">
              Jag delar Chatrine Pålsson Ahlgrens oro över övergödningen i
              Östersjön och avser att göra vad jag kan för att situationen ska
              förbättras. Jag anser att vi behöver agera på flera olika nivåer,
              inte bara nationellt utan även regionalt och på EU-nivå.
            </seg>
            <seg xml:id="i-f3af20d5680ffa25-0">
              Kemikalieinspektionen har i redovisningen av regeringsuppdraget
              föreslagit ett användningsförbud för fosfathaltiga tvätt- och
              maskindiskmedel för fastigheter med enskilda avlopp.
            </seg>
            <seg xml:id="i-47d907b268cd9cd7-0">
              Kemikalieinspektionen har bedömt att ett nationellt totalförbud
              i Sverige skulle få högst marginell effekt på Östersjön medan
              ett harmoniserat förbud inom EU eller i länderna runt Östersjön
              skulle få positiva effekter på Östersjön. Vi ska nu överväga Kemikalieinspektionens
              förslag och de synpunkter som kommer under remissrundan. Därefter
              ska regeringen ta ställning till hur omfattande förbudet mot fosfater
              ska vara.
            </seg>
            <seg xml:id="i-20da4fd91622c301-0">
              I avvaktan på detta agerar vi både regionalt och på EU-nivå.
              Jag har på miljörådsmötet den 18 december tagit upp frågan om
              problemet med övergödning på EU-nivå och framhållit vikten av
              att få en strikt gemensamreglering av fosfater i tvätt- och rengöringsmedel.
            </seg>
            <seg xml:id="i-d9cdd580a6c09ae6-0">
              Europeiska kommissionen ska senast den 8 april 2007 ha bedömt
              behovet av ett eventuellt förbud om användning av fosfater i tvätt-
              och rengöringsmedel och om motiverat ha lagt fram ett lagstiftningsförslag.
              Jag har tillsammans med näringsminister Maud Olofsson skrivit
              brev som ska skickas till kommissionen om vikten av att få till
              stånd en strikt gemensam reglering i EU som får positiva effekter
              på miljön. Just nu arbetar vi, genom bilaterala kontakter, för
              att få med oss flera länder, inte minst länderna runt Östersjön,
              att stödja detta brev.
            </seg>
            <seg xml:id="i-17c9cc89305f4197-0">
              När det gäller det regionala arbetet har Sverige åtagit sig att
              bidra med ett förslag beträffande fosfater i tvätt- och rengöringsmedel
              till Östersjöns aktionsplan inom ramen för konventionen om skydd
              av Östersjöområdets marina miljö, Helcom.
            </seg>
          </u>
          <note type="speaker" xml:id="i-19d091cd7b01ee13-0">
            Anf. 45 CHATRINE PÅLSSON AHLGREN (kd):
          </note>
          <u who="chatrine_palsson_167827" xml:id="i-0e523c6c739bcc1c-0">
            <seg xml:id="i-d4771b9cda22f315-0">
              Fru talman! Jag vill börja med att tacka Andreas Carlgren för
              svaret. Det är också vår första interpellationsdebatt, och den
              är spännande.
            </seg>
            <seg xml:id="i-9857355e33dad226-0">
              Jag är naturligtvis glad för andan i svaret och miljöministerns
              ambition för Östersjön. Men jag känner mig oerhört bekymrad över
              Östersjöns vatten, inte enbart eftersom jag bor där utan för att
              detta känsliga hav är ett av de mest förorenade haven i världen.
            </seg>
            <seg xml:id="i-794deb63be9452d0-0">
              Jag är inte någon professionell miljöpolitiker, men jag känner
              att vi måste göra allt vad vi kan som är relativt enkelt att göra
              för att minska på övergödningen. I fråga om övergödningen finns
              de svenska miljömålen. Vi vet att ett av de stora problemen faktiskt
              är fosfor i tvättmedel.
            </seg>
            <seg xml:id="i-19622c0e6cecff08-0">
              När jag nu har fått kunskapen om att både Norge, Tjeckien och
              Tyskland redan har förbjudit fosfat i tvättmedel tycker jag att
              det vore fräscht om vi också gjorde så. Den regering som lyckligt
              nog har fått lämna ifrån sig makten har inte varit särskilt handlingskraftig.
              Det har varit brist på ledarskap inom miljöpolitiken. Eftersom
              man inte har haft några muskler har man inte kunnat göra något.
            </seg>
            <seg xml:id="i-baafa1752446c5e1-0">
              Men nu är det en annan regering där både miljöministern, statsministern,
              socialministern och många flera har muskler. Ta på ledartröjan,
              gå framåt och se till att det händer något. Ibland känner jag
              att det poppar upp småpåvar i Myndighets-Sverige, men ingen tar
              ledningen. Andreas Carlgren har en fantastisk möjlighet att visa
              hur det ska vara.
            </seg>
            <seg xml:id="i-b6bbe815252398dd-0">
              Jag är väl medveten om att som det ser ut runt Östersjön är det
              allra bästa att vi direkt får en gemensam strategi på området.
              Det förstår jag också. Men ibland säger vi att vi är bäst i Sverige.
              Vi går före. Vi visar hur det ska vara. Varför kan vi inte göra
              det på det här området? Jag är säker på att det skulle öka möjligheten
              att få igenom detta på EU-nivå. Skulle det inte vara bra att göra
              det?
            </seg>
            <seg xml:id="i-e8d617fae16d4685-0">
              Kemikalieinspektionen verkar ha missförstått sitt uppdrag. Inspektionen
              fick ett uppdrag att utreda och analysera förutsättningarna för
              ett nationellt förbud mot fosfater i tvättmedlen. Men man har
              i stället svarat att man inte tycker att det ska göras och inte
              heller svarat på frågan om förutsättningarna för det. Det är bekymmersamt.
            </seg>
            <seg xml:id="i-2e181c8a966c43de-0">
              Jag är så säker på att det här är rätt metod att jag inte bryr
              mig så mycket om vad Kemikalieinspektionen har sagt. Men jag är
              lite otålig, och jag har därför en fråga. Hur lång räknar miljöministern
              att remisstiden behöver vara för denna remiss? Kan det inte bli
              en snabbremiss? Det har regeringen redan gjort. Den kanske inte
              behöver vara en månad över jul och nyår, men den kanske kan vara
              ett par tre månader så att vi kommer loss.
            </seg>
            <seg xml:id="i-f3df90cf3aa18a2d-0">
              Vill Andreas Carlgren komma loss?
            </seg>
          </u>
          <note type="speaker" xml:id="i-e23d17066d70278e-0">
            Anf. 46 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-7">
            <seg xml:id="i-9f2257aa80db38cf-0">
              Fru talman! Chatrine Pålsson Ahlgren har ett härligt engagemang
              i frågan, och det är ett jättestort stöd inför det arbete som
              ska komma.
            </seg>
            <seg xml:id="i-8128412b66942860-0">
              Vi är båda lika bekymrade över hur utvecklingen ser ut i Östersjön,
              och vi är överens om att självklart göra allt vi kan. Jag vill
              vara tydlig med att det inte finns någon tvekan här. Chatrine
              Pålssons fråga gäller egentligen om det blir ett förbud mot fosfater
              i tvätt- och rengöringsmedel. På den frågan innebär interpellationssvaret
              ett klart och tydligt ja. Frågan nu är hur omfattande det förbudet
              ska bli.
            </seg>
            <seg xml:id="i-91e8f1e517ece995-0">
              Vi kan vara otåliga. Jag känner samma otålighet som Chatrine
              Pålsson Ahlgren, men likväl ska jag självklart invänta remissrundan.
              Den kommer att bli snabb. Den är redan igångsatt. Remissvaren
              ska vara inne efter tre månader. Det betyder någon gång i skiftet
              februari/mars. Vi kommer sedan att lägga fram våra förslag med
              utgångspunkt i remissrundan och det besked vi har gett i regeringsförklaringen
              att fosfater i tvättmedel ska förbjudas.
            </seg>
            <seg xml:id="i-483f09e59aad2fa2-0">
              Grundfrågan är redan besvarad i och med regeringsskiftet och
              regeringsförklaringen. Nu ska vi bara se till att verkställa det,
              och vi kommer att se till att använda det här som en del av underlaget.
            </seg>
            <seg xml:id="i-64e28aece36a69ae-0">
              Men sedan är det precis så som Chatrine Pålsson Ahlgren också
              är inne på, att det inte kommer att räcka med att Sverige gör
              detta. Nu har vi goda exempel från andra länder, och Chatrine
              Pålsson Ahlgren nämnde några. Det är Belgien, Italien, Tjeckien
              och Tyskland som i dag i praktiken har förbud på det här området.
              I Frankrike pågår ett arbete för att genomföra ett sådant förbud
              från den 1 juli 2007. Norge har erfarenheter sedan 15 år tillbaka.
            </seg>
            <seg xml:id="i-4e53d569d671850c-0">
              Därför ska vi samtidigt som vi visar kraft och muskler och tar
              på oss ledartröjan här hemma se till att använda den också i EU-arbetet.
              Det är därför jag redan har tagit på mig diskussionen i EU. Jag
              hade den uppe på miljörådet nu i måndags. Vi fick stöd från flera
              stater. Vi kommer att fortsätta att vända oss till var och en
              av dem för att be om deras stöd för det brev som Maud Olofsson
              och jag ska skicka till kommissionen för att just åstadkomma en
              gemensam reglering i EU som begränsar utsläppen.
            </seg>
            <seg xml:id="i-a309e2c0e5f148cd-0">
              Vi har också tagit på oss från svensk sida att bidra med förslag
              när det gäller fosfater i tvätt- och rengöringsmedel till Östersjöns
              aktionsplan, som vi kommer att fastställa i november nästa år
              inom ramen för konventionen om skydd av Östersjöområdets marina
              miljö, det som kallas Helcom.
            </seg>
            <seg xml:id="i-462e748b48e56bfb-0">
              Det gör att vi ser till att både utnyttja och skapa ett försprång
              här hemma samtidigt som vi ser till att få med oss andra stater,
              så att vi verkligen kan göra tillräckligt för Östersjön. Detta
              är en viktig del, och det är en av huvudfrågorna för regeringens
              miljöpolitik och för att kunna klara havsmiljöpolitiken.
            </seg>
          </u>
          <note type="speaker" xml:id="i-5e2fb72a80a3388a-0">
            Anf. 47 CHATRINE PÅLSSON AHLGREN (kd):
          </note>
          <u who="chatrine_palsson_167827" xml:id="i-0e523c6c739bcc1c-1">
            <seg xml:id="i-897d7cb4fd86272f-0">
              Fru talman! Tack så mycket, Andreas Carlgren, för det tydliga
              beskedet.
            </seg>
            <seg xml:id="i-fb7eebee71805115-0">
              Jag har också en fråga. Om jag har förstått saken rätt har Naturvårdsverket,
              som är ett statligt verk, i havsaktionsplanen anfört problem och
              sagt att det skulle vara komplicerat för reningsverken att införa
              ett förbud i Sverige. I andra länder har man inte, så långt jag
              har kunnat forska, haft några negativa effekter av det. Om man
              har den åsikten att det kan bli problem är det klart att det kan
              vara en broms. Jag undrar om Andreas Carlgren har någon synpunkt
              på det.
            </seg>
            <seg xml:id="i-010205f3872818d5-0">
              Jag vet, vill jag säga till kammarens ledamöter, att Andreas
              Carlgren har fått en julklapp. Han fick i går en julklapp av Svenska
              Naturskyddsföreningen om fosfatfritt tvättmedel. Jag tycker att
              det skulle vara jättespännande att få en redovisning. Andreas
              Carlgren har nog inte hunnit tvätta med det än, men under julhelgen
              när man ska ha allt rent och fint kanske han kan testa tvättmedlet
              och se om kostymen eller tröjan blir lika ren.
            </seg>
            <seg xml:id="i-f25d1ecd3cecf6d1-0">
              Det är väl ingen tvekan om att Bra Miljöval är någonting som
              drar allas våra ögon till sig. Och har då en minister testat ett
              sådant tvättmedel måste det bli en storsäljare.
            </seg>
            <seg xml:id="i-3c95efc80dfb7f0c-0">
              Jag tror på många sådana här små ageranden. Jag tycker att det
              är bra att Svenska Naturskyddsföreningen uppvaktar. Det är bra
              att man arbetar på många områden. Det är självklart att vi både
              regionalt och lokalt och nationellt måste jobba med de här frågorna.
              Jag tror att vi skulle bita oss i svansen ordentligt om vi avstår
              på någon nivå när vi tycker att frågan är så angelägen.
            </seg>
            <seg xml:id="i-a0b499bf9df05d84-0">
              Jag har en fråga till: Finns det något annat som miljöministern
              ser att vi skulle kunna agera med för Östersjöns hälsa?
            </seg>
          </u>
          <note type="speaker" xml:id="i-3765e9d685f8a156-0">
            Anf. 48 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-8">
            <seg xml:id="i-efeb7b1a900535fc-0">
              Fru talman! Först vill jag säga när det gäller frågan om Naturvårdsverket
              att det är just ett exempel på varför det är bra att vi tar vara
              på de svar som kommer fram i remissrundan. Där blir det också
              tillfälle för Naturvårdsverket att visa hur situationen ser ut
              och vilka åtgärder som kan behövas, samtidigt som vi genomför
              ett förbud, där vi nu också ska ta ställning till hur omfattande
              det ska vara. Vi ska se till att ta vara på sådana synpunkter
              i arbetet.
            </seg>
            <seg xml:id="i-ed6ad0fcd3e15970-0">
              Det är verkligen så att Svenska Naturskyddsföreningen har gjort
              ett jätteviktigt arbete på det här området. Ett av exemplen på
              det är just det fosfatfria tvättmedel som Chatrine Pålsson Ahlgren
              berättar om. Det stämmer att jag fick ta emot det i ett stort
              paket i går. Det är självklart att jag hoppas att jag ska kunna
              ha den enorma dragningskraften på konsumenterna att de också köper
              detta fosfatfria tvättmedel när det finns i affärerna. Jag kan
              berätta för den som är intresserad att min man Tomas och jag redan
              har använt fosfatfritt tvättmedel under en längre tid, det som
              hittills har sålts i affärerna. Så långt som vi har kunnat bedöma
              vår renlighet har den klarat sig bra. Vi hoppas på en stark fortsättning.
            </seg>
            <seg xml:id="i-b7a747e447ddea39-0">
              Det finns rader av ytterligare saker vi ska göra när det gäller
              havsmiljöpolitiken, och regeringen ska lägga en rad förslag som
              vi förbereder för närvarande. Jag ska återkomma och berätta om
              dem för Chatrine Pålsson Ahlgren när vi har haft julledighet.
            </seg>
          </u>
          <note type="speaker" xml:id="i-153209d20ab292ea-0">
            Anf. 49 CHATRINE PÅLSSON AHLGREN (kd):
          </note>
          <u who="chatrine_palsson_167827" xml:id="i-0e523c6c739bcc1c-2">
            <seg xml:id="i-4355abc08fe602bc-0">
              Fru talman! Jag ser verkligen fram emot fortsatta interpellationsdebatter,
              frågesvar och gärna rundabordssamtal, för jag tror att vi alla,
              även en socialpolitiker som bor i Kalmar län, kan hjälpas åt för
              att nå vårt mål.
            </seg>
            <seg xml:id="i-241e966bb8761ff0-0">
              Jag vill passa på att önska Andreas Carlgren och hans familj
              en riktigt god jul. Koppla av nu, för det blir tufft nästa år!
            </seg>
          </u>
          <note type="speaker" xml:id="i-491755049b2d8533-0">
            Anf. 50 Miljöminister ANDREAS CARLGREN (c):
          </note>
          <u who="unknown" xml:id="i-c5aaf5f76e9e19ac-9">
            <seg xml:id="i-2ad5498a40a8fe05-0">
              Fru talman! Jag ska kort och gott tacka Chatrine Pålsson Ahlgren
              för en glad och engagerad debatt. Vi ska fortsätta att visa samma
              glada engagemang efter jul. Innan dess vill jag önska både Chatrine
              Pålsson Ahlgren och fru talmannen god jul.
            </seg>
          </u>
          <note xml:id="i-1ec57cc3387cff44-4">
            Överläggningen var härmed avslutad.
          </note>
          <note xml:id="i-a33b79c0ca40af4a-0">
            9 § Svar på interpellation 2006/07:111 om förebyggande arbetsmiljöarbete
          </note>
          <note type="speaker" xml:id="i-7a6eff2b23c3f385-0">
            Anf. 51 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-10">
            <seg xml:id="i-9a81a6c67ea03810-0">
              Fru talman! Torbjörn Björlund har frågat mig:
            </seg>
            <seg xml:id="i-4397c1a8fa3c0389-0">
              Vad gäller frågorna 13 vill jag först nämna att regeringen föreslagit
              att de mål för arbetslivspolitiken och för verksamhetsområdet
              arbetsmiljö som gällt under senare år tills vidare behålls (budgetpropositionen
              2007, utgiftsområde 14). Huruvida det bör göras ändringar av dessa
              mål kommer regeringen att återkomma till senare.
            </seg>
            <seg xml:id="i-acc5fde16940ef46-0">
              Målen är allmängiltiga och gäller för alla grupper i arbetslivet.
              Det finns alltså inga särskilda mål för vissa grupper. Vi vet
              emellertid att riskerna för ohälsa och olycksfall samt möjligheterna
              till utveckling i arbetet kan se olika ut, beroende både på personliga
              förhållanden ålder, kön, eventuella funktionshinder med mera och
              på arbetsmiljöförhållandena i den verksamhet där man arbetar.
              Det behövs därmed delvis olika slags åtgärder beroende på vilka
              slags situationer som är aktuella.
            </seg>
            <seg xml:id="i-40b7af46963697ca-0">
              Som Torbjörn Björlund framhåller finns viktiga arbetsmiljöproblem
              att uppmärksamma avseende både ungdomar och kvinnor. Även om förbättringar
              har åstadkommits återstår mycket att göra, till exempel i fråga
              om belastningsbesvär. För ungdomar generellt tillkommer naturligtvis
              det förhållandet att man endast har liten erfarenhet av arbetslivet
              och riskfaktorer i arbetsmiljön.
            </seg>
            <seg xml:id="i-aeacabf145e37ae0-0">
              De sysselsättningsfrämjande åtgärder som regeringen har föreslagit
              och kommer att föreslå, och den ökande efterfrågan på arbetskraft
              som regeringens politik kommer att leda till, ställer krav på
              företagens arbetsmiljöarbete. En hälsosam och utvecklande arbetsmiljö
              är bra för företagets produktivitet och en viktig förutsättning
              för att kunna rekrytera den personal man behöver.
            </seg>
            <seg xml:id="i-0fe96b905b52c858-0">
              Det är viktigt att man i verksamheten själv inser fördelarna
              med en bra och hälsosam arbetsmiljö. Här har arbetsmarknadens
              parter ett stort ansvar, och mycket bra arbete pågår hos parterna
              och i partsgemensamma organ.
            </seg>
            <seg xml:id="i-1133abd3279f6cb9-0">
              Det är också viktigt att staten ser till att stödja det lokala
              arbetsmiljöarbetet på arbetsplatserna, vilket sker genom de medel
              som varje år anslås till stöd för den regionala skyddsombudsverksamheten.
            </seg>
            <seg xml:id="i-00812a67dbbbee5d-0">
              Därtill behövs en effektiv arbetsmiljötillsyn, särskilt inriktad
              på att nå arbetsställen med störst risk för ohälsa och olycksfall.
              Arbetsmiljöverket har utvecklat metoder för urval av inspektionsobjekt.
            </seg>
            <seg xml:id="i-d56cb21d7740946f-0">
              Den fjärde frågan, vad jag ämnar göra om de arbetsrelaterade
              besvären ökar, kommer det att tas ställning till om en sådan situation
              skulle uppstå. Jag kommer naturligtvis att följa hälsoutvecklingen
              i arbetslivet. Målet är en arbetsmiljö som inte leder till ohälsa
              och olycksfall, som är utvecklande för individen, skapar förutsättningar
              för långsiktig effektivitet i verksamheterna och en god produktivitetsutveckling.
            </seg>
            <seg xml:id="i-dc6ef4f9f145b0eb-0">
              Avslutningsvis vill jag också framhålla att en viktig fråga i
              detta sammanhang är det stora antal personer som står utanför
              arbetsmarknaden och de ohälsoproblem som har koppling till detta
              utanförskap. Åtgärder för att bryta utanförskapet är viktiga även
              ur ett hälso- och arbetsmiljöperspektiv.
            </seg>
          </u>
          <note type="speaker" xml:id="i-88ba2c904f74694d-0">
            Anf. 52 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cbfe4cf0cc82d817-0">
            <seg xml:id="i-e703f12c4fc1ecd7-0">
              Fru talman! Tack för svaret, arbetsmarknadsministern! Tyvärr
              måste jag säga att jag är lite frustrerad över att det egentligen
              inte är något svar. Det är lite upprepande av det som jag har
              ställt frågor om. Man upprepar det jag säger i min fråga, men
              det är inte så mycket svar.
            </seg>
            <seg xml:id="i-bdd451dafe4409f2-0">
              Vi hade den här debatten i går också och stod och pratade om
              de här sakerna. Jag tycker att det blir samma problematik. Mycket
              av det som redovisas i svaret handlar om att man ska återkomma,
              göra saker senare. Om det dyker upp problem, så ska man ta ställning
              till det då, eller om situationer uppstår och sådant. Och det
              här är inget bra ingångsvärde när det gäller arbetsmiljö.
            </seg>
            <seg xml:id="i-8378e31a2fb8242f-0">
              Jag har redovisat lite grann just när det gäller ungdomar och
              kvinnor som har speciella problem och som behöver ha särskild
              tillsyn i sitt arbetsmiljöarbete och förebyggande arbete, framför
              allt. De unga som är nya på arbetsmarknaden behöver ha hjälp med
              tillsyn. Och kvinnor har också oftast större problem. Enligt den
              senaste besvärsundersökningen, som Arbetsmiljöverket har gjort,
              ligger kvinnor 5 % högre än män just när det gäller arbetsrelaterade
              besvär.
            </seg>
            <seg xml:id="i-d402ede120708baa-0">
              Här måste man alltså ha någon målsättning. Hur gör vi för att
              komma åt det här? Man kan liksom inte bara säga att de allmänna
              målen täcker alla. Det gör de självklart, men det är så allmänt
              hållet att det inte ger någon substans när det gäller vad regeringen
              vill med det här.
            </seg>
            <seg xml:id="i-2458cc9a4a5f65bc-0">
              Man drar ned pengarna till Arbetsmiljöverket, som har en skyddsombudsverksamhet
              som är till för att hjälpa dem som är speciellt utsatta. Man lägger
              ned Arbetslivsinstitutet som på något sätt ska ta en femtedel
              av forskningen. Man ska splittra det, så att säga, vilket kan
              förstöra mycket av den här forskningen. Det handlar om att se
              vart det tar vägen.
            </seg>
            <seg xml:id="i-d5c81456a5ecd7a9-0">
              Vi vet också att om man för över makt över arbetsmiljön från
              dem som är anställda, arbetstagarna, till arbetsgivaren, så får
              man en maktfusion, så att säga, som gör att balansen inte blir
              rätt. Du måste som anställd arbetstagare ha hjälp med att lyfta
              upp de problem du har och de frågor du har. Det kan man inte göra
              själv. Det måste vara Arbetsmiljöverket, regionala skyddsombud
              och så vidare som gör att man får ett stöd.
            </seg>
            <seg xml:id="i-26dde263357ab4af-0">
              De anställda arbetstagarna står ofta i beroendeställning till
              sin arbetsgivare. Skulle man då se till att påverka balansen åt
              fel håll kommer arbetsgivaren att få en fördel. Och man kommer
              att riskera att de inte vill åtgärda de problem som dyker upp.
              Det är ju oftast en kostnad för arbetsgivarna.
            </seg>
            <seg xml:id="i-c1feb62cff9a26bd-0">
              Jag tänker på just det som regeringen nu har gjort, som är klubbat,
              när det gäller statsbudgeten. Man drar ned på Arbetsmiljöverket,
              som har tillsynsuppdrag. Man drar ned på Arbetslivsinstitutet
              och tar så småningom bort det helt, vilket gör att forskningen
              också drabbas. Det gör den; det går inte att komma undan. Sedan
              svarar man: Vi återkommer och får se vad som händer. Vi vet inte
              vad vi ska göra, men vi får se vad som händer.
            </seg>
            <seg xml:id="i-65b81fbbafc90eab-0">
              Det är inte tillfredsställande. Jag tycker till och med att det
              är riktigt dåligt. Ska man ha den här inställningen och inte komma
              fram till något svar när det gäller vad man gör kommer det att
              bli problem. Då kommer vi att ha en arbetsmiljöpolitik som definitivt
              skapar större problem.
            </seg>
            <seg xml:id="i-9e0d59959488df71-0">
              Vi har haft en nedåtgående trend i flera år vad gäller arbetsskadorna.
              De går ned, och det blir bättre och bättre förutom när det gäller
              stress och psykosociala delar. Där går det upp. Och det handlar
              väldigt mycket om kvinnor och kanske även om ungdomar som är nya
              på arbetsmarknaden, som behöver ha just den här hjälpen. Kunskapen
              måste finnas. Vad gör vi för att motverka de problem som finns?
              Det skulle jag vilja ha svar på. Vad är det egentligen man kan
              göra, och vad tänker regeringen göra i framtiden, efter nyår,
              när man går i gång med det här? Vad kommer att hända?
            </seg>
          </u>
          <note type="speaker" xml:id="i-c546f98eea2203a2-0">
            Anf. 53 Statsrådet SVEN OTTO LITTORIN (m):
          </note>
          <u who="unknown" next="cont" xml:id="i-68717e65bc2c6326-0">
            <seg xml:id="i-f09685ee001c9b13-0">
              Fru talman! Torbjörn Björlund! Jag delar naturligtvis den allmänna
              ansats som Torbjörn Björlund anför. Jag tycker också att det är
              ett grundläggande skäl till att de översiktliga eller allmänna
              målen för en fungerande arbetsmiljöverksamhet bör vara oförändrade.
              Vi måste naturligtvis följa utvecklingen noga. Det finns många
              olika faktorer som jag tycker är intressanta och viktiga att poängtera
              och titta på.
            </seg>
            <seg xml:id="i-0b477c101eaef71f-0">
              Det första man kan konstatera är, precis som Torbjörn Björlund
              anför, att det under de senaste 10, 15, 20 åren kanske framför
              allt är två skadetyper som har utvecklats väldigt kraftigt. Det
              är stressrelaterad, psykosocial, ohälsa, men det är också belastningsskador.
            </seg>
            <seg xml:id="i-eb30b316a5e44ab9-0">
              Det är naturligtvis viktigt att nogsamt studera både orsakerna
              till detta och utvecklingen. Och det är klart att belastningsskador
              är någonting som man framför allt med förebyggande åtgärder på
              olika vis kan minimera. Det handlar om olika typer av program
              för att förändra belastning, för att på olika sätt och vis se
              till att man inte fastnar i ett återupprepat beteende, alltså
              ett rent fysiskt beteendemönster.
            </seg>
            <seg xml:id="i-1f4dfba3f2e360be-0">
              De psykosociala frågeställningarna är av en lite annan karaktär.
              Där ser vi just stress i arbetet och olika typer av utbrändhetssymtom
              som finns. Det är naturligtvis väldigt viktigt att studera det.
              Jag måste erkänna, för egen del, att jag själv har gjort en sådan
              här resa en gång. Jag var borta från arbetet i tre månader efter
              att ha jobbat lite för mycket. Och jag delar den oro som Torbjörn
              Björlund ger uttryck för. Jag tycker att det är oerhört viktigt
              att man också från arbetsgivarsidan, naturligtvis, ser ett väl
              fungerande arbetsmiljöarbete som en investering för att se till
              att man inte får olika sjukdomsfall i arbetet på sin arbetsplats.
            </seg>
            <seg xml:id="i-942e62a99cae84bf-0">
              Jag skulle vilja säga ytterligare några saker. Regeringen har
              ju då klubbat regleringsbrevet för Arbetsmiljöverket. Jag skulle
              kunna läsa upp lite grann ur det för att möjligen tydliggöra hur
              vi vill agera framöver. Och det har att göra med de minskade anslagen,
              som Torbjörn Björlund var inne på. Det står följande i regleringsbrevet:
            </seg>
          </u>
          <note xml:id="i-acd85b663f8735df-0">
            Arbetsmiljöverket ska senast den 1 maj 2007 lämna en redogörelse
            för hur verksamheten anpassas till de minskade anslagen under
            perioden 20072009 utifrån följande utgångspunkter:
          </note>
          <u who="unknown" prev="cont" xml:id="i-5dc87719a3807df5-0">
            <seg xml:id="i-341e40c37e5e65a3-0">
              Minskningen av anslagen ska så långt som möjligt belasta andra
              delar av verksamheten än den regionala tillsynen. Tillsynen ska
              inriktas mot de arbetsställen med störst risk för ohälsa och olycksfall,
              fokusera på konkreta arbetsmiljöproblem samt utformas med beaktande
              av inspektionens effekter på arbetsmiljöförhållandena. Verket
              och Arbetsmarknadsdepartementet ska föra en fortlöpande dialog
              beträffande större verksamhetsanpassningar.
            </seg>
            <seg xml:id="i-e65551f3f48036e3-0">
              Jag menar att det här tillsammans med en naturlig och fortlöpande
              uppföljning av hur arbetsmiljön utvecklas på olika områden ger
              underlag för en fortsatt diskussion och eventuellt också fortsatt
              agerande.
            </seg>
          </u>
          <note type="speaker" xml:id="i-53b4bd7a9c9639ae-0">
            Anf. 54 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cbfe4cf0cc82d817-1">
            <seg xml:id="i-8ca1fff25389c79b-0">
              Fru talman! Det är vackra ord. Ett regleringsbrev visar kanske
              lite av inriktningen, vad man vill. Man ska ta ställning till
              de minskade anslagen, och det ska drabba den regionala skyddsombudsverksamheten
              så lite som möjligt. Det är sådana saker som egentligen inte är
              till något förpliktande. Det handlar om att man på något sätt
              ska redogöra för varför det inte blir så bra som man kan göra
              det, på grund av att man inte har pengar. Det är det som arbetsmarknadsministern
              står här och säger.
            </seg>
            <seg xml:id="i-82f5c37141f7aba0-0">
              Det är det som är dilemmat. Man har ett övergripande mål att
              man ska dra ned på skatter. A-kassan blir försämrad och så vidare.
              Detta skapar alltså förutsättningar för ett annan slags arbetsmarknad
              som kan drabba människor i de här olika miljöerna så tror jag
              att det kommer att bli. Man kan få belastningsbesvär eller psykosociala
              besvär och så vidare. Dessutom drar man ned på pengarna till dem
              som ska ha skyddsombudsverksamhet och ha tillsyn över det här.
              Det är klart att man kommer att få problem.
            </seg>
            <seg xml:id="i-7211d893328851a2-0">
              Jag undrar om man då har något slags framförhållning. Det var
              också en fråga. Vad gör man från regeringens sida när det här
              händer, när det kommer större problem? Vad lägger man in för åtgärder?
              Vad hjälper man företagen med? Vad hjälper man arbetstagarna med
              och så vidare? Det kommer inga svar i fråga om det problemet.
            </seg>
            <seg xml:id="i-ec395d4492741043-0">
              I går hade ministern besök av ett antal skyddsombud som lämnade
              över en namninsamling. De representerade över 200 000 namn. De
              var väldigt oroliga för att just neddragningen av Arbetsmiljöverket
              och stängningen av Arbetslivsinstitutet skulle drabba dem direkt,
              alltså i deras verksamhet, och det arbetsmiljöarbete som genomförs.
              Då är frågan: Lyssnar man på det här?
            </seg>
            <seg xml:id="i-73f0aef2c41f5261-0">
              Nu är budgeten tagen, så nu kommer det att vara problem under
              nästa år. Det kommer att drabba dem som var oroliga, över 200
              000 människor. Frågan är vad man gör för att på något sätt möta
              deras oro. Det kommer inte att vara något som man gör direkt,
              utan det måste vara något som man tar itu med när det kommer.
            </seg>
            <seg xml:id="i-015ecd5d1021c054-0">
              Det kommer en redogörelse den 1 maj där man ska försöka redogöra
              för effekten av neddragningen, att man tar bort pengar. Kommer
              ni då att lägga vikt vid att företagen tar ett större ansvar?
              Kommer ni att ge möjlighet åt andra, till exempel facket, att
              vara med i det arbetet? Och hur gör man med de inskränkningar
              man redan har gjort för att få en effektiv arbetsmiljötillsyn?
              Går det att få det? Det är det som är frågan.
            </seg>
            <seg xml:id="i-822a0cb7dc5eee52-0">
              Medlen finns inte. Ni har inga planer på hur ni ska göra när
              det blir problem. Frågan är vad man gör för att motverka det som
              mycket troligtvis kommer att hända på arbetslivsområdet.
            </seg>
          </u>
          <note type="speaker" xml:id="i-a85cd115040215fa-0">
            Anf. 55 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-11">
            <seg xml:id="i-bb6989e64ca263d5-0">
              Fru talman! Jag delar inte riktigt den problembeskrivningen eller
              den oron. Vi ser att stressrelaterade arbetsskador har varit de
              kanske allra mest framväxande problemen på arbetsmarknaden under
              de senaste åren. Jag menar att det hör väldigt nära samman med
              höga skattekilar på arbete och att det har varit alldeles för
              många utanför arbetsmarknaden.
            </seg>
            <seg xml:id="i-1d958c5a207ed455-0">
              Jag kan ta ett personligt exempel även där. För sex sju år sedan
              drev jag eget tillsammans med min bror. Vi hade åtta anställda.
              Vi hade definitivt behov av ytterligare en person. Men när vi
              räknade baklänges på om vi skulle betala en marknadsmässig lön,
              vilket vi naturligtvis skulle hur mycket vi skulle vara tvungna
              att debitera våra kunder för att vi skulle kunna täcka kostnaderna,
              lön, sociala avgifter, bikostnader av olika slag, konstaterade
              vi att vi skulle behöva fakturera så mycket så att vi inte hade
              möjlighet att få kostnadstäckning för den personen. Det ledde
              naturligtvis till att vi avstod från den anställningen. Resultatet
              blev att vi åtta som var kvar var tvungna att dela på det arbete
              som den anställningen skulle ha gett upphov till. Det var en av
              de bidragande orsakerna till att jag råkade ut för det jag då
              gjorde.
            </seg>
            <seg xml:id="i-a65586796812de05-0">
              Så jag tror, när man tittar på det enskilda företaget, att det
              finns ett väldigt tydligt samband mellan stress i arbetet, utbrändhet
              och de kostnader som är förknippade med anställningar. Därför
              tror jag också att en del av svaret ligger i att ha en välfungerande
              arbetsmarknad, där vi både har tillväxt av arbeten, en minskande
              arbetslöshet och en bättre fungerande matchningsfunktion, i kombination
              med de arbetsmiljöinsatser som vi i övrigt ska göra.
            </seg>
            <seg xml:id="i-413c63269a33ff36-0">
              Man ska också komma ihåg att Arbetsmiljöverkets anslag har stigit
              väldigt kraftigt under de senaste åren. Så det ligger i korten
              också. Vi drar ned, men vi drar ju ned på en nivå som trots allt,
              historiskt sett, inte är så väldigt låg, om jag ska vara ärlig.
              Det gör, tror jag, att totalbilden av detta ändå kommer att vara
              att den oro som Torbjörn Björlund ger uttryck för är något överdriven.
            </seg>
            <seg xml:id="i-ca3dc392a7da4379-0">
              Men jag säger samtidigt att det här är ett viktigt område. Jag
              kommer att medverka till att vi följer detta nogsamt och också
              har en dialog med arbetsmarknadens parter om hur detta område
              utvecklar sig. Jag är fullständigt beredd att komma tillbaka efter
              en sådan dialog och se huruvida vi ska kunna göra ytterligare
              saker för att förstärka. Jag delar nämligen Torbjörn Björlunds
              grundläggande oro och ambition på området. Man ska naturligtvis
              som anställd kunna gå till arbetet utan att känna risk för att
              bli utbränd, få belastningsskador eller andra arbetsskador. Det
              måste naturligtvis vara den grundläggande utgångspunkten. Där
              tror jag att vi har samma uppfattning.
            </seg>
          </u>
          <note type="speaker" xml:id="i-d61c75dd929089e7-0">
            Anf. 56 TORBJÖRN BJÖRLUND (v):
          </note>
          <u who="torbjorn_bjorlund_9bd25c" xml:id="i-cbfe4cf0cc82d817-2">
            <seg xml:id="i-aca8589ad3adc5e8-0">
              Fru talman! Det är lite märkligt, tycker jag, när man lyssnar
              på det här. Det är ungefär samma svar. Nu har vi pratat med varandra
              några gånger så vi kan de här svaren. Man hänvisar hela tiden
              till att det ska bli så mycket bättre med den politik som alliansregeringen
              för. Jag är väldigt tveksam till det. Jag tror definitivt inte
              att det kommer att bli bättre på arbetsmarknaden. A-kassans sänkning
              och sådant kan också skapa problem. Det finns områden där människor
              går arbetslösa till och från. Det skapar stressrelaterade problem
              som visar sig i arbetsskador och sådant.
            </seg>
            <seg xml:id="i-b4a17f8b6066339a-0">
              Det finns också, som jag redovisade i går, en oerhörd skepsis
              till varför just Arbetslivsinstitutet ska läggas ned som har den
              forsknings- och utvecklingsverksamheten. Jag redovisade artikeln
              i Ny Teknik där 33 professorer från hela världen undrar vad vi
              håller på med. Varför lägger vi ned det här? Det är det som ska
              skapa en framtid för att det ska bli bättre på arbetsmiljöområdet.
              Dessutom drar man ned på Arbetsmiljöverket som har tillsynen och
              ska tillämpa det som kommer fram. Det är ett oerhört märkligt
              beslut, tycker jag.
            </seg>
            <seg xml:id="i-9657a93f3f3f2e09-0">
              Just att man uttrycker att man har en oro för det här i alla
              fall men ändå gör det förstår jag inte logiken i. När det gäller
              en arbetsmarknad som fungerar så gör den inte det om vi har en
              alldeles för liten offentlig sektor som inte på något sätt kan
              vara smörjmedel utan bara ska vara något slags förvaltningsstat.
              Det är just det dilemma som ni i den här regeringen kommer att
              hamna i. När ni får för lite resurser via den offentliga sektorn,
              som är smörjmedel för att få tillväxt, få samhället att gå i gång
              och arbetsmarknaden att fungera, kommer också skadorna och arbetsmiljöproblemen
              att komma. När man inte har något vapen mot det kommer ni att
              stå där med tvättad hals, eller vad det heter.
            </seg>
            <seg xml:id="i-9e7683858c23f80d-0">
              Innan jag avslutar vill jag önska en god jul.
            </seg>
          </u>
          <note type="speaker" xml:id="i-92bb4919b2cf1647-0">
            Anf. 57 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-12">
            <seg xml:id="i-8a1f5dfc97c64b85-0">
              Fru talman! Återigen: Jag delar oron. Vi ska naturligtvis följa
              detta noga. Jag är inte lika övertygad om att statliga myndigheter
              i sig är svaret på den grundläggande frågeställningen. Vi har
              haft diskussioner förut när det gäller till exempel ALI. Jag vill
              återigen konstatera att det är ungefär en femtedel av den forskning
              som utförs på det området. Vi ser också i det regleringsbrev som
              gäller ALI att vi har tillfälle att utnyttja det anslagssparande
              som fanns för att kunna se till att forskarna har en möjlighet
              att gå över till annan verksamhet. Det kommer att vara en bra
              övergångslösning.
            </seg>
            <seg xml:id="i-fef5f06637c1de53-0">
              Tillbaka till grundfrågan: Jag delar den grundläggande oron.
              Vi kommer att följa upp detta. Jag ser fram emot att vi nog kommer
              att mötas i en motsvarande debatt, kanske om ett halvår eller
              så, för att faktiskt göra en uppföljning och se var vi har hamnat.
            </seg>
            <seg xml:id="i-a0b947a05256fadc-0">
              Så vill jag också passa på att önska en god jul, och en avkopplande
              jul, för det tror jag att vi behöver allihop.
            </seg>
          </u>
          <note xml:id="i-1ec57cc3387cff44-5">
            Överläggningen var härmed avslutad.
          </note>
          <note xml:id="i-3664f9b6bd7b5106-0">
            10 § Svar på interpellation 2006/07:120 om Gröna jobb
          </note>
          <note type="speaker" xml:id="i-b1e5154e62711872-0">
            Anf. 58 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-13">
            <seg xml:id="i-6b5b900a3ba0cab7-0">
              Fru talman! Ann-Kristine Johansson har frågat mig vad jag avser
              att göra med anledning av nedläggningen av den arbetsmarknadspolitiska
              insatsen Gröna jobb. I sin interpellation tar Ann-Kristine Johansson
              bland annat upp att Gröna jobb vänder sig till den grupp arbetssökande
              som står längst från arbetsmarknaden och att insatsen är viktig
              från miljösynpunkt.
            </seg>
            <seg xml:id="i-da5cdc50524c5ea5-0">
              Inledningsvis vill jag framhålla att det är Arbetsmarknadsverkets
              uppgift att utifrån beslutade budgetramar och myndighetens egen
              bedömning av olika insatsers effektivitet löpande göra nödvändiga
              prioriteringar i den arbetsmarknadspolitiska verksamheten på lokal
              och regional nivå. Det regeringen gjort i sammanhanget är att
              i budgetpropositionen föreslå neddragningar i de arbetsmarknadspolitiska
              programvolymerna. Det handlar bland annat om begränsningar av
              anställningsstöden inom ramen för vilka Gröna jobb delvis finansierats.
            </seg>
            <seg xml:id="i-63d217842422d528-0">
              Regeringen gick till val på ett brett politiskt program för nya
              jobb. Detta program omfattar allt från skattesänkningar på arbete
              över regelförenklingar för företag till reformer av a-kassesystemet.
              En viktig del är också den omläggning av arbetsmarknadspolitiken
              som regeringen påbörjat. Arbetsmarknadspolitiken ska ges en tydlig
              inriktning på matchning och riktiga jobb.
            </seg>
            <seg xml:id="i-2e4b2e41c26f852c-0">
              För att uppnå detta är det nödvändigt att koncentrera verksamheten.
              Arbetsförmedlingen har de senaste åren fått lägga ned för mycket
              tid och resurser på att administrera en alltmer oöverskådlig flora
              av arbetsmarknadspolitiska program och insatser. Vi måste nu säkerställa
              att den enskilde arbetsförmedlaren kan ägna sig åt sin egentliga
              uppgift att matcha lediga jobb och arbetssökande.
            </seg>
            <seg xml:id="i-39173e0f5d77bf25-0">
              Det är dessutom så att arbetsmarknadspolitiken i praktiken allt
              oftare har kommit att ses som ett redskap för att hantera problem
              på andra politikområden. Också ur detta perspektiv finns ett behov
              av ett tydligare fokus i politiken. Samtidigt kan inte insatser
              med den aktuella inriktningen uteslutas om de arbetsmarknadspolitiska
              motiven för dem bedöms tillräckligt starka.
            </seg>
            <seg xml:id="i-27e53d1284afabb0-0">
              En mer fokuserad arbetsmarknadspolitik innebär inte att de människor
              som står allra längst från arbetsmarknaden glöms bort. Snarare
              tvärtom. Ingen kan ta miste på regeringens beslutsamhet att komma
              till rätta med den höga arbetslöshet och det utanförskap som den
              tidigare socialdemokratiska regeringen så länge stod handfallen
              inför. Det är just för att nå resultat, bland annat genom att
              skapa utrymme för effektiva insatser med sikte på riktiga jobb
              för dem som står längst från arbetsmarknaden, som en ny kurs för
              politiken nu pekas ut.
            </seg>
            <seg xml:id="i-a8755f1b24f02ade-0">
              Från och med den 1 januari 2007 införs så kallade nystartsjobb.
              De innebär att arbetsgivarna får en subvention motsvarande arbetsgivaravgifterna
              för personer som stått utanför arbetsmarknaden i mer än ett år.
              Nystartsjobben kommer att innebära nya möjligheter på arbetsmarknaden
              för stora grupper av ungdomar, äldre och utlandsfödda.
            </seg>
            <seg xml:id="i-e5f8c63d0aa36583-0">
              Regeringen avser vidare att under 2007 införa en jobb- och utvecklingsgaranti
              för långtidsarbetslösa. Syftet med garantin är att med hjälp av
              individuellt utformade åtgärder så snabbt som möjligt få in deltagarna
              på den reguljära arbetsmarknaden.
            </seg>
            <seg xml:id="i-03947e67164920da-0">
              Generellt för arbetsförmedlingens arbete gäller att den enskilde
              arbetssökande framöver kommer att få ett mer aktivt, individuellt
              anpassat stöd i form av en personlig coach. Detta är naturligtvis
              något som kommer att ha störst betydelse för den som har svårt
              att etablera sig på arbetsmarknaden, för den vars självförtroende
              kanske brister och som saknar egna nätverk.
            </seg>
          </u>
          <note type="speaker" xml:id="i-7027938b449f13f8-0">
            Anf. 59 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-412d55fa2b9f54e3-0">
            <seg xml:id="i-a9a9ec46c5dbd4c4-0">
              Fru talman! Jag vill tacka för svaret. Dock känns det som om
              statsrådet Littorin läst men inte förstått.
            </seg>
            <seg xml:id="i-b1ce39a6d3ae43f0-0">
              I svaret sägs att ni vill inrikta arbetsmarknadspolitiken på
              matchning och riktiga jobb. Vad är riktiga jobb för dig, Sven
              Otto Littorin? Är det inte att röja sly och att ordna skoterleder
              och vandringsleder? Är inte jobb inom natur- och kulturmiljövård,
              miljövård och den turistiska infrastrukturen riktiga jobb? Ni
              säger ju att ni kan subventionera städhjälp. Vad är egentligen
              skillnaden?
            </seg>
            <seg xml:id="i-2ad687b6c042ccb7-0">
              För den enskilda människa som deltar i Gröna jobb ger det meningsfull
              sysselsättning. Det ger kompetensuppbyggnad, stärker självförtroendet
              och bygger upp den som har stått allra längst från arbetsmarknaden.
              Det ger högre social status och skapar identitet, referens och
              en plattform för annan anställning. Man får kontakter in i näringslivet.
            </seg>
            <seg xml:id="i-460f9caadb8a7bd7-0">
              För samhället skapar Gröna jobb mervärde. Det förbättrar infrastrukturen.
              Det skapar förutsättning för levande landsbygd. Det minskar kommunernas
              sociala kostnader. Det minskar slitaget i naturen. Det ökar tillgängligheten
              till upplevelser i skog och natur så att till exempel statsrådet
              kan vandra i skogen, läsa på skyltar vad som finns i omgivningen,
              stanna vid ett vindskydd och kanske övernatta i en stuga. Hur
              ska detta göras framöver?
            </seg>
            <seg xml:id="i-16c0503a20125b8e-0">
              Gröna jobb fungerar. Ca 40 % av dem som finns i Gröna jobb får
              annan anställning, går vidare till utbildning eller blir företagare.
              Vad är det om inte ett gott resultat?
            </seg>
            <seg xml:id="i-ad74a229f2fc994b-0">
              Ni slår mot dem som står längst bort från arbetsmarknaden genom
              att dra ned på anslaget till Ams. Gröna jobb hör till det som
              blir svårt att finansiera.
            </seg>
            <seg xml:id="i-a03a2700ea37950f-0">
              På vilket sätt skapar nedläggningen av Gröna jobb fler jobb?
            </seg>
          </u>
          <note type="speaker" xml:id="i-4a86eaf1031e1fa6-0">
            Anf. 60 PATRIK BJÖRCK (s):
          </note>
          <u who="patrik_bjorck_d8ad48" xml:id="i-f7b27749f647ad35-0">
            <seg xml:id="i-7e78ee2724b68977-0">
              Fru talman! Då är vi här igen och diskuterar.
            </seg>
            <seg xml:id="i-d627a989b1e36012-0">
              Min första fundering till ministern gäller den diskussion om
              utanförskap som de borgerliga partierna i alliansen har fört under
              hela valrörelsen och fortsätter att föra. Vi hörde den så sent
              som i går. Ibland var det en och en halv miljon, sedan var det
              en miljon och sedan var det en halv miljon. Man är väldigt slarvig
              med fakta och siffror. På något sätt verkar man inte riktigt bry
              sig om verkligheten. I stället har det blivit bara någon sorts
              politisk gimmick att bry sig om folk som står utanför i samhället.
              Det ska på något sätt minska risken att någon upptäcker att man
              för en helt annan politik. Det är i alla fall min lätt konspiratoriska
              fundering kring detta.
            </seg>
            <seg xml:id="i-013a145333467c76-0">
              Man ser nämligen aldrig någon endaste åtgärd för att göra någonting
              åt problemet. Man försöker definiera problem. I går hade vi en
              debatt med en av alliansens företrädare som pekade på problem
              i integrationspolitiken och ville diskutera dem. Jag vill inte
              på något sätt förneka att det finns problem på många ställen och
              att det finns folk som står långt från arbetsmarknaden. Jag deltar
              gärna i den debatten. Jag tycker att det skulle vara spännande
              att ha en konstruktiv debatt om hur man gör med folk som har varit
              långtidssjuka eller långtidsarbetslösa. Inte på en endaste punkt
              föreslår dock regeringen någon åtgärd för att komma till rätta
              med det som ni tycker är det största problemet.
            </seg>
            <seg xml:id="i-b401006cd4d3d9da-0">
              Tvärtom hade vi alldeles nyss en interpellationsdebatt som handlade
              om hur man hanterar arbetsmiljöfrågorna, frågor som fel hanterade
              resulterar i ett större utanförskap. Nu har vi en interpellationsdebatt
              om de gröna jobben, och här lägger ni fram förslag som tar bort
              möjligheten för folk att komma tillbaka från utanförskapet. Ingenstans
              ser man någon åtgärd för att komma till rätta med det som ni själva
              definierar som det största problemet. På punkt efter punkt vidtar
              ni dock politiska åtgärder och fattar beslut som förstorar problemet,
              som gör problemet värre, som ökar andelen människor som hamnar
              utanför antingen beroende på dålig miljö som gör att man blir
              utsliten och förtidspensionerad eller beroende på neddragningar
              i arbetsmarknadspolitiska program och Gröna jobb som förhindrar
              den som har hamnat utanför att komma in igen. På punkt efter punkt
              kan vi följa hur ni gör sådana åtgärder, men ni har inte ett enda
              förslag som tar tag i problemet.
            </seg>
            <seg xml:id="i-a44057a841491932-0">
              Ta era så kallade nystartsjobb! Om jag kommer ihåg rätt pratar
              vi om 10 000 platser som ska räcka till en och en halv miljon,
              en miljon, en halv miljon eller vad det nu är. Det är klart att
              det inte är mycket att komma med. Dessutom är det som åtgärd betraktat
              en åtgärd som innehåller väldigt lite och som med största sannolikhet
              kommer att gå till sådana som ändå hade fått jobb. Dem som står
              långt utanför och behöver den typ av åtgärder som Ann-Kristine
              visar på i interpellationen gör ni ingenting för, och om ni gör
              någonting gör ni det bara värre genom att lägga ned sådant som
              fungerar, till exempel Gröna jobb.
            </seg>
          </u>
          <note type="speaker" xml:id="i-26e491ca4acd8993-0">
            Anf. 61 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-14">
            <seg xml:id="i-ed14c03be302d0f7-0">
              Fru talman! Ann-Kristine Johansson pratar gott om Gröna jobb.
              Det finns säkert anledning ur ett enskilt perspektiv för dem som
              gått igenom en sådan verksamhet att känna att det har varit bra,
              värdefullt och viktigt. Sanningen är dock att 28 % har gått vidare
              till annan anställning och att 3 % har gått till utbildning eller
              startat eget. När nu Arbetsmarknadsverket med sina budgetramar
              gör den prioritering man gör kan vi konstatera att fokus ska vara
              på två saker. Den första är matchningsfunktionen, och den har
              man med den tidigare arbetsmarknadspolitiken lyckats väldigt dåligt
              med. Varje gång vi har haft ungefär samma vakansgrader i ekonomin
              som vi har i dag har arbetslösheten bara ökat de senaste två tre
              mandatperioderna. Det är ett tecken på att denna matchningsfunktion
              fungerar väldigt dåligt och allt sämre i ekonomin. Fokus ska alltså
              vara på arbetsförmedlingen, att koppla ihop arbetstagare med de
              vakanser som faktiskt finns i dag. Det är det ena.
            </seg>
            <seg xml:id="i-bbb339c2dd04b9dc-0">
              Det andra är att därmed frigör vi också resurser för dem som
              befinner sig allra längst ifrån. Där finns just sådana exempel
              som Patrik Björck efterlyste. Ta till exempel Pilaprojektet i
              Västmanland, ett utmärkt projekt där arbetsförmedlingarna samarbetar
              med försäkringskassorna av flera olika skäl. Ett skäl är att den
              enskilde inte ska behöva gå till fyra fem olika myndigheter utan
              kunna ha ett ställe att gå till. Vad det står på brickan på den
              myndighetsperson man möter tycker jag är rätt ointressant; huvudsaken
              är att man får den individuella hjälpen för att komma vidare i
              livet. Det tycker jag är just en sådan viktig åtgärd.
            </seg>
            <seg xml:id="i-a9b94730922bfdac-0">
              Sedan ska jag bara kommentera det Patrik Björck sade om nystartsjobben.
              Ja, 10 000 i stocken är en bedömning. Det finns ingen begränsning
              av hur många som kan söka. Detta är en prognos på stocken, alltså
              det genomsnittliga värdet på antalet personer däri.
            </seg>
            <seg xml:id="i-0d549f3985f5f15e-0">
              När det gäller de minskade programvolymerna är det viktigt att
              konstatera att det under högkonjunktur på arbetsmarknaden är vanligt
              det har socialdemokratiska regeringar gjort vid flera tillfällen
              tidigare att man drar ned på programvolymerna i Arbetsmarknadsverkets
              och Ams åtgärdspaket, just för att inte få utträngningseffekter
              och låsa fast arbetslösa i olika programåtgärder. Syftet är att
              dra ned på programmen för dem som ligger allra närmast arbetsmarknaden.
              Sedan har man på Arbetsmarknadsverket självt gjort bedömningen
              av vilka programvolymer man tycker ligger närmast arbetsmarknaden.
            </seg>
            <seg xml:id="i-0bd4e6d8aad0dd4a-0">
              Enligt min åsikt skulle denna neddragning ha gjorts för längesedan.
              Kanske skulle den ha gjorts för något år sedan när vi var på väg
              uppåt i högkonjunkturen och då också gjorts lite saktare. Nu gjorde
              man inte det av olika skäl som säkert hade med valet att göra.
            </seg>
            <seg xml:id="i-ef08b415ee1b9d2f-0">
              När det sammantaget gäller de åtgärder vi gör totalt sett vill
              jag bara citera ur Konjunkturinstitutets rapport från i går: På
              sikt kan därmed den reguljära sysselsättningsnivån öka med mer
              än 1,5 procent jämfört med om reformerna inte hade genomförts,
              utan att resursutnyttjandet på arbetsmarknaden blir ansträngt.
              Det är slutsatsen under rubriken Effekter av den nya regeringens
              ekonomiska politik.
            </seg>
            <seg xml:id="i-9b72603f7b74b5ec-0">
              Vi ser att sysselsättningsgraden kraftigt ökar. Vi ser att arbetslösheten
              totalt sett kraftigt sjunker under de närmaste åren. Det är, enligt
              Konjunkturinstitutet, ett direkt resultat av regeringens ekonomiska
              politik. De som tjänar på det är naturligtvis de som nu befinner
              sig i utanförskap och som kommer över i ett arbete.
            </seg>
          </u>
          <note type="speaker" xml:id="i-1da354615696eed0-0">
            Anf. 62 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-412d55fa2b9f54e3-1">
            <seg xml:id="i-51f29e2841add0ef-0">
              Fru talman! Jag funderar på vilken verklighet statsrådet levt
              i de senaste åren. Jag kan konstatera att arbetsförmedlingspersonalen
              sköter sitt jobb. Man matchar lediga jobb mot arbetslösa. Min
              egen arbetsförmedling i Kil gör det väldigt bra.
            </seg>
            <seg xml:id="i-9303470f60744b67-0">
              Ni pratar om individuellt anpassat stöd. Men vad är Gröna jobb
              om inte just individuellt anpassat stöd? Man stärker sig själv
              och får hjälp. Sedan söker man jobb, och man får en plattform
              att stå på. Vad Gröna jobb gör är ju precis vad ni efterlyser.
            </seg>
            <seg xml:id="i-0f8d00e128f8e6a5-0">
              Jag skulle önska att statsrådet kunde åka runt och besöka Gröna
              jobb. Åk runt och besök folk på landsbygden, byalag och utvecklingsgrupper
              för att se vilket arbete som görs och vilket behov som finns av
              det som görs i Gröna jobb!
            </seg>
            <seg xml:id="i-3e54ddf29237568b-0">
              Vi i Landsbygdskommittén gjorde en resa till Pajala. Jag var
              där tillsammans med din partikollega Catharina Elmsäter-Svärd.
              Vi tittade på hur det var och besökte deltagare i Gröna jobb.
              De har gjort ett fantastiskt jobb med skoterleder och vindskydd.
              De har också byggt stugor för övernattning och bastu.
            </seg>
            <seg xml:id="i-82a2b0a0e4f5e5ca-0">
              Utifrån det skriver vi en hel del i Landsbygdskommitténs slutbetänkande.
              Jag kan rekommendera en julläsning, nämligen vårt betänkande Se
              landsbygden! Myter, sanningar och framtidsstrategier . Den här
              utredningen är väldigt bra och ger en bild av hur det ser ut på
              landsbygden. Din partikollega Catharina Elmsäter-Svärd tyckte
              att Gröna jobb är ett väldigt bra projekt och talade väl om Gröna
              jobb.
            </seg>
            <seg xml:id="i-b9edbeb83a7a2d23-0">
              Det finns samband mellan regional utveckling, naturvård, engagemang
              och lokal förvaltning för att åstadkomma en ökad betydelse för
              detta och för att få till stånd en landsbygdsutveckling.
            </seg>
            <seg xml:id="i-3f9b8c542b10fc1a-0">
              Jag vill återkomma till min tidigare fråga, den om riktiga jobb.
              Är inte det man gör i Gröna jobb riktiga jobb, eller vad lägger
              Sven Otto Littorin i begreppet riktiga jobb?
            </seg>
            <seg xml:id="i-5cb4da4b3fa69adf-0">
              Om man nu tycker att Gröna jobb är bra och Skogsstyrelsen skulle
              kunna gå vidare, ser då Sven Otto Littorin någon möjlighet att
              jobba vidare med Gröna jobb?
            </seg>
          </u>
          <note type="speaker" xml:id="i-aadde41193e38b91-0">
            Anf. 63 PATRIK BJÖRCK (s):
          </note>
          <u who="patrik_bjorck_d8ad48" xml:id="i-f7b27749f647ad35-1">
            <seg xml:id="i-fbc747da655e7e9e-0">
              Fru talman! De som står längst bort från arbetsmarknaden och
              som varit borta länge från denna kommer inte så lätt tillbaka.
              Det är tyvärr den erfarenhet vi har. Livet är inte rättvist. Om
              man har jobb är det lätt att söka jobb. Om man är arbetslös är
              det betydligt svårare. Vi vet att det fungerar på det sättet.
            </seg>
            <seg xml:id="i-21f0fdb0b1c94a6e-0">
              Det krävs rejäla insatser för att få dem som står längst bort
              från arbetsmarknaden tillbaka i jobb. Gröna jobb är kanske inte
              det enda svaret eller den enda lösningen. Gröna jobb är säkert
              en viktig del och kommer att fungera i vissa delar av landet.
              Men jag tror att det kommer att krävas rätt rejäla satsningar
              även på annat i arbetsmarknadspolitiken och inom andra områden
              för att lösa problemet. Det kommer att kosta en del pengar, och
              det kommer att krävas stora satsningar när det gäller att komma
              till rätta med det här.
            </seg>
            <seg xml:id="i-6ef51d9bdbd86135-0">
              Om vi nu pratar om att få upp sysselsättningsgraden så har vi
              grupper för vilka steget är längre för att komma in. De behöver
              hjälp av olika slag. Det kan behövas utökade resurser till olika
              anställningsstöd och sådant för att man över huvud taget ska lyckas
              hantera det problem som ni beskriver. Det som är så frustrerande
              är att du fortfarande egentligen inte kan komma med något skäl
              till att man tar bort någonting som fungerar väl.
            </seg>
            <seg xml:id="i-7ad03591f7b2b686-0">
              Som Ann-Kristine nyss redogjorde för är det 40 % som går vidare
              från den här åtgärden. Med tanke på vilka det är som i huvudsak
              finns med där är det en bra siffra. Det kommer att kosta pengar
              att få det här att fungera, men det är väl investerade pengar
              och viktiga satsningar. Visa att ni tar er egen retorik på allvar!
            </seg>
          </u>
          <note type="speaker" xml:id="i-d442f556a8a7d28d-0">
            Anf. 64 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-15">
            <seg xml:id="i-13850c36f926e34a-0">
              Fru talman! Jag kan bara konstatera att just beslut om Gröna
              jobb inte fattas av mig eller Arbetsmarknadsdepartementet utan
              av Arbetsmarknadsverket. Det gör de mot bakgrund av den allmänna
              utformningen så att säga.
            </seg>
            <seg xml:id="i-5db9d59d0834c916-0">
              Jag konstaterar att det fortfarande finns 90 000 platser genom
              Ams för nästa år.
            </seg>
            <seg xml:id="i-49b470cd6cb341cc-0">
              Arbetsmarknadspolitiken, tycker jag, varken kan eller ska lösa
              alla problem vare sig det är regionalpolitiska eller det är andra
              problem av liknande karaktär.
            </seg>
            <seg xml:id="i-ad9de59bd8c21d86-0">
              Utifrån en rapport från Riksrevisionen som kom alldeles nyligen
              kan jag konstatera att anställningsstöden haft begränsade nettoeffekter
              på sysselsättningen och att arbetsförmedlingens användning av
              de här stöden är förknippade med en rad allvarliga problem. Också
              det måste man väl ta hänsyn till.
            </seg>
            <seg xml:id="i-529c21037dbd47b7-0">
              Sedan har vi frågan om vad som är ett riktigt jobb. För mig är
              ett riktigt jobb en permanent anställning, med kollektivavtal
              och alla andra regler som gäller på arbetsmarknaden i övrigt.
              En programåtgärd genom Ams är inte ett jobb på det temat. Möjligen
              är det ett sätt att komma i arbete, men då ska vi också använda
              det på bästa sätt. Att använda en lång rad programåtgärder där
              risken blir att man tränger undan arbetslösa så att de fastnar
              i programåtgärder snarare än att de kommer över i en permanent
              anställning tycker jag naturligtvis är fel väg att gå.
            </seg>
          </u>
          <note type="speaker" xml:id="i-a9a9489dbb703ab6-0">
            Anf. 65 ANN-KRISTINE JOHANSSON (s):
          </note>
          <u who="ann-kristine_johansson_80f4d4" xml:id="i-412d55fa2b9f54e3-2">
            <seg xml:id="i-880f069199332c47-0">
              Fru talman! Det är bra att jag fick ett svar om riktiga jobb.
              Jobb är också för mig, som du säger, permanenta jobb. Men det
              man gör till exempel inom Gröna jobb är också riktiga jobb inom
              naturvården. Vem ska betala de arbetena framöver?
            </seg>
            <seg xml:id="i-f2be97dd5a1fe6c0-0">
              Din regeringskollega Andreas Carlgren pratade här tidigare om
              naturvården. Han talade om vistelse i skog och mark och sade att
              miljövårdsarbetet är viktigt för regeringen och att naturvårdspolitiken
              bygger på ett starkt lokalt engagemang. Så är det. Det som görs
              inom Gröna jobb handlar om att tillhandahålla naturvård och öppna
              för den möjligheten. Vem ska betala det i framtiden?
            </seg>
            <seg xml:id="i-89f8dbdef2a74b2f-0">
              Hur ska man sköta de naturvårdsreservat som vi beslutar om och
              de vandringsleder som behövs? Vidare gäller det skoterleder, skyltning,
              fiskeplatser och annat sådant som samhället efterfrågar och som
              jag tror att vi stadsbor när vi åker ut vill att man tillhandahåller.
            </seg>
            <seg xml:id="i-1fe5f0c557396caf-0">
              Arbetsmarknadsverket får nu minskade resurser. De platser som
              Sven Otto Littorin pratar om är säkert redan intecknade. Hur ska
              de kunna utföra det som åligger dem att jobba med dem som står
              allra längst bort från arbetsmarknaden?
            </seg>
            <seg xml:id="i-bdf8f13e3b66d5c4-0">
              Man har alltså ett så bra projekt som Gröna jobb som ger landsbygden
              möjligheter. Det är ju vad det handlar om. Landsbygden behöver
              dessa resurser. Inte minst stöttar man med detta småföretagarna
              och turismen. Det måste ju vara bättre att jobba inom Gröna jobb
              än att gå utan jobb?
            </seg>
          </u>
          <note type="speaker" xml:id="i-463cb105e300f723-0">
            Anf. 66 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-16">
            <seg xml:id="i-0f36716c4599fbfc-0">
              Fru talman! Jag ska inte förlänga debatten så hemskt mycket.
              Ann-Kristine Johansson frågade lite retoriskt vem som nu ska tillhandahålla
              naturvård. Jag måste erkänna att jag kanske inte tycker att det
              är Ams uppgift att göra det. Ams uppgift, Arbetsmarknadsverkets
              uppgift och arbetsförmedlingarnas uppgift är i första hand att
              förmedla arbete, inte att tillhandahålla naturvård.
            </seg>
            <seg xml:id="i-f6d49d1149d542e9-0">
              Denna gång får jag tillönska mina meddebattörer en god jul och
              ett gott nytt år. Jag är säker på att jag kommer att möta somliga
              av er, inte minst Patrik, många gånger framöver. Jag tycker att
              vi har en väldigt trevlig och rolig debattnivå. Men jag önskar
              att jag hade varit lite mindre förkyld och lite mer pigg. Jag
              hoppas på att kunna vara det vid nästa debattillfälle. Tack snälla
              ni!
            </seg>
          </u>
          <note xml:id="i-1ec57cc3387cff44-6">
            Överläggningen var härmed avslutad.
          </note>
          <note xml:id="i-8a8f7467828da65f-0">
            11 § Svar på interpellation 2006/07:141 om sommarjobb mot ungdomsarbetslöshet
          </note>
          <note type="speaker" xml:id="i-08c3fc5a4676261f-0">
            Anf. 67 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-17">
            <seg xml:id="i-a5659c577326e990-0">
              Fru talman! Luciano Astudillo har frågat mig vilket underlag
              jag använder mig av i beslutet att avveckla det statliga stödet
              för att skapa feriearbeten. Vidare har Luciano Astudillo frågat
              mig vilka efterfrågestimulerande insatser jag kommer att initiera
              för att stötta ungdomarna att få sitt första jobb.
            </seg>
            <seg xml:id="i-f7737af7a10fbcff-0">
              Inledningsvis vill jag framhålla att jag liksom Luciano Astudillo
              anser att sommarjobb är ett bra sätt för ungdomar att få en tidig
              kontakt med arbetslivet och komma in på arbetsmarknaden. Vad jag
              däremot vänder mig emot är att låta arbetsmarknadspolitiska resurser
              användas till detta ändamål. Resurserna måste sättas in där de
              som mest behövs, vilket kräver en tydlig prioritering av grupper.
              Den tidigare statliga finansieringen till feriearbeten har ju
              gått till ungdomar på gymnasiet och har inte omedelbart syftat
              till arbete. Nu när antalet nyanmälda lediga platser till arbetsförmedlingen
              ökar kraftigt är det inte rimligt att staten går in och subventionerar
              skapandet av nya feriejobb. Kommuner kan dessutom själv anslå
              medel till feriejobb för ungdomar.
            </seg>
            <seg xml:id="i-e0decced0888d97a-0">
              Regeringen har tydligt markerat att arbetsmarknadspolitiken måste
              effektiviseras. De arbetsmarknadspolitiska resurserna måste ha
              tydligare fokus på jobb och effektiva insatser för dem som står
              längst från arbetsmarknaden. Vi kommer därför att avveckla ineffektiva
              insatser. Arbetsmarknadspolitiken kan samtidigt inte ensam lösa
              alla problem på arbetsmarknaden utan det måste ske i kombination
              med åtgärder på efterfrågesidan på arbetsmarknaden. Huvuddragen
              i de efterfrågestimulerande insatser som regeringen aviserat är
              följande.
            </seg>
            <seg xml:id="i-d731eb44137a3269-0">
              För det första måste det bli enklare och billigare att starta
              och driva företag, anställa och ha anställda. Här har regeringen
              i budgetpropositionen aviserat en lång rad förslag för att underlätta
              för företagsamheten i Sverige. Det handlar bland annat om enklare
              regler, lättare tillgång till riskkapital och andra liknande åtgärder
              för att underlätta både företagande och att anställa.
            </seg>
            <seg xml:id="i-dd142b17e9726f35-0">
              För det andra ska det bli enklare för ungdomar att komma in på
              arbetsmarknaden genom att det införs ett särskilt avdrag på arbetsgivaravgifterna
              för dem som är mellan 19 och 24 år. Detta införs den 1 juli 2007.
            </seg>
            <seg xml:id="i-837c39480609f160-0">
              Nystartsjobb införs den 1 januari 2007, vilket innebär att arbetsgivarna
              får en subvention motsvarande arbetsgivaravgifterna för personer
              som varit utanför arbetsmarknaden i mer än ett år. Ungdomar omfattas
              av nystartsjobb efter sex månaders arbetslöshet. Arbetet får pågå
              under maximalt ett år. En jobbgaranti för ungdomar under 25 år
              kommer också att införas under 2007.
            </seg>
            <seg xml:id="i-11a3e332f745560d-0">
              Den 1 januari 2007 införs även ett jobbskatteavdrag. Syftet med
              avdraget är att göra det mer lönsamt att arbeta. Andra efterfrågestimulanser
              kommer att ske genom skattelättnader bland annat inom hushållsrelaterade
              tjänster och skattelättnader inom servicenäringar som regeringen
              kommer att återkomma om.
            </seg>
            <seg xml:id="i-1d88ea40d7b2036f-0">
              Oavsett alla dessa efterfrågestimulerande insatser är det viktigt
              att ungdomar är väl rustade när de söker sitt första jobb. Det
              är därför angeläget att den unge fullföljer sin gymnasieutbildning.
              I budgetpropositionen 2007 aviserade regeringen en ny lärlingsutbildning
              inom gymnasieskolan. Huvuddelen av utbildningen ska vara förlagd
              till en arbetsplats. Min bedömning är att detta är ett bra sätt
              för ungdomar att komma i kontakt med ett första jobb.
            </seg>
          </u>
          <note type="speaker" xml:id="i-cdd1b76f219e067f-0">
            Anf. 68 LUCIANO ASTUDILLO (s):
          </note>
          <u who="luciano_astudillo_040f39" xml:id="i-6c308b32fa3e8f7b-0">
            <seg xml:id="i-22a94bd86d3fd19e-0">
              Fru talman! Vill arbetsmarknadsminister Littorin försvåra för
              många unga och försvåra deras utanförskap? Det är en fråga jag
              ställer mig när jag får höra svaret. Vi vet båda två att arbetslösheten,
              när den drabbar ungdomar, kan få förödande konsekvenser. Ungdomar
              är särskilt sårbara. Utan arbetslivserfarenhet krymper inte bara
              chansen att få ett arbete senare. Det blir en ond cirkel av bristande
              motivation, försämrad självkänsla och mindre hopp om framtiden.
              Inom en växer känslan av att man inte är behövd och inte önskad
              i samhället. Dessutom visar forskningen att ett fördröjt eller
              ett misslyckat inträde på arbetsmarknaden tycks ha konsekvenser
              som är bestående längs med hela livet. Därför är delar i den borgerliga
              politiken obegripliga, däribland det här att man drar in det statliga
              stödet för sommarjobb.
            </seg>
            <seg xml:id="i-6e2715a309ab82be-0">
              Littorin säger i sitt svar att sommarjobb är ett bra sätt för
              unga att få en tidig kontakt med arbetslivet. Samtidigt tycker
              han inte att det är tillräckligt viktigt för att man ska anslå
              arbetsmarknadspolitiska medel för det. Jag kan hänvisa till SNS
              Välfärdsråds rapport som Littorin redogjorde för och hade synpunkter
              på. Den heter Fritt inträde? Ungdomars och invandrares väg till
              det första arbetet . Rådet konstaterar i sin rapport att just
              sommarjobb är en viktig inkörsport för att få det första jobbet.
              Ungefär var femte får sitt första jobb på den arbetsplats där
              man har jobbat under studietiden.
            </seg>
            <seg xml:id="i-ce047fa36051f6e1-0">
              Littorin menar ändå att sommarjobb är så pass viktiga att det
              där kan kommunen syssla med. Men, Littorin, det gör de redan.
              I min hemstad Malmö kommer den neddragning som staten nu gör att
              innebära att Malmö får ungefär 250 färre sommarpraktikplatser.
              I landet totalt är det 31 000 platser som försvinner. Förra sommaren
              var det 3 200 ungdomar som sökte de 2 000 platser som fanns i
              Malmö. Malmö kommun kommer nästa år att skjuta till 11 ½ miljoner,
              men de 3 ½ miljoner som staten skulle ha skjutit till försvinner,
              och därmed blir det färre platser och färre ungdomar som får möjlighet
              att göra den första erfarenheten på arbetsmarknaden.
            </seg>
            <seg xml:id="i-814285164e64781d-0">
              Att Littorin tar så lättvindigt på arbetsmarknadspolitiken och
              statens ansvar är inget nytt, men har inte Littorin märkt hur
              desperationen sprider sig ute i kommunerna? Många kommunala avtal
              om att utföra arbetsmarknadsinsatser inte minst för unga upphör
              vid årsskiftet, som kommunala ungdomsprogrammet, ungdomsgarantin
              och datorteken. Avtalen upphör nu, och nya kan inte tecknas. Jobbgarantin,
              som Littorin pratar om, lovar han kommer i vår någon gång. Men
              vad händer med alla dessa ungdomar i dessa program vid årsskiftet,
              Littorin? Vad händer nu den 1 januari 2007? Ungdomar kommer att
              stå helt utan sysselsättning, ungdomar som ofta står väldigt långt
              från arbetsmarknaden, som saknar föräldrar med nätverk och som
              ofta behöver extra stort stöd. Littorin, vet inte ni hur förödande
              detta är just för ungdomar?
            </seg>
          </u>
          <note type="speaker" xml:id="i-9b3411e6fe8454d9-0">
            Anf. 69 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-18">
            <seg xml:id="i-6f01e3cc2b66006c-0">
              Fru talman! Det var lite andra frågor i den här rundan än vad
              det egentligen var i själva interpellationen. Jag vet inte om
              vi ska prata om ungas inträde på arbetsmarknaden totalt sett,
              om sommarjobb eller om ungas situation på arbetsmarknaden i gemen.
              Låt mig ta några grundteman.
            </seg>
            <seg xml:id="i-cc28470a3b4b34a6-0">
              Jag delar Luciano Astudillos grundläggande inställning, att sommarjobben
              är en bra inkörsport på arbetsmarknaden. Det är ett konstaterande
              som jag gör och som SNS gör i sin rapport.
            </seg>
            <seg xml:id="i-7ee29fd1158446f0-0">
              När det gäller arbetsmarknadspolitiska insatser för ungdomar,
              det vill säga ungas inträde på arbetsmarknaden förutom sommarjobben,
              är det bara att konstatera att arbetspraktik och arbetsmarknadsutbildning
              tenderar att förlänga arbetslöshetsperioden, medan en väl fungerande
              matchning åt arbetssökande har visat sig vara mer effektiv som
              inkörsport till ett arbete.
            </seg>
            <seg xml:id="i-51e7717991d97e49-0">
              Nu befinner vi oss i en högkonjunktur, och vi kan konstatera
              att det fanns sommarjobb också före 1998, då den här subventionen
              infördes. Det gjorde det. Jag är av den starka uppfattningen att
              vi nu har ett gott läge i ekonomin, vi har jobb som kommer till
              och vi har ett antal åtgärder i politiken som syftar till att
              göra det enklare för unga att träda in på arbetsmarknaden, och
              det är något som är bättre än att lösa alla uppgifter via utgiftsområde
              13.
            </seg>
            <seg xml:id="i-8c771f97ed97eb00-0">
              Min grundläggande inställning är därför exakt den som jag redogjorde
              för i svaret på interpellationen, att de uppgifter som vi har
              tagit på oss när det gäller att stimulera både arbetsutbud och
              efterfrågan framför allt kommer att se till att unga får det lättare
              att träda in på arbetsmarknaden. Jag kommer att komma tillbaka
              i den här frågan under våren, som är aviserat.
            </seg>
          </u>
          <note type="speaker" xml:id="i-94f15ecc87d59078-0">
            Anf. 70 LUCIANO ASTUDILLO (s):
          </note>
          <u who="luciano_astudillo_040f39" xml:id="i-6c308b32fa3e8f7b-1">
            <seg xml:id="i-697f13e2c45e5506-0">
              Fru talman! Littorin tycker att mina synpunkter här spretar och
              att de är lite större än vad min fråga angav. Det svar du gav
              mig spretade också rejält, allt från hushållsnära tjänster till
              förenklingar för företag. Så jag tar mig rätten att också spreta
              lite.
            </seg>
            <seg xml:id="i-ecd1804051bcfdb9-0">
              Jag vill ändå gå igenom en del av de argument som Littorin har
              i sitt svar.
            </seg>
            <seg xml:id="i-39a691e09938a4d1-0">
              För det första: Allt Littorin säger om förenklingar för småföretag
              och företag kan vara bra. Men om jag igen ska hänvisa till Välfärdsrådets
              rapport är just småföretag ganska dåliga på att ge ungdomarna
              det första jobbet. Dessutom är de förändringar som Littorin pratar
              om här förändringar som inte kommer till stånd vid årsskiftet.
              Vad händer med alla de här ungdomarna vid årsskiftet? Jag har
              inte fått svar på den frågan.
            </seg>
            <seg xml:id="i-5500ba404835b7b7-0">
              För det andra: Den 1 juli 2007 vill ni införa ett särskilt avdrag
              på arbetsavgifterna för att anställa ungdomar mellan 19 och 24
              år. Redan i dag, sedan den 10 oktober, kan en arbetsgivare som
              anställer ungdomar mellan 20 och 24 år få ett anställningsstöd
              som motsvarar en skattekredit på 350 kronor per dag i sex månader.
              Det var någonting som den socialdemokratiska regeringen införde.
              Tack vare den lyckades vi pressa ned arbetslösheten ännu mer.
            </seg>
            <seg xml:id="i-4783e9a17de35c58-0">
              För det tredje: Dessa magiska nystartsjobb som ska frälsa alla
              Sveriges arbetslösa ska hjälpa dem som står väldigt långt från
              arbetsmarknaden, de ska hjälpa invandrare och de ska också hjälpa
              ungdomar. Men, Littorin, ni planerar bara 10 000 nystartsjobb
              samtidigt som ni drar ned det totala antalet arbetsmarknadspolitiska
              program med 55 000. I september i år var så många som 27 000 ungdomar
              under 24 år i arbetsmarknadspolitiska program.
            </seg>
            <seg xml:id="i-8bce02798651a1d6-0">
              För det fjärde: Skattelättnad för hushållsrelaterade tjänster,
              skattelättnad inom servicenäringen och en reformering av gymnasieskolan
              är förvisso en rad åtgärder som jag har synpunkter på, men som
              jag gärna debatterar någon annan gång. Inget av dessa förslag
              kommer att ha något genomslag den 1 januari 2007. Samtidigt vet
              både jag och Littorin att varje dag i utanförskap för speciellt
              ungdomar är en förlorad dag.
            </seg>
            <seg xml:id="i-5c7c3c3a8ff362b0-0">
              Säg mig, Littorin: Vad ska vi säga till alla de ungdomar som
              vid årsskiftet skickas från arbetsmarknadspolitiska program till
              totalt utanförskap? Vad säger Littorin till de ungdomar som från
              årsskiftet inte får läsa upp sina gymnasiebetyg på komvux på grund
              av de neddragningar ni gör? Vad säger Littorin till alla de ungdomar
              som från årsskiftet inte får möjlighet till ett kommunalt ungdomsprogram
              eller till en ungdomsgaranti? Vad säger Littorin till de 31 000
              ungdomar som nästa sommar inte får ett sommarjobb på grund av
              er politik god jul och gott nytt år?
            </seg>
            <seg xml:id="i-253e3cf661a3606f-0">
              Nej Littorin, ni ska vara tacksamma för att vi socialdemokrater
              förde en så bra ekonomisk politik som ni nu skördar frukterna
              av. Det har skapat så många jobb i svensk ekonomi den senaste
              tiden, så ni kan vara tacksamma för det. Men konjunkturen vänder,
              och den dåliga hushållning som ni ägnar er åt nu kommer att leda
              till att ni förr eller senare får rejäla problem.
            </seg>
          </u>
          <note type="speaker" xml:id="i-8331706f8f5df5a0-0">
            Anf. 71 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-19">
            <seg xml:id="i-134da18574f0b932-0">
              Fru talman! Med all respekt för Luciano Astudillo, men just när
              det gäller ungdomsarbetslösheten har inte den förra, socialdemokratiska
              regeringen så vansinnigt mycket att slå sig på bröstet för. Över
              100 000 ungdomar står utanför arbetsmarknaden och är arbetslösa
              i det här landet. Det är förfärande dåligt.
            </seg>
            <seg xml:id="i-4e294c4e7b63fa7b-0">
              Om vi mäter på ILO-sätt har vi en ungdomsarbetslöshet på 21 %.
              Det är nästan lika illa som det var under de värsta krisåren på
              90-talet. Det är faktiskt ett riktigt uselt resultat av den politik
              som Luciano Astudillo företräder, så kom igen nu!
            </seg>
            <seg xml:id="i-1be5688768aa525d-0">
              Vi försöker nu göra allt vi kan för att underlätta inträdet på
              arbetsmarknaden för ungdomar, och det gör vi genom alla de åtgärder
              som vi har presenterat i vår budgetproposition. En del av dem
              återkommer vi till under våren.
            </seg>
            <seg xml:id="i-cd667b7d93fc2786-0">
              Jag vill återigen återge vad som står i Konjunkturinstitutets
              rapport som kom i går: På sikt kan därmed den reguljära sysselsättningsnivån
              öka med mer än 1,5 %, jämfört med om reformerna inte hade genomförts,
              utan att resursutnyttjandet på arbetsmarknaden blir ansträngt.
              Rubriken på kapitlet är Effekter av den nya regeringens ekonomiska
              politik. Jag kan också konstatera att i rapporten säger man att
              mellan 2006 och 2008 ökar sysselsättningen med ytterligare 142
              000 personer.
            </seg>
            <seg xml:id="i-21b56578e5bdbc41-0">
              En av de absolut viktigaste åtgärderna är att se till att vi
              har en arbetsmarknadspolitik som underlättar inträdet på arbetsmarknaden
              och inte försvårar det. Det grundläggande när det gäller just
              ungdomsarbetslösheten är att se till att minska kostnaderna för
              att anställa. Det är dessa kostnader som har varit det stora hindret.
              Det är också därför som vi halverar arbetsgivaravgiften för de
              unga från den 1 juli.
            </seg>
            <seg xml:id="i-88e53031eaa1d860-0">
              När det gäller arbetsmarknadspolitiska åtgärder är det bara att
              konstatera, precis som man gör i SNS-studien, att arbetspraktik
              och arbetsmarknadsutbildning har tenderat att förlänga arbetslöshetstiden
              för de unga. Alltså är det inte det vi ska göra, utan vi ska se
              till att stimulera ungas arbetssökande och matchningsfunktionen
              på arbetsmarknaden. Det är precis det vi gör inom ramen för Ams.
            </seg>
            <seg xml:id="i-352dc76363349691-0">
              När det sedan gäller sommarjobb, som var grundfrågan i interpellationen,
              säger Luciano Astudillo att det nu är 31 000 ungdomar som kommer
              att gå ut utan sommarjobb. Ja, det är då de 31 000 som har fått
              den här typen av stöd. Men jag bara kalkylerar precis som Luciano
              Astudillo gör, att i Malmö var det, om jag förstod det rätt, 11,5
              miljoner som kom från kommunen och 3,5 miljoner som kom från staten
              för att täcka dessa kostnader. Men de 11,5 miljonerna kommer väl
              fortsatt att finnas. Det är klart att om man bara skulle räkna
              på det sätt som Luciano Astudillo gör kanske det rent statiskt
              skulle bli några färre. Men jag är övertygad om att i de ekonomiskt
              goda tider som vi just nu har finns det faktiskt behov av att
              anställa ungdomar, särskilt med tanke på att kostnaderna för att
              anställa dem blir lägre.
            </seg>
            <seg xml:id="i-707e339bb3248de8-0">
              Totalt sett tycker jag att det är ett kraftigt underbetyg när
              det gäller just ungas inträde på arbetsmarknaden när över 100
              000 ungdomar står utanför. Den politik som Luciano Astudillo står
              för permanentar ju det svåra inträdet på arbetsmarknaden, så jag
              förstår inte riktigt hur Luciano Astudillo kan använda de brösttoner
              som jag uppfattar i hans inlägg.
            </seg>
          </u>
          <note type="speaker" xml:id="i-ba058a8cbbdc9b54-0">
            Anf. 72 LUCIANO ASTUDILLO (s):
          </note>
          <u who="luciano_astudillo_040f39" xml:id="i-6c308b32fa3e8f7b-2">
            <seg xml:id="i-40a8d7d6b2af5d25-0">
              Fru talman! Över 100 000 ungdomar är arbetslösa och Littorin
              lovar dem 10 000 nystartsjobb. Hör hur det klingar! Därutöver
              blir det inga kommunala ungdomsprogram efter årsskiftet och ingen
              ungdomsgaranti, för det kommer någonting någon gång i vår, och
              avdrag för hushållsnära tjänster kommer någon gång i början på
              sommaren. Detta ska fixa det.
            </seg>
            <seg xml:id="i-0af952efcbf397fc-0">
              Jag vet inte om arbetsmarknadsministern har läst den enkätundersökning
              som Kommunförbundet gjorde i början på december. Många kommuner
              anser att arbetslösa ungdomar är de som kommer att drabbas hårdast
              vid årsskiftet. Och flera kommuner synes ha en tydlig oro just
              för att arbetslösa ungdomar som inte har något att göra hamnar
              i kriminalitet och missbruk, vilket innebär en personlig tragedi
              för många människor.
            </seg>
            <seg xml:id="i-c5b9209f964bdc20-0">
              Om jag ska försöka sammanfatta den borgerliga regeringens arbetsmarknadspolitik
              vann ni valet på en arbetslinje som ni övergav tio dagar senare,
              efter valsegern, då den första budgeten kom. Detta kommer att
              slå särskilt mot ungdomar. Då övergav ni den aktiva arbetsmarknadspolitiken.
              Ni skickar människor till totalt utanförskap med neddragningar
              i arbetsmarknadspolitiska program. Det blir inget samarbete med
              kommunerna utan en övervältring av kostnaderna för arbetsmarknadsutbildningen.
              Ungdomarna får går från aktivitet till total passivitet. Det kommer
              att märkas förr eller senare. Vi ser åtminstone en Littorineffekt,
              och det är den vi ser i opinionsundersökningarna där siffrorna
              har rasat för de fyra borgerliga partierna.
            </seg>
            <seg xml:id="i-69a4bc7dd3775433-0">
              Jag vill avsluta med att önska ministern en god jul och ett gott
              nytt år.
            </seg>
          </u>
          <note type="speaker" xml:id="i-643f77fa9b5ea61b-0">
            Anf. 73 Statsrådet SVEN OTTO LITTORIN (m):
          </note>
          <u who="unknown" xml:id="i-c5aaf5f76e9e19ac-20">
            <seg xml:id="i-3e554a10ebb3840a-0">
              Fru talman! Jag kan försäkra Luciano Astudillo om våra gemensamma
              goda ansatser, för jag tror nog ändå att vi delar bedömningen
              att varje dag som vi kan minska utanförskapet, desto bättre är
              det. Så fort man har en möjlighet att komma in på arbetsmarknaden,
              desto bättre är det.
            </seg>
            <seg xml:id="i-74159d6974d91a31-0">
              Problemet är att med 100 000 utanför bland de unga har den tidigare
              regeringens ekonomiska politik uppenbarligen helt misslyckats.
              Det vi försöker göra är precis det vi sade före valet: Vi genomför
              nystartsjobben från den 1 januari. Vi halverar arbetsgivaravgiften
              för unga. Vi inför en jobb- och utvecklingsgaranti och en jobbgaranti
              för unga. Det är precis den politik som vi gick till val på och
              som vi kommer att genomföra.
            </seg>
            <seg xml:id="i-e7c7a706a04a9f78-0">
              Det man konstaterar i KI:s och Ams prognoser, i prognoser från
              de olika storbankerna och egentligen från alla som prognostiserar
              framtiden är att den totala arbetslösheten sjunker kraftigt, att
              sysselsättningsgraden ökar. Enligt KI är det 142 000 personer
              som kommer i arbete under åren 2006 till 2008. Man konstaterar
              vidare att just regeringens politik ökar den reguljära sysselsättningsnivån
              med 1,5 procentenheter jämfört med om reformerna inte hade genomförts.
              Det måste vara svårt att vara i opposition under de förutsättningarna.
            </seg>
            <seg xml:id="i-e15b01b893bcbca1-0">
              Jag som har stått här och varit förkyld och snuvig blev märkbart
              piggare av att debattera med Luciano Astudillo. Jag ser inte bara
              fram emot ledigheten över julen, som jag hoppas blir lika trevlig
              och skön för Luciano som jag tror att vi alla önskar varandra,
              utan att vi också kommer tillbaka med nya krafter så att vi kan
              diskutera dessa viktiga frågor också fortsättningsvis, för det
              behövs.
            </seg>
          </u>
          <note xml:id="i-1ec57cc3387cff44-7">
            Överläggningen var härmed avslutad.
          </note>
          <note xml:id="i-591e04d26e379793-0">
            12 § Svar på interpellation 2006/07:135 om höjningen av beloppsgränsen
            för allmänna avdrag
          </note>
          <note type="speaker" xml:id="i-992f4e88af1cdf53-0">
            Anf. 74 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-21">
            <seg xml:id="i-131e4c81c2b9a104-0">
              Fru talman! Ledamöter! Bäste interpellant! Hans Olsson har frågat
              mig vilka fördelningspolitiska konsekvenser höjningen av beloppsgränsen,
              från 1 000 kr till 5 000 kr, i avdraget för övriga utgifter beräknas
              få. Hans Olsson frågar också om jag avser att vidta några åtgärder
              med anledning av detta.
            </seg>
            <seg xml:id="i-e6350ce08aad5824-0">
              Regeringens politik ska ses i ett sammanhang. De samlade fördelningseffekterna
              av regeringens politik finns presenterade i finansplanen samt
              i den fördelningspolitiska redogörelsen. Även riksdagens utredningstjänst
              har gjort analyser av budgetpropositionens förslag och kommit
              fram till liknande resultat.
            </seg>
            <seg xml:id="i-b9569eb6ee27f44e-0">
              Beräkningarna visar att de samlade effekterna på inkomstfördelningen
              är mycket små. När individerna delas in i tio grupper efter inkomst
              vinner samtliga grupper på förslagen. Detsamma gäller om befolkningen
              delas in i olika familjetyper, åldrar eller regioner.
            </seg>
            <seg xml:id="i-ff61e00ff160e6b3-0">
              Om förslaget om en höjning av beloppsgränsen i avdraget för övriga
              utgifter ses isolerat är effekterna på fördelningen mycket små.
              Mått på den samlade inkomstspridningen påverkas inte märkbart.
              Medelinkomsten beräknas minska med 0,02 % till följd av förslaget.
              Minskningen kommer i första hand att påverka personer som arbetar,
              det vill säga samma personer som kommer att få sin situation betydligt
              förbättrad till följd av jobbavdraget. Det finns därför inte anledning
              att vidta några ytterligare åtgärder till följd av detta.
            </seg>
          </u>
          <note type="speaker" xml:id="i-50911b5caf6ca174-0">
            Anf. 75 HANS OLSSON (s):
          </note>
          <u who="hans_olsson_c46304" xml:id="i-7a0b74f75b751851-0">
            <seg xml:id="i-d10b1be7e8a581cd-0">
              Fru talman! Jag vill börja med att tacka statsrådet för svaret.
              Jag är glad att jag kunnat gå statsrådet till mötes genom att
              vi flyttat debatten från gårdagen till i dag. Mitt tåg går om
              30 minuter.
            </seg>
            <seg xml:id="i-8404810a6a9dd922-0">
              När vi antagit en budget på närmare 800 miljarder kanske finansministern
              tänker att här kommer det en och börjar tjata om 300 miljoner.
              Och det är väl småpengar i den stora budgeten. Jag delar finansministerns
              syn att det är viktigt att se politiken i ett sammanhang, och
              det var det jag försökte göra när jag såg avdraget. Jag tänkte:
              Vem är det egentligen som drabbas av det? Hur ser killen eller
              tjejen ut som gör avdraget?
            </seg>
            <seg xml:id="i-7b3831a30aef3e66-0">
              När jag är osäker på något brukar jag alltid kontrollera med
              min hemkommun Borås. Jag ringde alltså till skattekontoret där
              och fick en profil, inte en stor utredning utan en beskrivning
              av killen och tjejen som gör avdraget. Den som kan göra avdraget
              är alltså en byggnadsarbetare som kan dra av sina mätningsavgifter,
              det är sådana som har lite mer fria yrken, som de uttryckte det;
              de drar av för till exempel skyddsskor. De som jobbar i skogen
              kan dra av för skyddsbyxor det är speciella byxor, sådana man
              använder när man kör motorsåg. Det är nog ganska tryggt att ha
              sådana; jag använder dem själv. Det är också killar och tjejer
              som arvoderas, och de drar då av för dator och telefon i hemmet,
              samt killar och tjejer i små idrottsklubbar. De har ett schablonavdrag
              och får alltså en liten slant från idrottsklubben och då talar
              jag om småklubbar, inte om Älvsborg i Borås utan om sådana som
              Rydboholms Sportklubb.
            </seg>
            <seg xml:id="i-0076b7c71c8d7c89-0">
              Alla dessa mister avdraget. Det är klart att jag sätter in det
              i det större sammanhanget, vilket jag tycker att man ska göra.
              Kanske handlar det om just de människor som hamnat lite i skymundan
              i den sammantagna politiken. Signalsystem är viktiga. Nu ser killar
              och tjejer att det blir dyrare, att vissa får större skattesänkningar
              än andra och så sitter de där och tänker: Nu tog de avdraget också.
            </seg>
            <seg xml:id="i-393da08b61d0ee90-0">
              Jag förstår att det inte går att göra något åt detta nu när budgeten
              är antagen, men det ska ju göras flera budgetar. Tiderna är som
              sagt goda, och man behöver kanske inte vända på varenda krona.
              Samtidigt tror jag att det här är ett viktigt avdrag för många
              vanliga människor. Jag ska kanske erkänna en sak; det är ju inte
              så mycket folk i kammaren. Det är svårt att avgöra var man blir
              politiskt aktiv. Någon gång på 70-talet hände en massa saker.
              Bland annat hade jag en hård kamp med dåvarande taxeringsordföranden
              ifall man fick dra av för kläder som man hade under skyddskläderna.
              Jag vann den striden och fick dra av jag tror det var 300 kr.
              Symboliskt var det väldigt viktigt för mig. När jag inte fick
              det godkänt tänkte jag att det var typiskt att en vanlig kille
              eller tjej på fabriken inte skulle få göra avdraget.
            </seg>
            <seg xml:id="i-1cf32490a9364b02-0">
              Det handlar om signalsystemet. Min uppmaning till finansministern
              är därför: Tänk över detta, för det är ett viktigt avdrag för
              den vanliga människan.
            </seg>
          </u>
          <note type="speaker" xml:id="i-96f546f29970b46f-0">
            Anf. 76 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-22">
            <seg xml:id="i-a63fb1cd6c16e53c-0">
              Fru talman! Låt mig tacka för att vi fick till stånd den här
              debatten.
            </seg>
            <seg xml:id="i-2192cb752acbff03-0">
              Det är naturligtvis viktigt att diskutera dessa avdrag. Jag brukar
              också använda sådana skyddsbyxor när jag kör motorsåg. De är både
              bra och bekväma och skyddar så att man inte kör sågen rätt in
              i musklerna.
            </seg>
            <seg xml:id="i-5d39d6dd09fa0918-0">
              Jag håller med Hans Olsson om att fördelningsanalyser är centrala.
              Politik handlar om många olika saker. Det handlar om tillväxt
              och sysselsättning. Men för att politiken ska bli rimlig och uppfattas
              som vettig av människorna är det viktigt att ha koll på hur den
              påverkar olika grupper och att eftersträva rimliga effekter för
              alla.
            </seg>
            <seg xml:id="i-4acae833aac3d79d-0">
              För att det ska fungera är jobben naturligtvis viktigast. Jag
              tänkte dock inte säga så mycket om det nu. Låt mig i stället konstatera
              en annan sak, nämligen att det vid sidan av jobben finns ytterligare
              något som är centralt för fördelningen, och det är ordningen i
              statsfinanserna. Jag ska gärna ge den tidigare regeringen en eloge
              på den punkten. Sveriges statsfinanser är i mycket god ordning.
              Varför är det så? Varför ska vi vurma för dem? Jo, vi vet att
              om vi får oordning i statsfinanserna drabbar saneringarna olika
              grupper olika hårt. De som oftast har det trängst och är mest
              beroende av offentliga verksamheter inte minst spelar vård, omsorg
              och skola stor roll i det sammanhanget drabbas hårt av saneringar.
              Därför är det viktigt att ha ordning.
            </seg>
            <seg xml:id="i-9f1c0cc00731c304-0">
              Skälet till att vi valde att gå fram med en försämring av avdraget
              för övriga utgifter är helt enkelt statsfinansiellt. Det var inte
              möjligt att göra de nödvändiga skattesänkningarna med mindre än
              att vi också fattade en del obehagliga beslut. Det här är ett
              av dem. Det fanns även andra, såsom snus och tobak, som man naturligtvis
              kunde försvara och motivera, men de hör inte till den typen av
              beslut som politiker älskar att fatta.
            </seg>
            <seg xml:id="i-7d27d27aedd57433-0">
              Jag tror också att det är viktigt att vi går vidare med ytterligare
              skattesänkningar, inte minst för de grupper som Hans Olsson nämner
              byggare, folk som jobbar i skogen. Det är centralt. Det andra
              steget i den inkomstskattereform som vi pratat om kommer att vara
              mycket gynnsamt. Det handlar om att öka den skattefria delen från
              30 000 till omkring 36 000 och gå vidare med en inkomstskattesänkning
              för inkomster under 250 000. Det är precis i de grupperna dessa
              ligger.
            </seg>
            <seg xml:id="i-a71659cfa7029c40-0">
              Jag tror att det är bättre att sänka skatten på arbete och begränsa
              avdragen än att behålla avdragen. Det finns nämligen många fel
              i dem, inte för att folk vill göra fel eller för att de är ohederliga
              utan helt enkelt för att reglerna är så krångliga att det är svårt
              att leva upp till dem. Det framkommer när man talar med skattemyndigheterna.
              Då är det bättre att förenkla skattesystemet, att ha lite mindre
              avdrag och kanske något lägre skatter.
            </seg>
            <seg xml:id="i-b2f4d5203e78249c-0">
              Jag tycker det är bra att vi får den här typen av diskussioner
              kring fördelningseffekterna, för det är en av nyckelfrågorna i
              politiken. Klarar vi av att göra det vi vill? Vi kan vilja olika
              saker, men vi ska alltid fråga oss om fördelningseffekterna blir
              rimliga. Det är alltså mycket bra att vi får en diskussion om
              detta.
            </seg>
          </u>
          <note type="speaker" xml:id="i-0712d8fe4849683e-0">
            Anf. 77 HANS OLSSON (s):
          </note>
          <u who="hans_olsson_c46304" xml:id="i-7a0b74f75b751851-1">
            <seg xml:id="i-7b9bfe0b2dff2842-0">
              Fru talman! Jag tror säkert att skattemyndigheterna tycker att
              det är kanonbra. Om vi får bort en massa småavdrag förenklar det
              väldigt mycket för dem.
            </seg>
            <seg xml:id="i-3a1bb011d77c4747-0">
              Precis som finansministern säger handlar politik om att få ett
              samhälle som är gott att leva i för många. Då är de signaler man
              skickar ut viktiga så att folk känner att det blir rättvist. Det
              gäller fördelningsnycklar och annat som vi tittar på. Riksdagens
              utredningstjänst gjorde en undersökning som visar att sådana som
              finansministern och jag från nyåret kommer att få omkring 10 000
              mer per år när alla våra ökade kostnader och skattesänkningar
              slår igenom. Men för de killar och tjejer som ligger lite sämre
              till handlar det kanske bara om några tior i månaden. Så förhåller
              det sig. Dessutom tillkommer nu höjningen av beloppsgränsen, och
              då tänker de att nu tar de avdraget också.
            </seg>
            <seg xml:id="i-200581886d5ad578-0">
              Att det statsfinansiella läget är ganska gott torde vi vara överens
              om. Och om vi blickar framåt är det, vad jag förstår, inte någon
              statsfinansiell kris på gång för att få plus och minus att gå
              ihop.
            </seg>
            <seg xml:id="i-f3e574ae4df95fb5-0">
              Finansministern får tänka att det var ju det här avdraget som
              gjorde mig så väldigt politiskt aktiv. Tänk om det är det här
              avdraget som får fram Socialdemokraterna. Tänk den tanken. Tänk
              dig när vi sitter här 2010, och så kommer det in massor med nya
              riksdagsledamöter och väldigt många socialdemokrater, och dina
              kolleger säger: Oj, oj, oj vad många socialdemokrater.
            </seg>
            <seg xml:id="i-6cfb5354c071c253-0">
              Men då kan finansministern säga till Fredrik Reinfeldt att det
              kunde ha varit värre om jag inte hade lyssnat på Hans Olsson och
              återinfört det där avdraget.
            </seg>
            <seg xml:id="i-3a252fabab105c82-0">
              Jag vet hur det är. Men min förhoppning är att finansministern
              ska tänka över detta. Jag tror att det är viktigt, om du inte
              kan åstadkomma ett sådant skattesystem som gör att de som tjänar
              omkring 15 000 kr i månaden får ut lika mycket som du och jag
              av detta. Men det tror jag är lite svårare. Då är det viktigt
              med dessa saker.
            </seg>
            <seg xml:id="i-783b3ed96bd3b4d9-0">
              Återkom gärna i nästa budget, så kanske det blir en liten extra
              julklapp.
            </seg>
          </u>
          <note type="speaker" xml:id="i-c123a19cccd0f539-0">
            Anf. 78 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-23">
            <seg xml:id="i-e16ded0cc2753899-0">
              Fru talman! Låt mig bara säga att vi naturligtvis delar ambitionen
              att man bör ha ett förenklat skattesystem. Vi bör alltid ha regelverk
              där det är enkelt att göra rätt och svårt att göra fel. Jag tror
              nämligen att man i ett land som Sverige kan utgå från att de flesta
              människor vill göra rätt för sig och anser att vi har en bra vård,
              skola och annat som man är beredd att betala skatt för.
            </seg>
            <seg xml:id="i-e3943d2aac147316-0">
              Det är naturligtvis riktigt med signalsystemen. Men låt mig då
              säga att min absoluta ambition naturligtvis är Hans Olsson tog
              en byggnadsarbetare som exempel att en lärare, en byggnadsarbetare
              eller en sjuksköterska ska få lika stora skattesänkningar som
              jag och andra höginkomsttagare får. Det är den absoluta ambitionen
              att man ska hitta ett sätt att utforma inkomstskattesänkningarna
              så att det blir en rimlig profil, så att när det mesta är draget
              ska även en normal familj med vanliga inkomster ha en ordentlig
              skattelättnad i och med detta.
            </seg>
            <seg xml:id="i-58623f98a769e295-0">
              Då tror jag att vi kommer att samlas här efter valet 2010 och
              ha många nya folkpartistiska, kristdemokratiska, centerpartistiska
              och moderata ledamöter. Tyvärr är politiken sådan att om jag ska
              önska flera moderata ledamöter blir det färre av andra. Det känns
              tråkigt att säga det, men det är så politiken är. Och så tror
              jag att det blir därför att vi har vidtagit dessa åtgärder som
              har gett flera jobb.
            </seg>
            <seg xml:id="i-17aef11f89cbbb8d-0">
              Låt mig ändå säga att jag kan förstå den känsla som Hans Olsson
              beskriver, att det är viktigt att människor känner att det är
              rätt signalsystem och att det är rimligt.
            </seg>
          </u>
          <note type="speaker" xml:id="i-93f62fb1d573d9d5-0">
            Anf. 79 HANS OLSSON (s):
          </note>
          <u who="hans_olsson_c46304" xml:id="i-7a0b74f75b751851-2">
            <seg xml:id="i-d53f1537a1233ca7-0">
              Fru talman! Jag får önska finansministern lycka till med detta
              skattesystem. Om ett par tre år kanske vi kan står här och säga
              att en som tjänar 15 00016 000 kr och en som tjänar som jag, ungefär
              49 000 kr, får ut lika mycket av detta. Det ser jag verkligen
              fram emot. Jag önskar finansministern lycka till med detta.
            </seg>
            <seg xml:id="i-7236d2781d8fb24f-0">
              Jag vill också tacka för denna debatt och önska finansministern
              god jul och gott nytt år. Jag hoppas att du passar på att vila
              dig ordentligt därför att det kan bli tuffa tag framöver.
            </seg>
          </u>
          <note type="speaker" xml:id="i-bcacbe9e682fb5aa-0">
            Anf. 80 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-24">
            <seg xml:id="i-e0bb5c81cc8569d0-0">
              Fru talman! Låt mig bara passa på att önska god jul och gott
              nytt år och tacka för en mycket trevlig debatt.
            </seg>
          </u>
          <note xml:id="i-1ec57cc3387cff44-8">
            Överläggningen var härmed avslutad.
          </note>
          <note xml:id="i-6277132a8dd27af9-0">
            13 § Svar på interpellation 2006/07:136 om ensamstående kvinnor
            med barn och skattesänkningarna
          </note>
          <note type="speaker" xml:id="i-ec17cde38a2cc7f7-0">
            Anf. 81 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-25">
            <seg xml:id="i-f2178ad1f0c42df6-0">
              Fru talman! Birgitta Eriksson har frågat mig om de fördelningspolitiska
              konsekvenserna av samtliga skatte- och utgiftsförändringar för
              ensamstående föräldrar som följer av regeringens förslag i budgetpropositionen.
              Birgitta Eriksson frågar också om vilka fördelningspolitiska åtgärder
              som planeras för att underlätta den ekonomiska situationen för
              arbetslösa, långtidssjukskrivna eller förtidspensionerade som
              är ensamstående med barn. Dessutom undrar Birgitta Eriksson vilka
              fördelningspolitiska åtgärder som planeras i syfte att förbättra
              situationen för barn till ekonomiskt utsatta föräldrar.
            </seg>
            <seg xml:id="i-8b55e14c4f7d1107-0">
              Regeringens politik är inriktad mot att flera ska kunna försörja
              sig på eget arbete. Att bryta det stora utanförskapet på svensk
              arbetsmarknad är regeringens enskilt viktigaste uppgift. Det ska
              bli lättare att gå från bidrag till arbete. Det är nyckeln till
              en förbättrad ekonomisk situation för låginkomsttagare, sjukskrivna
              och arbetslösa. Med flera människor i arbete kommer de ekonomiska
              skillnaderna mellan olika grupper att minska.
            </seg>
            <seg xml:id="i-fc06f464472ffddb-0">
              De beräknade fördelningseffekterna av regeringens politik finns
              redovisade i finansplanen och i den fördelningspolitiska redogörelsen.
              Även riksdagens utredningstjänst har gjort analyser av budgetpropositionens
              förslag och kommit fram till liknande resultat.
            </seg>
            <seg xml:id="i-2b3ee1a259efd859-0">
              Beräkningarna visar att de samlade effekterna av inkomstfördelningen
              är mycket små. När individerna delas in i tio grupper efter inkomst
              vinner samtliga grupper på förslagen. Detsamma gäller om befolkningen
              delas in i olika familjetyper, åldrar eller regioner. Även gruppen
              ensamstående föräldrar tjänar på förslagen. Kvinnor och män beräknas
              vinna ungefär lika mycket.
            </seg>
          </u>
          <note type="speaker" xml:id="i-3198707e47e308a9-0">
            Anf. 82 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-1e7816eee1682fe3-0">
            <seg xml:id="i-de47fdcf7175cc06-0">
              Fru talman! Jag vill till att börja med tacka finansministern
              för svaret. Av svaret att döma undrar jag om finansministern har
              läst särtrycket om den allmänna fördelningspolitiska redogörelsen
              mer noggrant än särtrycket om fördelning av ekonomiska resurser
              mellan män och kvinnor. I den senare framgår tydligt att det finns
              genus- och könsskillnader. Av svaret att döma har finansministern
              kanske inte heller läst riksdagens utredningstjänsts fördelningsanalys
              av regeringens budgetproposition. Där kan man rätt tydligt se
              att 51 % av kvinnorna delar på 40 % av inkomstökningarna, medan
              49 % av männen delar på 60 %. Jag vet inte om Anders Borg tycker
              att detta är att dela lika.
            </seg>
            <seg xml:id="i-aecec9349ff0b77f-0">
              Jag har studerat båda dokumenten, och jag kan då konstatera att
              finansministern har fel. Kvinnorna är klara förlorare i förhållande
              till männen i fråga om denna fördelning.
            </seg>
            <seg xml:id="i-26b3771544f62f80-0">
              Vi vet att kvinnor generellt har lägre genomsnittsinkomster än
              män, och ensamstående mammor med små barn har den lägsta ekonomiska
              standarden av kvinnor i alla grupper.
            </seg>
            <seg xml:id="i-5890805d3735e83a-0">
              Av ensamstående med barn under 17 år är faktiskt 80 % kvinnor.
              Det är ca 180 000 kvinnor. Om man då lägger till att många kvinnor
              också har barn som är över 17 år boende hos sig så blir denna
              grupp ganska betydande.
            </seg>
            <seg xml:id="i-7015bf8c849b0017-0">
              Man kan då fråga sig om denna grupp kvinnor kommer att främjas
              av sänkningarna av förmögenhetsskatten och fastighetsskatten eller
              av utförsäljningar av allmännyttan. Jag tror inte att det sker
              i någon större utsträckning. Dessa kvinnor lever inte på bidrag
              för att de vill det, utan de tvingas till det av olika skäl.
            </seg>
            <seg xml:id="i-9cbffb7c96b9e374-0">
              Om vi jämför med övriga Europa har Sverige en mycket hög sysselsättningsgrad
              bland kvinnor. Så detta är inte skälet till att man hamnar i denna
              situation.
            </seg>
            <seg xml:id="i-a515bd520368325f-0">
              De frågor som jag har ställt till statsrådet är föranledda av
              att jag känner en oro för att regeringens skattepolitik utgår
              från mäns ekonomiska intressen. Den är präglad inte bara av en
              klassmässig utan också av en könsmässig orättvisa.
            </seg>
            <seg xml:id="i-16150fd0d0302f2d-0">
              Jobbavdraget ger inte heller något till en och en halv miljoner
              ålderspensionärer eller en halv miljon förtidspensionärer. Och
              en majoritet av dem är också kvinnor.
            </seg>
            <seg xml:id="i-354f0a2f8e77a4a3-0">
              Regeringens förslag om sänkta ersättningsnivåer i a-kassan till
              70 % respektive 65 % kommer också att missgynna kvinnor.
            </seg>
            <seg xml:id="i-2d5ea79eeda283e6-0">
              Statistik från arbetslöshetskassornas statistikdatabas visar
              att 110 000 personer redan från årsskiftet får sänkt a-kassa från
              80 till 65 %. Och denna grupp utgörs till 75 % av kvinnor. Och
              många av dessa kvinnor är också ensamstående mammor.
            </seg>
            <seg xml:id="i-e9499fe4fba70270-0">
              Jag känner att den politik som ni nu för kommer att öka skillnaderna
              och stärka mäns försprång. Jag tror att jag har hört att Anders
              Borg i någon intervju har kallat sig för feminist. Men jag tror
              i alla fall att jag har hört finansministern säga sig sympatisera
              med jämställdhetstanken. Då undrar jag hur finansministern kan
              driva en sådan här politik.
            </seg>
          </u>
          <note type="speaker" xml:id="i-7e033aadc901b627-0">
            Anf. 83 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-26">
            <seg xml:id="i-9f8348335859de42-0">
              Fru talman! Birgitta Eriksson tar upp en oerhört viktig fråga.
              Detta tycker jag är en av de mest centrala utmaningar som vi har
              för Sverige under de kommande åren. Det är knappast någon grupp
              som har förlorat så mycket under den socialdemokratiska regeringsperioden
              som ensamstående mammor. Det är i den gruppen som det ekonomiska
              utanförskapet har vuxit kraftigast. Det är där som vi har ansvarsfulla,
              kompetenta och kvalificerade personer som tvingas bli beroende
              av socialbidrag under perioder trots att de anstränger sig och
              har ordning på sin ekonomi och är mycket skötsamma människor som
              tar stort ansvar för sina barn. Det är naturligtvis djupt otillfredsställande.
              Det är inte heller någon slump att det förhåller sig på det sättet.
            </seg>
            <seg xml:id="i-adb86fedacd3dd09-0">
              När vi tittar på förra Långtidsutredningen, som togs fram under
              den förra regeringen, ser vi att det finns en noggrann genomgång
              av hur de ekonomiska styrsystemen är utformade. Man delar in inkomsttagarna
              i tio grupper, decilgrupper, och tittar på dem som har de näst
              lägsta inkomsterna. De tredje lägsta inkomsterna drabbas också
              av de högsta marginaleffekterna, därför att vi har ett system
              med bostadsbidrag som ofta läggs ovanpå andra system. Underhållsbidrag
              och bostadsbidrag läggs till a-kassa och sjukförsäkring.
            </seg>
            <seg xml:id="i-72fecd28d7b9d50d-0">
              Det här är naturligtvis helt orimligt. Vi har marginaleffekter
              och tröskeleffekter på ensamstående kvinnor som påminner om vad
              man i många andra länder bara finner hos de allra rikaste. Jag
              såg någon som påstod att de enda i USA som kommer upp i liknande
              marginaleffekter som vi erbjuder ensamstående kvinnor i decilgrupp
              2 och 3 är personer som Bill Gates i USA. Och det är naturligtvis
              helt orimligt.
            </seg>
            <seg xml:id="i-609af88097aeae07-0">
              Vi vet att kvinnor tenderar att påverkas, inte minst ensamstående
              kvinnor, av ekonomiska incitament och att det är en central förklaringsfaktor
              till varför vi i Sverige bestående har haft kvar stora inkomstskillnader
              mellan män och kvinnor.
            </seg>
            <seg xml:id="i-e907eab4fc8174c3-0">
              Vad är det då den här regeringen gör som Birgitta Eriksson säger
              är så förskräckligt ur jämställdhetssynpunkt? Det är väldigt mycket
              likartat de inkomstskatteförändringar som Bill Clinton och Tony
              Blair har gjort i USA och Storbritannien. Vi gör en inkomstskattesänkning
              riktad mot förvärvsinkomster. Vi lägger tyngdpunkten i den på
              att sänka inkomstskatten på de först intjänade kronorna, och vi
              lägger tyngdpunkten på att sänka marginaleffekterna på att gå
              från halvtid till heltid.
            </seg>
            <seg xml:id="i-5df9f1ed09a79b0e-0">
              De ekonomiska styrmekanismerna i detta kommer att leda till att
              det lönar sig bättre att gå in på arbetsmarknaden och att det
              lönar sig bättre att gå från att jobba halvtid till en längre
              deltid. Det är där de ekonomiska styrmekanismerna blir som starkast.
              För mig är det helt uppenbart att det är en politik som kommer
              att leda till att fler kvinnor deltar på arbetsmarknaden. Det
              kommer att leda till att kvinnor tjänar mer och har bättre inkomster.
              Och det kommer att leda till att inkomstskillnaden mellan män
              och kvinnor minskar.
            </seg>
            <seg xml:id="i-4e7f1d0573676e74-0">
              Det här är den avgörande poängen med politiken. Grupper som ensamstående
              kvinnor, som ofta är ekonomiskt och socialt utsatta, ska ha en
              möjlighet att påverka sin egen situation genom eget arbete. Det
              ska inte vara så att kvinnor som har skilt sig från sina män och
              har barn, nästan oavsett vad de gör, inte har någon möjlighet
              att styra sin egen ekonomiska situation. Det är ett orimligt system.
              Finns det någonting jag tycker att man som socialdemokrat ska
              beklaga är det att man under det långa regeringsinnehavet inte
              lyckades göra någonting åt det här.
            </seg>
            <seg xml:id="i-7b6b72ef4b0d55fe-0">
              Vi fick Gabriel Romanus utredning i början av 2000-talet. Det
              är ett sätt att hantera det här. Det har varit ett långt regeringsinnehav
              där man inte har gjort någonting för de ensamstående kvinnorna.
              Man har inte gjort någonting för att förhindra att människor fastnar
              i utanförskap eller för att ge människor makt över sin egen situation.
              Det tycker jag är en viktig fråga, och jag har en förhoppning
              om att vi definitivt ska kunna se att efter några år med en alliansregering
              kommer vi att ha flera kvinnor som arbetar, som tjänar mer och
              som också har högre sysselsättning och lägre arbetslöshet.
            </seg>
          </u>
          <note type="speaker" xml:id="i-69138691175f07c6-0">
            Anf. 84 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-1e7816eee1682fe3-1">
            <seg xml:id="i-623cf82a6345b62e-0">
              Fru talman! Vi kan vara överens om att det här är en grupp som
              drabbas ohemult. Det gläder mig att vi har samma uppfattning om
              det. Det måste vi naturligtvis göra någonting åt.
            </seg>
            <seg xml:id="i-a03d45441febdbe8-0">
              Men jag vet ändå att Moderaterna och säkert också finansministern
              inte gärna diskuterar varför ohälsa och arbetslöshet varierar
              med kön, klass, ålder, utbildning och födelseland. Ni låtsas ju
              att man kan påverka dessa faktorer själv. Jag undrar naturligtvis
              hur man ska kunna slippa bli sjuk eller arbetslös, välja vilken
              ålder man har eller vilket födelseland. Det är just dessa faktorer
              som avgör om du blir vinnare eller förlorare i den fördelningspolitik
              som den nuvarande regeringen bedriver. Det är därför vi måste
              ha en fördelningspolitik som utjämnar de här skillnaderna.
            </seg>
            <seg xml:id="i-19559d71e167752e-0">
              Vi kan konstatera att med den skatte- och avgiftspolitik som
              regeringen för är det arbetarkvinnorna som är de i särklass största
              förlorarna, och det är ju oroande. Jag kan ta ett exempel hemifrån.
              En tjej som är granne till mig är ensamstående, 35 år, och har
              två barn. Hon tjänar 18 000 kr i månaden. Hon har bara ett vikariat
              på sex månader som går ut nästa år. Med ert tak i ersättningen
              och regelförändringen i a-kassan kommer hon att få stämpla 80
              % av halva lönen. Det handlar om mellan 5 000 och 6 000 kr i månaden.
              Det är orimligt. Det är ingen som kan leva på en sådan lön. Vad
              händer med henne? Hon blir ju hänvisad till socialbyrån.
            </seg>
            <seg xml:id="i-3b720efbb978492e-0">
              Detta tycker jag är oroande. Från Socialdemokraternas sida har
              vi i alla fall varit helt på det klara med den fördelningspolitiska
              effekt som ett skattesystem ska ha för att inte slå ut dem som
              redan lever på små marginaler.
            </seg>
            <seg xml:id="i-1dbd4f372814a371-0">
              Sedan kan jag hålla med Anders Borg om att man kan göra mer.
              Vi föreslog i vår budget också höjt barnbidrag och höjt studiebidrag.
              Vi föreslog sänkt maxtaxa. Alla de här förslagen var ju för att
              vi skulle kompensera vad vissa föräldrar, framför allt ensamstående
              föräldrar, förlorar. Ni har haft den chansen, men ni har inte
              tagit den. Det tycker jag är oroande.
            </seg>
            <seg xml:id="i-196167b826618881-0">
              Det är nämligen så att i Norden, till skillnad från många andra
              europeiska länder och USA, är inte ensamstående mammor per definition
              socialbidragstagare. Det tycker jag att vi ska vara stolta över.
            </seg>
            <seg xml:id="i-0c989de86a52186b-0">
              Vi ska också föra en politik så att det inte i onödan drabbar
              den grupp som ensamstående mammor tillhör. De tar helt och fullt
              ansvaret för hem och barn och sliter hårt för att få vardagspusslet
              att gå ihop. Ska de dessutom behöva oroa sig för att ekonomin
              inte ska gå ihop när de hamnar i omställningsperioder? Lena kommer
              ju att göra det. Får inte hon ett jobb direkt kommer hon att hamna
              i den situationen att hon får gå direkt till socialbyrån. Vi måste
              väl ändå ha ett system så att man kan klara kortare omställningsperioder
              utan att man ska hamna i svåra ekonomiska situationer.
            </seg>
          </u>
          <note type="speaker" xml:id="i-63ea589a2f2084cd-0">
            Anf. 85 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-27">
            <seg xml:id="i-d757242556288e29-0">
              Fru talman! Birgitta Eriksson pekar i den här debatten på att
              ensamstående kvinnor är en viktig grupp där vi i det svenska samhället,
              får man väl ändå beskriva det som, har misslyckats. Vi har haft
              ett långt socialdemokratiskt regeringsinnehav, och vi kan konstatera
              att den ekonomiska standarden för ensamstående kvinnor under den
              perioden har vuxit långsammare än i de flesta andra grupper och
              väsentligt långsammare än i genomsnittet. Det är också den grupp
              som enskilt uppvisar den största ökningen av andelen med låg ekonomisk
              standard. Joakim Palme konstaterar i Välfärdsutredningen att det
              här väl är den enskilda grupp som har fått de största försämringarna.
              Och det är symtomatiskt för socialdemokratins oförmåga att se
              effekterna av sin egen fördelningspolitik.
            </seg>
            <seg xml:id="i-917ce5a79ad2902d-0">
              Hur skapar man ett samhälle där man har små inkomstskillnader,
              där man har full sysselsättning och där man har en delaktighet
              för många människor? Jo, det gör man genom att prioritera arbete,
              genom att se till att det lönar sig att arbeta och framför allt
              att det lönar sig för människor med låga inkomster att arbeta.
            </seg>
            <seg xml:id="i-711d28ac8921c551-0">
              När man då konstruerar ett system som är avsett för att ta hand
              om människor som i grunden inte har några sociala problem ensamstående
              kvinnor med barn har inte sociala problem, de kan behöva inkomststöd
              under en period och de kan behöva ett ekonomiskt tillskott, men
              det är skötsamma människor som tar stort ansvar för sina barn
              lägger man ihop socialbidrag och bostadsbidrag. Det gör man för
              just de människor som påverkas mest av ekonomiska incitament och
              där det kanske är allra viktigast att det lönar sig att arbeta.
              Det är inte så att alla människor får gå till jobb där det är
              roligt, där det är utmanande, där man lär sig saker och där man
              får vara med och bestämma om jobbet. För just de här människorna
              är det allra viktigast att det lönar sig att jobba. Det är därför
              Bill Clinton och Tony Blair har rönt så stora framgångar, inte
              minst fördelningspolitiskt, med en politik där man sänker skatterna
              just för att gå in på arbetsmarknaden. Det får man genom att ha
              ett utbildningssystem som gör att folk lämnar med bra kunskaper,
              genom att ha försäkringar som inte skapar inlåsningar.
            </seg>
            <seg xml:id="i-c780b22304363ed5-0">
              Det här är socialdemokratins blinda fläck, att man inte kan se
              betydelsen av att människor måste komma tillbaka till arbete.
            </seg>
            <seg xml:id="i-4d137fb9a3b0fef7-0">
              Vi omfördelar i genomsnitt 13 000 kr med hjälp av transfereringar,
              och den ungefärliga inkomsten per år är 170 000. Det går aldrig
              att kompensera frånvaro från arbetsmarknaden med olika transfereringssystem.
              Transfereringssystem skapar utanförskap, och då bygger man upp
              klasskillnader och inkomstskillnader. Det är precis det Socialdemokraterna
              har gjort under de gångna tio åren. Det är tråkigt att man inte
              kan se att det förhåller sig på det sättet.
            </seg>
            <seg xml:id="i-dcd0568963f497f1-0">
              För just ensamstående kvinnor vore det så oerhört viktigt att
              få fram skattesänkningar som gör det lönsamt att arbeta och hitta
              reformvägar så att de inte tvingas in i beroende av socialbidrag
              eller bostadsbidrag. En människa som går in med en låg inkomst
              hamnar på marginaleffekter som förr i tiden överläkare och ingenjörer
              hade. Det är helt orimligt. Vi måste bygga system där man i varje
              led, från skattesystemet till försäkringssystemet till skolan,
              bygger vägar in i arbete.
            </seg>
            <seg xml:id="i-4cebfdca015216d5-0">
              Ingenstans i det svenska samhället syns det socialdemokratiska
              misslyckandet mer tydligt än just för ensamstående mammor. Det
              är en grupp som har utsatts för den ena och den andra experimentpolitiken.
              Effekten av det långa socialdemokratiska styret har blivit sämre
              ekonomisk standard. Man har halkat efter andra grupper, och flera
              har hamnat i en svag ekonomisk situation. Här måste socialdemokratin
              ompröva sin syn på arbete. Arbete är bra för alla människor också
              ensamstående kvinnor.
            </seg>
          </u>
          <note type="speaker" xml:id="i-c0a6ecd50bfcb7e6-0">
            Anf. 86 BIRGITTA ERIKSSON (s):
          </note>
          <u who="birgitta_eriksson_b3f106" xml:id="i-1e7816eee1682fe3-2">
            <seg xml:id="i-3dfa1d2be83a56da-0">
              Fru talman! Finansministern är i den lyckliga situationen att
              han kan föra fram en politik. Jag har inte den maktpositionen.
              Jag utgår från att vi är överens om att de ensamstående kvinnorna
              med barn kommer att få en betydligt bättre situation.
            </seg>
            <seg xml:id="i-9fd615a25b93ece0-0">
              Men jag är inte övertygad. Att låta denna grupp falla igenom
              alla trygghetssystem är djupt orättvist. Det är en grupp som vi
              är överens om sliter hårt för att få vardagspusslet att gå ihop.
              Då borde olika åtgärder ändå underlätta så att de inte ska behöva
              sitta hemma och oroa sig för ekonomin. De ensamstående kvinnorna
              har barn. Det finns omkring 230 000 barn i Sverige som lever i
              familjer med låg ekonomisk standard. Många lever med en ensamförälder,
              och många av dem är kvinnor.
            </seg>
            <seg xml:id="i-598737c600d48853-0">
              Det är inte värdigt ett välfärdssamhälle att den grupp som har
              det tuffast och gör en stor insats i samhället ska behöva gå till
              socialbyrån. Välfärden ska klara det.
            </seg>
            <seg xml:id="i-76be56ebfab4b982-0">
              Jag hoppas att vi är överens om att det är en grupp vi måste
              göra något åt. Jag önskar att finansministern tar initiativ till
              förändringar så att ensamstående föräldrars situation, i synnerhet
              ensamstående mammors situation, inte ytterligare försämras så
              att det blir en grupp som blir beroende av socialbidrag eller
              hamnar i fattigdomsfällorna.
            </seg>
          </u>
          <note type="speaker" xml:id="i-6e1ca7e29b87fa66-0">
            Anf. 87 Finansminister ANDERS BORG (m):
          </note>
          <u who="unknown" xml:id="i-c5aaf5f76e9e19ac-28">
            <seg xml:id="i-f277b459cde63d7e-0">
              Fru talman! Birgitta Eriksson trycker på vikten av att det här
              är en grupp som vi bör göra något för. Jag instämmer till fullo
              i det. Det finns nästan ingen grupp i det svenska samhället man
              kan ha större respekt för än de många ensamstående mammor som
              tidigt på morgonen lämnar barnen på dagis, åker till ett inte
              alltid roligt arbete och avstår från egna nöjen och egen konsumtion
              för att barnen ska få det de önskar.
            </seg>
            <seg xml:id="i-2d8183bb9673311d-0">
              Det finns få jag tycker att man kan ha så stor respekt för än
              de som kämpar sig fram i tillvaron på det sättet. Det kan vara
              kämpigt, och det ska vi ha en oerhörd respekt för.
            </seg>
            <seg xml:id="i-933bda3cbfd59ac4-0">
              Däremot kan jag inte vara överens om effekterna av vår politik
              och den socialdemokratiska politiken. Jag önskar naturligtvis
              att vi får en politik som präglas av jämställdhet och att vi inkluderar
              alla grupper. Även ensamstående kvinnor ska få möjlighet att kämpa
              sig till sin del av det goda i samhället.
            </seg>
            <seg xml:id="i-05959a9bbf390643-0">
              Här har vi lite olika syn på hur man gör det. Vår uppfattning
              är å det bestämdaste att dessa duktiga, arbetsamma och ansvarsfulla
              människor kan sköta sin egen ekonomi. De skulle inte behöva vare
              sig bostadsbidrag eller socialbidrag om de gavs chansen att komma
              in på arbetsmarknaden, slippa betala enormt höga skatter på redan
              låga inkomster och ta sig fram i livet med hjälp av eget arbete
              och egna ansträngningar. Det är naturligtvis en prioriterad sak
              när vi ska diskutera reformer på företagssidan, inkomstskattesidan
              och i familjepolitiken att man hittar vägar att göra det bättre
              och enklare för dessa människor som verkligen är hjältar. Ordet
              hjälte används på så många ställen i det svenska samhället, och
              det här är verkligen en grupp hjältar.
            </seg>
          </u>
          <note xml:id="i-1ec57cc3387cff44-9">
            Överläggningen var härmed avslutad.
          </note>
          <note xml:id="i-2b8ca4708ed5ac4a-0">
            14 § Bordläggning
          </note>
          <note xml:id="i-9018eca4c5a25769-0">
            Anmäldes och bordlades
          </note>
          <note xml:id="i-dd4b3525eb7c33bc-0">
            15 § Anmälan om interpellationer
          </note>
          <note xml:id="i-ed0d06269f80c96a-0">
            Anmäldes att följande interpellationer framställts
          </note>
          <note xml:id="i-82df326643df6760-0">
            den 21 december
          </note>
          <note xml:id="i-9f80b3a4dd05557b-0">
            Annie Johansson
          </note>
          <note xml:id="i-70d7c50325f1f6f1-0">
            Kent Persson
          </note>
          <note xml:id="i-feaa36eaa043ad8b-0">
            Staffan Danielsson
          </note>
          <note xml:id="i-c4efb4cd60fa0502-0">
            Gunvor G Ericson
          </note>
          <note xml:id="i-453f71bfe55fe19c-0">
            Carina Adolfsson Elgestam
          </note>
          <note xml:id="i-6c5b822e641f1468-0">
            Michael Hagberg
          </note>
          <note xml:id="i-4f617d236e5f1f30-0">
            Maria Öberg
          </note>
          <note xml:id="i-0b7f612e17c8b536-0">
            Interpellationerna redovisas i bilaga som fogats till riksdagens
            snabbprotokoll tisdagen den 16 januari 2007.
          </note>
          <note xml:id="i-805dda6617f67dfc-0">
            16 § Anmälan om skriftligt svar på fråga
          </note>
          <note xml:id="i-7d6b70845331ea7d-0">
            Anmäldes att skriftligt svar på följande fråga inkommit
          </note>
          <note xml:id="i-82df326643df6760-1">
            den 21 december
          </note>
          <note xml:id="i-6c03c01624f6d527-0">
            Finn Bengtsson
          </note>
          <note xml:id="i-712872bd1718f519-0">
            Svaret redovisas i bilaga som fogats till riksdagens snabbprotokoll
            tisdagen den 16 januari 2007.
          </note>
          <note xml:id="i-51c4fda1cfe3bd1a-0">
            17 § Kammaren åtskildes kl. 17.45.
          </note>
          <note xml:id="i-7db26955cf40d600-0">
            Förhandlingarna leddes
          </note>
          <note xml:id="i-957ea877c949d11d-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
