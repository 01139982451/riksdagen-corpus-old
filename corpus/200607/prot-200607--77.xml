<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--77</head>
          <docDate when="2006-03-19">2006-03-19</docDate>
        </div>
      </front>
      <body>
        <div>
          <note xml:id="i-18b6c51c8295a359-0">
            ﻿
          </note>
          <note xml:id="i-c7be8ee58f2b28c1-0">
            Riksdagens protokoll
          </note>
          <note xml:id="i-d6ac0cfc0a722494-0">
            2006/07:77
          </note>
          <note xml:id="i-37bc0cda1caef0dc-0" type="date">
            Måndagen den 19 mars
          </note>
          <note xml:id="i-f19d4e66643ce025-0">
            Kl. 14:00 - 16:42
          </note>
          <note xml:id="i-6c7d65d3054b5e0c-0">
            1 § Justering av protokoll
          </note>
          <note xml:id="i-a39915e78ce7976c-0">
            Justerades protokollen för den 12 och 13 mars.
          </note>
          <note xml:id="i-874104bb7c823ed0-0">
            2 § Meddelande om frågestund
          </note>
          <note xml:id="i-a21557acd368b126-0">
            Förste vice talmannen meddelade att vid frågestunden torsdagen
            den 22 mars kl. 14.00 skulle följande statsråd närvara:
          </note>
          <note xml:id="i-af98d2ff5b956949-0">
            Arbetsmarknadsminister Sven Otto Littorin (m), försvarsminister
            Mikael Odenberg (m), kulturminister Lena Adelsohn Liljeroth (m),
            statsrådet Cecilia Malmström (fp) samt integrations- och jämställdhetsminister
            Nyamko Sabuni (fp).
          </note>
          <note xml:id="i-f49263f94f019097-0">
            3 § Meddelande om ändring i kammarens sammanträdesplan måndagen
            den 26 mars
          </note>
          <note xml:id="i-6f161ef0501bbcf1-0">
            Förste vice talmannen meddelade att interpellationsdebatterna
            måndagen den 26 mars skulle tidigareläggas till kl. 11.00 .
          </note>
          <note xml:id="i-919df12929805b1f-0">
            Meddelandet hade delats ut till kammarens ledamöter.
          </note>
          <note xml:id="i-819259cd1a05e6a3-0">
            4 § Svar på interpellation 2006/07:281 om förlust av intäkter
            och inflytande vid utförsäljning
          </note>
          <note type="speaker" xml:id="i-eee063f7ba01dc00-0">
            Anf. 1 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-0">
            <seg xml:id="i-5951d8d5fe2902ca-0">
              Herr talman! Ulla Andersson har ställt två frågor till mig med
              anledning av den aviserade försäljningen av vissa statligt ägda
              företag. Den första frågan är om jag avser att vidta några åtgärder
              för att följa upp eller kompensera statens förlorade inflytande
              över strategiska beslut på exempelvis telekommarknaden. Den andra
              frågan är vilka åtgärder jag avser att vidta för att överväga
              en användning av de pengar som en eventuell försäljning av statlig
              egendom innebär för nya långsiktiga och produktiva samhällsinvesteringar.
            </seg>
            <seg xml:id="i-d3a9690d78d2b2c9-0">
              Jag vill först klargöra skillnaden mellan statens roll som reglerare
              och som ägare och vad det i sin tur innebär för möjligheter till
              inflytande över strategiska beslut på vissa marknader.
            </seg>
            <seg xml:id="i-13e5b48d4a03829c-0">
              Staten är å ena sidan utformare av de ramar och regelsystem som
              gäller för näringslivets verksamhet, och å andra sidan är staten
              ägare av vissa företag. Att kombinera dessa två roller är inte
              helt okomplicerat, och det kan innebära en del risker för exempelvis
              konkurrenssnedvridning och inoptimala investeringsbeslut. Det
              är ett av skälen till att staten inte är lämplig som ägare av
              företag på konkurrensutsatta marknader. Det är också ett av skälen
              till att regeringen ska göra en genomgång av alla statligt ägda
              företag för att pröva skälen till det statliga ägandet.
            </seg>
            <seg xml:id="i-6a40e45101f7e041-0">
              Statens främsta näringspolitiska uppgift är att ange ramar och
              regelsystem för näringslivets verksamhet och att bidra till att
              skapa förutsättningar för långsiktig tillväxt. Detta gör staten
              bäst i rollen som reglerare och inte som företagsägare. Vad gäller
              telekommarknaden utövas statens inflytande och kontroll dels genom
              en särskild lagstiftning, dels genom tillsynsmyndigheten Post-
              och telestyrelsen. Jag ser inga skäl till att ändra den ordningen.
            </seg>
            <seg xml:id="i-4a2ad700df9198d6-0">
              Vad gäller användandet av försäljningsintäkterna kommer de, som
              vi tidigare har aviserat, att användas till att amortera på statsskulden
              för att minska statens räntekostnader och skuldsättning för att
              på så sätt skapa bättre förutsättningar för en god välfärd även
              för framtida generationer. Det är ju någon som sagt att den som
              är satt i skuld är icke fri.
            </seg>
            <seg xml:id="i-f1873028be92d6f0-0">
              De statligt ägda företagen är välskötta och går bra. Detta kommer
              givetvis att avspeglas i försäljningssummorna. En del av ett bolags
              värdering består just av framtida förväntade vinster och utdelningar,
              och på så vis kommer förväntningar om höga utdelningar att avspeglas
              i högre försäljningspris.
            </seg>
          </u>
          <note type="speaker" xml:id="i-e9519e9f4a4dc8b5-0">
            Anf. 2 ULLA ANDERSSON (v):
          </note>
          <u who="ulla_andersson_97add8" xml:id="i-56d20248aa8135dc-0">
            <seg xml:id="i-b35657aae4863245-0">
              Herr talman! Jag vill börja med att tacka statsrådet för svaret,
              annars finns det risk att jag glömmer det.
            </seg>
            <seg xml:id="i-7f1a8d09149a827c-0">
              Jag var på teater häromveckan, en föreställning som gav många
              reflexioner. Den heter Helgonlegender . I den pjäsen säger Olof
              Palme vid ett tillfälle: Det var på den tiden jag trodde att jag
              visste. Nu vet jag att jag visste att jag trodde.
            </seg>
            <seg xml:id="i-f321620f8439bc6a-0">
              Där började jag tänka på utförsäljningarna av de statliga bolagen
              och vår utförsäljningsminister Odell. Han tror att han vet att
              utförsäljningarna är bäst. Och den dagen han inser att han visste
              att han trodde, ja, då är det för sent. Då har demokratins räckvidd
              begränsats, våra egendomar är sålda, statens intäkter är allt
              mindre och det stora flertalet av de svenska medborgarna är förlorare,
              samtidigt som vi har betalat oerhört stora summor för att sälja
              ut våra egna tillgångar.
            </seg>
            <seg xml:id="i-6a23ed38cd5e132c-0">
              Johan Ehrenberg skriver i sin nya ekonomihandbok att den offentliga
              sektorn är den fattiges rikedom. När Odell är klar har vi socialiserat
              förlusterna och privatiserat vinsterna.
            </seg>
            <seg xml:id="i-8d2214a5fbe4faa3-0">
              Utförsäljningen av de statliga bolagen skulle kort kunna sammanfattas
              på följande sätt: En köpfest organiserad av de rikaste med de
              rikaste och för de rikaste. Det kanske ska läggas till att i dag
              ägs 77 procent av det totala aktiekapitalet av de 10 procenten
              rikaste.
            </seg>
            <seg xml:id="i-cbf7c09e3810a43e-0">
              Man skulle också kunna sammanfatta det hela med att den makt
              och det inflytande som kommer av ägande ska förbehållas privata
              kapitalägare. Det är en talande demokratisyn! Det demokratiska
              beslutets räckvidd ska begränsas.
            </seg>
            <seg xml:id="i-c4c0f781ef4513f7-0">
              Ekonomiska beslut påverkar medborgarnas liv i stor utsträckning.
              Medan det är en självklar princip att människor ska kunna påverka
              demokratiska beslut genom till exempel riksdagsval och kommunval,
              är det tvärtom i de privata företagen. Där är det i stället principen
              en kronaen röst som gäller.
            </seg>
            <seg xml:id="i-8b002b848e27464e-0">
              Jag kan konstatera att statsrådet har en märklig dubbelhet i
              sin analys av det hela. Ägandet ska i hans värld ge mycket långtgående,
              ja, närmast absoluta rättigheter, men när staten äger något ska
              ägandet begränsas. Staten ska inte agera för att uppnå mål som
              är bra för samhället eller för staten som helhet. Och vare sig
              ägandet fungerar bra eller dåligt, enligt strikta marknadskriterier,
              ska staten sälja. Det kan tyckas märkligt med denna dubbelhet,
              men det är ändå ingen dubbelhet i utförsäljningsministerns tänkande
              utan en alldeles nyliberal enkelspårighet.
            </seg>
            <seg xml:id="i-e3ac33beeb4ff25b-0">
              Vi kan läsa i svaret att Odell pratar om risk för konkurrenssnedvridning
              och inoptimala investeringsbeslut. Vi kan till att börja med konstatera
              att en utförsäljning av de här företagen faktiskt minskar konkurrensen.
              Till exempel blir Vin &amp; Sprit troligen uppköpt av en internationell
              jätte. Vi kan anta att Nordea eventuellt blir uppköpt av de tre
              andra bankaktörerna som vi har här i Sverige. Och vi vet sedan
              tidigare att SBAB har pressat ned bolåneräntorna väsentligt.
            </seg>
            <seg xml:id="i-9a6d43efec597f56-0">
              När det sedan gäller inoptimala investeringsbeslut undviker utförsäljningsministern
              och hans regering viktiga investeringar för framtiden över huvud
              taget. En bra ägare, om regeringen nu hade varit intresserad av
              att vara en sådan, satsar för framtiden när det går bra, och det
              går ju bra för de bolag som nu är satta att utförsäljas. Man skulle
              ha kunnat satsa på en omvandling av forskningsrön till ny teknik,
              man kunde ha breddat tillgången till infrastruktur, man kunde
              ha satsat på en livsnödvändig miljö- och energiomställning med
              mera. Men i stället säljer man ut och ska betala av på statsskulden,
              som måste sägas vara den sämsta ekonomiska affär man har gjort.
            </seg>
            <seg xml:id="i-e4fb75be17ae2a82-0">
              Det här är vad jag hinner med just nu. Jag får väl höra vad statsrådet
              har att säga ytterligare.
            </seg>
          </u>
          <note type="speaker" xml:id="i-ed600357e69d9978-0">
            Anf. 3 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-1">
            <seg xml:id="i-328c71623ee1f4b8-0">
              Herr talman! Interpellationsinstitutet är ett mycket flexibelt
              institut. Här har Ulla Andersson ställt två konkreta frågor till
              mig. Den ena är om jag avser att vidta några åtgärder för att
              följa upp och kompensera för statens förlorade inflytande över
              strategiska beslut på exempelvis telekommarknaden. Den andra frågan
              är om jag vill använda de pengar som kommer in från en eventuell
              försäljning för nya långsiktiga och produktiva samhällsinvesteringar.
              Därefter håller hon ett allmänpolitiskt anförande, som jag tyckte
              var väldigt intressant och spännande. Det kanske skulle ha varit
              en publik som var något mer mottaglig för den här typen av socialistiskt
              inriktad policy för ägande.
            </seg>
            <seg xml:id="i-88e618eaeeeaa9a3-0">
              Det var också trevligt att Ulla Andersson har varit på teater
              och lärt sig en del där om helgon och legender. Ideologi är inte
              heller oväsentligt i politiken.
            </seg>
            <seg xml:id="i-1b57ee4aacec5137-0">
              Mitt intryck är nog ändå att det som Ulla Andersson influeras
              mycket av är Vänsterpartiets ideologi att staten bör äga så mycket
              som möjligt. Jag har full respekt för det.
            </seg>
            <seg xml:id="i-6bddd9eb9ee7dcfd-0">
              Men vi har identifierat ett antal problem med statligt ägande.
              Till att börja med hämmar det företagens möjligheter att utvecklas
              på ett bra sätt för det svenska folkhushållet. Vi tror att de
              kan utvecklas bättre med andra ägare. Vi tror att statligt ägande
              kan vara värdefullt i vissa sammanhang, och vi går igenom alla
              de statliga bolagen och ser om det fortfarande finns något motiv
              för att de ska finnas kvar i statligt ägande. Så kommer det säkert
              att vara med ett antal, inte minst med dem som har samhälleliga
              uppgifter av olika slag.
            </seg>
            <seg xml:id="i-98e0453cb53c0c76-0">
              Men det är också så att staten inte bara har tillgångar, staten
              har också skulder, Ulla Andersson. De skulder som vår generation
              har på kreditsidan i balansräkningen är ungefär 1 230 miljarder
              kronor, och de statliga företagen representerade förra året ett
              värde på ungefär 675 miljarder kronor. Vi har sagt att vi vill
              minska statens skuldbörda med ungefär 150 miljarder kronor under
              denna mandatperiod. Det är trots allt en ganska liten del av det
              statliga ägandet som vi tänker oss att förändra under mandatperioden.
              Men på detta sätt nedbringar vi den statliga bruttoskulden till
              under 30 procent av bruttonationalprodukten. Vi skapar alltså
              ett utrymme för politiker som Ulla Andersson att fatta beslut
              om hur vi ska fungera framöver, när den demografiska situationen
              ser något annorlunda ut än vad den gör i dag och staten måste
              ha större marginaler.
            </seg>
            <seg xml:id="i-0be77828fa562fc3-0">
              Vi vet att dessa företag går bra just nu, men kan Ulla Andersson
              garantera att de fortsätter att ge de enorma vinster som de ger
              i dag mycket beroende på de el- och teleräkningar som Ulla Anderssons
              väljare kanske inte är så glada åt och som ger dessa miljardvinster
              till Vattenfall och till Telia Sonera. Är det verkligen långsiktigt
              uthålliga vinster som vi kan räkna med, oberoende av hur konjunkturen
              ser ut? Vi tror att nu är det ett bra läge att minska det statliga
              ägandet.
            </seg>
            <seg xml:id="i-37131478e098abda-0">
              När det gäller den första frågan är det som jag sade i mitt svar
              att på telekommarknaden har vi ett inflytande genom den lagstiftning
              som vi har och genom tillsynsmyndigheten Post- och telestyrelsen,
              inte genom att vi äger en av ett antal operatörer på den marknaden.
            </seg>
          </u>
          <note type="speaker" xml:id="i-c350ce40d3d0087c-0">
            Anf. 4 ULLA ANDERSSON (v):
          </note>
          <u who="ulla_andersson_97add8" xml:id="i-56d20248aa8135dc-1">
            <seg xml:id="i-0e8d90d7fc104057-0">
              Herr talman! Statsrådet pratade om en mer mottaglig publik. Jag
              har för mig att det var statsministern som sade att det skulle
              bli en lyssnande regeringen, men av det märker vi mycket lite
              i statsrådets pläderingar för utförsäljning av bolagen.
            </seg>
            <seg xml:id="i-2cb619ef38ee217e-0">
              Vi kan konstatera att det av marknadsekonomer och även av andra
              brukar ses som oerhört viktigt att staten äger de så kallade naturliga
              monopolen, just för att de är naturliga monopol. Vi har till exempel
              elnäten, som statsrådet också tog upp. För ett tag sedan var det
              ett antal ledande näringslivsföreträdare som gick ut och krävde
              en återreglering, det vill säga att staten åter skulle ta över
              näten eftersom marknaden inte fungerade.
            </seg>
            <seg xml:id="i-e02b9ba1ecd6937a-0">
              Visst kan man ha kritik mot övervinster i både Vattenfall och
              Telia, men det handlar om hur vi använder vårt ägande och vad
              vi vill använda de bolagen till. I fjol fick vi 66 miljarder i
              vinst i de bolag som nu är till salu. Det är åtminstone vinster
              som på något sätt går tillbaka till alla som äger dessa gemensamma
              bolag. Säljer vi ut dem är det några få som får väldigt tjocka
              plånböcker.
            </seg>
            <seg xml:id="i-5c373e7aff508bb2-0">
              Jag har en fråga till statsrådet: Vilka är det som ska köpa dessa
              företag? Det pratar du sällan om. Vilka människor är det som ska
              ta över dessa företag? Och vilka är det som tjänar på att naturliga
              monopol i vissa fall i stället för att gå tillbaka till allmänheten
              ska gå tillbaka till privata kapitalägare i synnerhet?
            </seg>
            <seg xml:id="i-012d9d767bc57ff4-0">
              Jag ska ta upp detta med våra skulder, precis som statsrådet
              gärna gör. Sverige är ett av få OECD-länder som har nettotillgångar.
              Vi är den tredje rikaste staten. EU har ett mål på att den så
              kallade bruttoskulden vilket är ett mycket konstigt uttryck eftersom
              det inte säger något om vad man äger eller vad man har använt
              de lån man har till eller vilken avkastning de ger ska vara 60
              procent. Sverige är nere i 40 procent. Vi har en nettotillgång
              på ungefär 500 miljarder i dag. Att välja att betala av på statsskulden,
              vilket skulle ge ungefär 5 miljarder i lägre räntor, när de bolag
              som föreslås säljas ger avkastning på 16 miljarder är en ekonomisk
              förlust på ungefär 1 000 kronor ja, till och med mer per invånare
              i Sverige.
            </seg>
            <seg xml:id="i-412cac746743be26-0">
              Argumenten håller inte. Tyvärr tänker ni inte ändra er. Ni kommer
              att genomföra försäljningarna, och vi har en proposition som snart
              ska hanteras i kammaren. Men det skulle vara intressant att höra
              om inte statsrådet kunde vara lite mer öppen och lyssnande och
              inse att vi kan använda de intäkter vi får till att öka det offentliga
              ägandet igen, till att hjälpa till i energiomställning och miljöomställning
              till exempel, till att se till att vi har infrastruktur i hela
              landet inom många olika områden. I stället tänker statsrådet göra
              samma misstag som man har gjort tidigare. Jag har förstått att
              han återigen tänker lyfta upp Telias nät och lägga ut det till
              försäljning.
            </seg>
            <seg xml:id="i-6f6a5040ba070859-0">
              I en intressant debattartikel kritiserade Björn Rosengren både
              sig själv och statsrådet för att man hade begått detta misstag.
              Men Odell verkar inte ha lärt sig av sina tidigare misstag.
            </seg>
            <seg xml:id="i-bb60fed6ef785997-0">
              Vilka är det som ska ta över? Är det den procenten i Sverige
              som är rikast och redan äger 25 procent av den totala nettoförmögenheten?
              Är det en rysk oligark som ska ta över Telia? Är det en amerikansk
              jätte som ska ta över Vin &amp; Sprit och ska vi förlora massvis med
              arbetstillfällen i Kristianstad? Låt oss höra!
            </seg>
          </u>
          <note type="speaker" xml:id="i-e79c48fb1213376c-0">
            Anf. 5 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-2">
            <seg xml:id="i-9ae617ec4874e395-0">
              Herr talman! En lyssnande regering, sade Ulla Andersson. Vi lyssnar
              på våra väljare. Vi gick i god tid före valet ut och talade om
              precis vad vi tänkte göra. Vi talade om för väljarna vilka företag
              som vi avsåg att se till att ge bättre förutsättningar att utvecklas.
              Nu genomför vi detta. Och jag tror att också Ulla Andersson förstår,
              när hon talar om demokrati, att detta är det enda rimliga att
              göra.
            </seg>
            <seg xml:id="i-fd160b3e1a4608c5-0">
              Vilka ska köpa och vilka tjänar på detta? Vi kommer att ha en
              transparent process runt detta. Jag kommer att fortlöpande informera
              riksdagen och de berörda utskotten om hur detta går till. Vi är
              nu inne i en analysfas där vi tittar på just den typ av frågor
              som Ulla Andersson tar upp. Det är viktiga frågor, och vi kommer
              att ställa stora krav, men vi får återkomma till det i diskussioner
              framöver.
            </seg>
            <seg xml:id="i-6a4021065fd00e67-0">
              Däremot, herr talman, är det alldeles solklart att några naturliga
              monopol aldrig kommer att säljas till privata intressenter. Det
              är en otänkbarhet. Ett statligt monopol är en sak, men ett privat
              monopol är ännu värre. Ulla Andersson talar om Telias nät. Men
              Telias nät är inte det enda nätet. Det finns ett antal andra nät.
              Dessutom regleras detta hårt och tydligt av staten och PPM följer
              upp detta. Vi har möjligheter, utan att äga infrastruktur, att
              tala om hur tillgängligheten i infrastrukturen ska arrangeras.
            </seg>
            <seg xml:id="i-e9bc83de69c61f52-0">
              Ulla Andersson talar om att staten har stora tillgångar. Hur
              är det egentligen? Är de 900 miljarder som finns i AP-fonderna,
              varav nästan 250 miljarder i det så kallade PPM-systemet, som
              är den stora posten, statens tillgångar? Menar Ulla Andersson
              att vi kan ta av AP-fondernas medel till löpande kostnader? Är
              det Vänsterpartiets mening? Det ligger indirekt i det som Ulla
              Andersson säger. Tittar Ulla Andersson på statens balansräkning
              kommer hon att finna att de inte alls är tillgängliga för politikerna
              i denna kammare att använda till olika mer eller mindre, gärna
              mer, angelägna projekt. Vi måste hitta annan typ av finansiering
              och då är det viktigt att nedbringa skuldsidan.
            </seg>
            <seg xml:id="i-2e5aa9c06b4bdcf7-0">
              Detta gäller väl också i alla hushåll. Det är en god princip
              att man ser över sina skulder. Även om man har tillgångar som
              ger god avkastning är det inte säkert att de alltid gör det. Så
              det är oerhört viktigt för oss att titta på skuldsidan.
            </seg>
            <seg xml:id="i-75e52c0d15b55f14-0">
              Det finns så klart en diskussion när det gäller nya ändamål för
              de försäljningsinkomster som kommer här. Jag tycker att den är
              intressant. Men det som gäller är ändå det vi har sagt till väljarna,
              att det här ska användas för att amortera på statens skuld. Det
              kommer en diskussion om detta, och vi kommer väl alla att delta
              i den. Men tills vidare är det detta som gäller.
            </seg>
          </u>
          <note type="speaker" xml:id="i-f908df0a418ace8d-0">
            Anf. 6 ULLA ANDERSSON (v):
          </note>
          <u who="ulla_andersson_97add8" xml:id="i-56d20248aa8135dc-2">
            <seg xml:id="i-a1c025393090924f-0">
              Herr talman! Jag kan konstatera att statsrådet undviker att svara
              på en del av mina frågor och liksom försöker vilseleda dem som
              är åhörare i den här debatten till att tro att jag på något sätt
              skulle vilja använda AP-fonderna till något som jag inte har åsyftat.
            </seg>
            <seg xml:id="i-327424ebc2d373a0-0">
              Det är ju så, om du läser i er egen budgetproposition från i
              höstas, att man kan se att statens nettoskuld, det är alltså de
              nettotillgångar staten har, det är lite konstiga ekonomiska uttryck,
              2006 var 430 miljarder. Den beräknas bli ungefär 500 miljarder
              i år. Vi är det tredje rikaste landet i världen, och man kan konstatera
              att hade vi behållit skogen i det allmännas ägo hade vi haft samma
              tillgångar som Norge har med sin olja i det allmännas ägo i dag.
              Det finns ett synsätt som vi absolut inte delar, statsrådet och
              jag.
            </seg>
            <seg xml:id="i-66bf687122b41a5f-0">
              Men statsrådet säger att han lyssnar på sina väljare. Då kan
              vi se att Göteborgs-Posten har gjort en stor undersökning. I den
              konstateras att det inte finns någon majoritet för det här förslaget
              över huvud taget. 44 procent säger absolut nej. 33 procent kan
              tänka sig att det är en bra affär. 24 procent har inte bestämt
              sig enligt den här undersökningen. Så ni har ju ingen majoritet
              bakom er för förslaget. Det tycker jag är intressant i sig. Du
              säger att naturliga monopol ska ägas av samhället gemensamt. Ändå
              anser du att det kopparnät som vi har gemensamt i dag ska säljas
              ut. Det är till att prata med lite kluven tunga här!
            </seg>
            <seg xml:id="i-bb68a516b4c70352-0">
              Det finns egentligen ganska mycket att säga kring de här utförsäljningarna,
              men jag förstår ju att statsrådet inte tänker lyssna på några
              goda råd eller ta till sig av något i den här debatten. Han vill
              inte ens ta till sig av de borgerliga morgontidningar som talar
              om att staten riskerar att försämra konkurrensen på till exempel
              bankmarknaden, att det är en dålig affär för medborgarna och att
              det finns oerhört mycket i de här bolagen som kräver en väldigt
              lång process för att vi över huvud taget ska kunna hantera en
              försäljning. Till detta använder alltså statsrådet våra egna skattemedel;
              till att sälja ut vår gemensamma egendom.
            </seg>
          </u>
          <note type="speaker" xml:id="i-616ba79c4e64789a-0">
            Anf. 7 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-3">
            <seg xml:id="i-e842e6b20c823d0a-0">
              Herr talman! Det är alltid spännande att diskutera med Ulla Andersson.
              Det är vida vyer och intressanta områden som vi diskuterar. Jag
              vill börja med att korrigera en sak. Jag sade att nätet kontrolleras
              av PPM, alltså Premiepensionsmyndigheten. Så är det inte. Det
              är naturligtvis PTS, Post- och telestyrelsen, som kontrollerar
              det. Det finns andra nät, sade jag. Vi har mobilnätet. Vi har
              kabelnätet. Vi har elnätet. Det finns väldigt många sätt att få
              access i dag. Det hindrar inte att det är en viktig sak att vi
              har goda förhållanden, som medger konkurrens, i alla de här näten.
            </seg>
            <seg xml:id="i-47c28f8caeebaffc-0">
              Jag kan hålla med om en sak. Det är en omfattande och mycket
              noggrann process innan de här företagen ska få nya ägare. Vi kommer
              att vara mycket noga med att se till att de marknader som de opererar
              på kommer att ha minst lika god konkurrens som i dag. Vi kommer
              att se till att det vid en samlad bedömning blir den affärsmässigt
              bästa lösningen för det svenska folkhushållet när de här transaktionerna
              är avslutade.
            </seg>
            <seg xml:id="i-119d52e0aa0fa605-0">
              Jag tycker ändå att det är synd att Ulla Andersson har hamnat
              i missionen att på något sätt vara en lite skrämselinriktad ledamot.
              Vi hörde att Mona Sahlin nu har ett beting att försöka få ihop
              någon sorts skuggregering, antar jag, för kommande mandatperiod.
              Jag har hittills trott att det har varit Thomas Östros som har
              varit vikt åt att vara skrämselminister i det skuggkabinettet
              men jag ser nu att också Ulla Andersson har goda utförsgåvor på
              det området.
            </seg>
          </u>
          <note xml:id="i-196f739f42e2f799-0">
            Överläggningen var härmed avslutad.
          </note>
          <note xml:id="i-7854e52605b3c440-0">
            5 § Svar på interpellation 2006/07:332 om herrelösa fastigheter
            i Hästhagen
          </note>
          <note type="speaker" xml:id="i-1137bc3e4369f084-0">
            Anf. 8 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-4">
            <seg xml:id="i-d696b264c4db0cc8-0">
              Herr talman! Agneta Gille har frågat mig vilka åtgärder jag har
              vidtagit för att hitta en lösning för de herrelösa husen i Tierps
              kommun samt om jag ämnar vidta åtgärder för att denna fråga ska
              kunna avgöras redan till vårens budget.
            </seg>
            <seg xml:id="i-aceb912d391b140b-0">
              Som jag tidigare har nämnt i ett svar på en riksdagsfråga anser
              jag att det är angeläget att frågan om husen på den herrelösa
              fastigheten i Hästhagen får en lösning, och detta ärende bereds
              nu inom Regeringskansliet. Jag vill också passa på att säga att
              det inom Regeringskansliet gjorts en översiktlig inventering av
              herrelösa fastigheter i Sverige. Eftersom frågan fortfarande är
              under beredning har jag dock ännu inte möjlighet att uttala mig
              om hur en lösning kommer att se ut.
            </seg>
          </u>
          <note type="speaker" xml:id="i-7d114d828aae19a4-0">
            Anf. 9 AGNETA GILLE (s):
          </note>
          <u who="agneta_gille_26934c" xml:id="i-0aa45dc353081f76-0">
            <seg xml:id="i-afafae19b5038be4-0">
              Herr talman! Frågan om Hästhagens lösning har varit en följetong,
              det ska jag också erkänna. Det har varit en svår och lång process
              att hitta en lösning på detta problem med de herrelösa husen i
              det lilla brukssamhället Söderfors, norr om Tierp i Tierps kommun.
              Men det är inte bara en fastighet, som det står i svaret, utan
              det är flera. Det är ett bostadsområde med ett antal stora flerbostadshus.
              Det är ca 150 bostäder som inte alls har någon ägare. Området,
              för er som inte varit där, är väldigt spöklikt. Det är ogästvänligt.
              Det är kusligt. Det är huskroppar utan fönster. Det är tapeter
              som har ramlat och lossnat och som fladdrar när vinden far genom
              huskropparna. Det är raserat och nedklottrat. Jag har med mig
              bilder om det är så att statsrådet också skulle vilja se.
            </seg>
            <seg xml:id="i-9c67db17fda4cf30-0">
              En rivning av dessa hus skulle kosta ca 10 miljoner kronor. Vi
              socialdemokrater har jobbat hårt med den här frågan för att hitta
              en lösning, och till sist fann vi en lösning. Staten skulle dela
              kostnaden med Tierps kommun. Man skulle sätta in 5 miljoner kronor
              var och frågan hade sin lösning. Men ärendet, som nu åter har
              tagits upp i länsrätten, skulle kunna avslutas om regeringen löser
              det här snarast. Om jag skulle kunna få ett besked i dag så behöver
              inte Tierps kommun lämna in de underlag som länsrätten kräver
              till i morgon.
            </seg>
            <seg xml:id="i-d8e5f597dbe3caa7-0">
              Ärendet var helt utrett och klart. Det låg färdigt i Finansdepartementet
              hösten 2006. När den moderatstyrda regeringen sedan tog över makten
              var det första ni gjorde att ta bort detta ärende från budgeten
              fast det fanns där och trots att era egna riksdagsledamöter hade
              lovat att om det bara blev en borgerlig regering skulle detta
              ärende lösas omgående. Jag har ett pressmeddelande som har gått
              ut från de borgerliga ledamöterna från Uppsala län. Jag har med
              mig det som bevis på deras löfte om att om det bara blir en borgerlig
              regering ska pengar avsättas för att riva de herrelösa husen i
              Söderfors i Tierps kommun.
            </seg>
            <seg xml:id="i-4b28d33708a22fcb-0">
              Jag har som sagt ställt en skriftlig fråga tidigare till statsrådet
              Odell i ärendet. Även då fick jag till svar att frågan skulle
              beredas ytterligare. Man måste göra en ny inventering i regeringen,
              sade man. Det sade man också i finansutskottets debatt här i kammaren.
            </seg>
            <seg xml:id="i-f98e1031cc261727-0">
              Mats Odell, jag har ju suttit i finansutskottet tillsammans med
              dig, och jag måste fråga dig: Vad hade du tyckt om det svar som
              jag nu har fått av dig? När du satt i opposition, vad hade du
              då tyckt och sagt i debatten om du hade varit den som interpellerat
              och du hade fått svaret att frågan fortfarande bereds? Jag är
              övertygad om att du hade sagt: Med detta svar kan jag utläsa att
              pengarna nu kommer i vårpropositionen. Du kanske inte vill avslöja
              det här och nu, men i det här svaret läser jag ut att pengarna
              kommer i vårpropositionen. Har jag inte rätt, Mats Odell?
            </seg>
          </u>
          <note type="speaker" xml:id="i-f5a4fa889f65fbd0-0">
            Anf. 10 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-5">
            <seg xml:id="i-6430c491428b0dbb-0">
              Herr talman! Jag tycker att det är trevligt att debattera med
              min gamla kollega från finansutskottet, Agneta Gille.
            </seg>
            <seg xml:id="i-2f7d0d0f92c3c547-0">
              Jo, jag hade nog låtit ungefär som du gör här i dag om jag hade
              varit i opposition. Skillnaden är att jag nu inte är i opposition
              utan har ansvar inte bara för Hästhagen i Tierp utan för hela
              vårt vackra land när det gäller möjliga herrelösa fastigheter.
              Vi har sett att det finns ganska många sådana. Vi har gjort en
              inventering av hur många ytterligare som ramlar in på bordet om
              det här blir ett prejudikat.
            </seg>
            <seg xml:id="i-8d335180accc4de5-0">
              Jag kan något lugna Agneta Gille med att det inte ser så alarmerande
              ut som man kanske trodde.
            </seg>
            <seg xml:id="i-9171902da87b2cdb-0">
              Jag har också sett bilder på hur det ser ut på den här platsen.
              Det är ingen vacker syn, och det är farligt. Jag har faktiskt
              läst allt underlagsmaterial som jag har fått om det här. Jag tycker
              att det är oerhört viktigt att vi kan sköta detta på ett bra och
              grannlaga sätt.
            </seg>
            <seg xml:id="i-3550639cad2f87a2-0">
              Det är ju en prekär situation när man är ansvarig att man inte
              kan ge något svar exakt vid den tid då kammarkansliet har lagt
              vår interpellationsdebatt.
            </seg>
            <seg xml:id="i-0d0b1a12e55fbc83-0">
              Ofta svarar man att ärendet bereds i Regeringskansliet. Då kan
              man se kanske ännu en mandatperiod framför sig. Jag skulle vilja
              säga: Ärendet bereds nu i Regeringskansliet.
            </seg>
            <seg xml:id="i-76c18f82039fc2a2-0">
              Det är allt jag kan säga just nu. Mandatperioden är inte slut,
              Agneta Gille. Den har i stort sett bara börjat.
            </seg>
          </u>
          <note type="speaker" xml:id="i-7085701a6c0437e0-0">
            Anf. 11 AGNETA GILLE (s):
          </note>
          <u who="agneta_gille_26934c" xml:id="i-0aa45dc353081f76-1">
            <seg xml:id="i-c882dd20a8ee7be1-0">
              Herr talman! Det var väl inte direkt något svar av statsrådet
              Odell.
            </seg>
            <seg xml:id="i-820b324c29c5c95d-0">
              Jag har samlat på mig vad dina partikamrater och de borgerliga
              ledamöterna i Uppsala län har sagt och vad man har sagt i interpellationsdebatter,
              i motioner och i utskottsdebatterna här i kammaren i den här frågan.
              Orden har inte varit snälla. Det har varit hårda anklagelser om
              att detta måste få en ytterligt snabb lösning.
            </seg>
            <seg xml:id="i-bf0678a7b13c7a51-0">
              Jag har med mig några bevis på det. Mats Odell kanske inte har
              sett vad hans kamrater i den borgerliga ledningen har sagt.
            </seg>
            <seg xml:id="i-ffe0a8de04c931fb-0">
              En partikollega, Mikael Oscarsson, besökte Hästhagen. Han gick
              sedan direkt ut och sade: Det här bör staten betala rivningen
              av. Då pratade han kanske inte bara om en delning, utan han menade
              att staten i slutändan bör bekosta rivningen av Hästhagen i Söderfors.
              Det anser riksdagsman Mikael Oscarsson som hade gjort ett besök
              i Hästhagen.
            </seg>
            <seg xml:id="i-399fd9c518bed857-0">
              Det blir mer. Jag har försökt pressa den nuvarande regeringen
              om varför man tog bort detta, som redan var berett, från budgeten.
              Statsrådet Odell sade att det ser väldigt bra ut. Det visste vi
              ju redan. Ärendet var ju färdigt. Det fanns klart i Finansdepartementet.
              Man hade tittat på det, man hade gjort en inventering. Det var
              klart och man kunde bevilja de fem miljonerna till Tierps kommun.
            </seg>
            <seg xml:id="i-dd91f338dad334a1-0">
              Det visste ju också de borgerliga ledamöterna.
            </seg>
            <seg xml:id="i-b1238e6ed7d28d77-0">
              Jag hade hoppats att Cecilia Wikström och Mikael Oscarsson skulle
              delta i den här debatten. Men de lyser med sin frånvaro i den
              här viktiga debatten där de tidigare var så på hugget, men i dag
              inte är det. Det är märkligt. Cecilia Wikström har sagt: Jag har
              utverkat ett muntligt löfte från Regeringskansliet att man ska
              återställa de utlovade pengarna i vårbudgeten. Det är ett löfte,
              säger Cecilia Wikström.
            </seg>
            <seg xml:id="i-3a241c60f692be1a-0">
              Det märkliga är att detta dementerar Patrick Joyce som är biträdande
              samordningschef på Statsrådsberedningen. Inget är spikat och klart.
              Folkpartiet får ta upp frågan i förhandlingarna om tilläggsbudgeten,
              säger han.
            </seg>
            <seg xml:id="i-4a544b905583787f-0">
              Vad ska vi tro? Vad är det som gäller? Får man lova och säga
              vad man vill i ett ärende som man tycker är väldigt viktigt, utan
              att förankra det i regeringen, utan att Mats Odell har kunnat
              ge ett löfte?
            </seg>
            <seg xml:id="i-8b7dcad3a11b6aac-0">
              På ett annat ställe står det: Riksdagsledamöterna Rigmor Stenmark,
              Erik Ullenhag, Cecilia Wikström och Mikael Oscarsson har drivit
              frågan hårt i flera år. Samtliga säger att det är omöjligt att
              riva upp finansieringen med hedern i behåll.
            </seg>
            <seg xml:id="i-f3e5db67e6f048e7-0">
              Varför kommer inte finansieringen, Mats Odell? Jag vill ha besked.
              Jag vill ha svar.
            </seg>
            <seg xml:id="i-543011182c224c95-0">
              Wikström säger också att pengarna ska avsättas i vårpropositionen
              då regeringen har en chans att göra justeringar. Allt är klart
              och alla är med om detta, säger hon.
            </seg>
            <seg xml:id="i-6b385a8e926e57d4-0">
              Snälla Mats Odell, kan inte du säga till mig nu att det är färdigt?
              Ärendet var ju redan klart. Lova nu Tierps kommun att det kommer
              pengar. Det handlar om 5 miljoner för att göra en överenskommelse
              där Tierps kommun betalar en del och staten betalar en del. Vi
              behöver få ett slut på det här. Jag vill ha ett besked av statsrådet
              Odell.
            </seg>
          </u>
          <note type="speaker" xml:id="i-b5168472e4c25a0e-0">
            Anf. 12 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-6">
            <seg xml:id="i-0c200d3357ba5ea9-0">
              Herr talman! Vi får ju överväldigande bevis på att hela den parlamentariska
              klaviaturen spelar ett enda ackord, nämligen: Gör något åt Hästhagen
              i Tierp.
            </seg>
            <seg xml:id="i-9791aabd0c72b9d7-0">
              Det håller vi på med. Agneta Gille brinner av längtan att få
              ett besked här i dag. Tyvärr kommer hon inte att kunna få det.
              Agneta Gille vet ju, efter att själv ha stått mycket nära regerandets
              begränsningar, att det inte går. Innan en fråga är klar kan man
              inte stå i kammaren och ge besked. Det vore kontraproduktivt om
              jag stod här och sade något innan ärendet är färdigberett. Det
              är inte bra att göra det.
            </seg>
            <seg xml:id="i-244554a58d51a163-0">
              Agneta Gille frågar om man får säga och göra vad man vill i politiken.
              Ja, det får man. Men man kommer att utvärderas av sina väljare.
              Det är naturligtvis den grund som även jag vilar på när jag nu
              ska hantera den här frågan.
            </seg>
            <seg xml:id="i-594b1dcb232cb3bf-0">
              Agneta Gille får ge sig till tåls ytterligare något innan det
              kommer besked om hur det blir med den här frågan. Vi arbetar intensivt
              med att den ska få en snar och god lösning.
            </seg>
          </u>
          <note type="speaker" xml:id="i-6b11bbd6c5b5c2f9-0">
            Anf. 13 AGNETA GILLE (s):
          </note>
          <u who="agneta_gille_26934c" xml:id="i-0aa45dc353081f76-2">
            <seg xml:id="i-8bfbc523c5757ea4-0">
              Herr talman! Det jag kan utläsa av svaret gör mig, som jag sade
              tidigare, ganska övertygad om att det kommer att få en lösning
              eftersom lösningen redan fanns från den socialdemokratiska regeringen.
              Allt var klart.
            </seg>
            <seg xml:id="i-bf9373bde8169192-0">
              Nu handlar det om att få till det här i vårpropositionen. Jag
              förstår strategin och jag förstår att statsrådet Odell kanske
              vill låta de borgerliga ledamöterna hemma i Uppsala län få möjlighet
              att presentera det här på ett bra sätt när VÅP:en presenteras.
              Jag förstår strategin, och jag kanske hade agerat snarlikt själv.
            </seg>
            <seg xml:id="i-adb1a1c648bde44d-0">
              Det skulle underlätta oerhört mycket för Tierps kommun och för
              de jurister som arbetar med detta om de fick ett besked redan
              nu. Det är väl ändå så, Mats Odell, att ni har kommit ganska långt.
              Ni bör, som ansvarig regering, ha kommit långt med ert arbete
              när det gäller vårpropositionen. Där ska det här finnas med. Då
              bör du också kunna ge ett besked till Tierps kommun och till mig
              här i dag.
            </seg>
          </u>
          <note type="speaker" xml:id="i-e68e5a06d1c77187-0">
            Anf. 14 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-7">
            <seg xml:id="i-60c73bc4fd6b3e07-0">
              Herr talman! Agneta Gille ger sig inte jag bör i dag kunna ge
              ett besked.
            </seg>
            <seg xml:id="i-dc87c2d4448da9d7-0">
              Om Agneta Gille tar fram de där bilderna och tittar på dem kommer
              det att framgå att ogräset är ganska högt. Det har vuxit träd
              mellan husen. De senaste tolv åren har ju en Agneta Gille mycket
              närstående regering haft ansvaret för detta. Jag tycker att det
              är bra att ni i samband med den senaste budget som lades samlade
              er till detta.
            </seg>
            <seg xml:id="i-d84be19d47bcc587-0">
              Jag kollade med min medarbetare som hade samma arbete under den
              förra regeringen. Det var fel på en punkt. Det nya nu, Agneta
              Gille, är att inventeringen har gjorts. Den hade inte gjorts när
              ni lade in detta i propositionen. Det var därför vi tog ut den.
              Nu har inventeringen gjorts och den ligger till grund för detta.
            </seg>
            <seg xml:id="i-0dd3b4ac963537a2-0">
              Herr talman! Jag upprepar att jag hoppas att vi kan komma med
              ett besked så fort som möjligt om vad som händer med den mycket
              tragiska bild som man ser när man kommer till det vackra Tierp.
            </seg>
          </u>
          <note xml:id="i-196f739f42e2f799-1">
            Överläggningen var härmed avslutad.
          </note>
          <note xml:id="i-2b66445cbadedf36-0">
            6 § Svar på interpellation 2006/07:338 om allmännyttans framtid
          </note>
          <note type="speaker" xml:id="i-688b3fedea936074-0">
            Anf. 15 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-8">
            <seg xml:id="i-db0d07c45cc44917-0">
              Herr talman! Egon Frid har ställt en interpellation om allmännyttans
              framtid. Han har frågat mig om jag avser att gå EU-kommissionen
              till mötes och förändra allmännyttans förutsättningar eller om
              jag kommer att agera för att föra hem denna fråga om allmännyttans
              framtid till Sverige.
            </seg>
            <seg xml:id="i-67eba28520430021-0">
              Vidare har Egon Frid frågat mig om jag är beredd att medverka
              till att Sverige även fortsättningsvis har starka parter vid förhandlingarna
              på den svenska hyresmarknaden.
            </seg>
            <seg xml:id="i-903f87bf8502d2fb-0">
              Bostadspolitiken är huvudsakligen en nationell fråga, inte en
              gemenskapsfråga. Däremot finns det en rad gemenskapsregler som
              syftar till att säkerställa att konkurrens mellan olika aktörer
              sker på lika villkor. Stöd i olika former ska därför enligt fördraget
              endast kunna ske under särskilda förutsättningar. Dessa regler
              är generella, och något särskilt undantag för bostadspolitiken
              finns inte. Med detta sagt vill jag betona betydelsen av att bostadspolitiken
              utformas nationellt, inte av kommissionen i Bryssel. Men även
              om den nationella bostadspolitiken skiljer sig åt mellan olika
              länder så måste man följa de grundläggande spelreglerna man gemensamt
              kommit överens om.
            </seg>
            <seg xml:id="i-27a9c16eea043cc4-0">
              Just i syfte att föra hem frågan om villkoren för allmännyttan
              har jag, som jag den 28 februari i år också redovisade i svaret
              på en fråga av Carina Moberg, socialdemokrat, tagit initiativ
              till samtal med organisationerna på hyresmarknaden i syfte att
              skapa en samsyn i dessa frågor. Det är min målsättning och förhoppning
              att villkoren för allmännyttan och bostadspolitiken ska avgöras
              i Sverige, inte i Bryssel.
            </seg>
            <seg xml:id="i-868979600092500d-0">
              När det gäller organisationernas roll på den svenska hyresmarknaden
              vill jag klargöra att denna ytterst bestäms av deras respektive
              medlemmar. Inom bostadssektorn finns det en lång tradition av
              att välorganiserade intresseföreträdare möts i samråd och förhandlingar
              om villkoren för hyresgästerna. I hyresförhandlingslagen finns
              också ett grundläggande regelverk som klargör roll- och ansvarsfördelningen
              mellan parterna. Min bedömning är att organisationerna inom sektorn
              även i framtiden kommer att ha betydelsefulla uppgifter på hyresmarknaden.
            </seg>
          </u>
          <note type="speaker" xml:id="i-e693920e9f043ae9-0">
            Anf. 16 EGON FRID (v):
          </note>
          <u who="egon_frid_c86215" xml:id="i-a7bc028913295976-0">
            <seg xml:id="i-530e5ece80a6cdc1-0">
              Herr talman! Tack, Mats Odell, för svaret. Jag har med mig en
              bok här i dag som du, Mats Odell, gärna får läsa när du saknar
              litteratur. Den heter Allmännyttan: välfärdsbygge 18502000 . Jag
              ska börja med att citera ur Klas Rambergs bok. Min förhoppning
              är att man framledes inte räddhågat skall hålla fast vid en allmännytta
              formad av och för en annan historisk situation. Inte heller skall
              man slänga ut barnet med badvattnet och rent principiellt förkasta
              varje form av allmännytta. Den historiska erfarenheten visar att
              varken segregation eller regional obalans finner sin lösning enbart
              genom de fria marknadskrafterna. Den sista tidens praktiska omprövningar
              har också visat att det går att förena demokratisk utveckling
              med ekonomisk effektivitet. Bostadsfrågan borde få vara och förbli
              en samhällsfråga.
            </seg>
            <seg xml:id="i-ec5378c1ab18b78c-0">
              Åsikterna i detta citat delar jag och Vänsterpartiet. Avsikten
              med denna interpellation är att vi vill att Mats Odell ska stå
              upp för allmännyttan och att den utgör en betydande roll för en
              stabil bostadsmarknad där allmännyttan bidrar till stabilitet
              och stöder fastighetsägarna betydligt mer än den påstådda konkurrenssnedvridning
              som fastighetsägarna anser sker genom allmännyttan i Sverige.
            </seg>
            <seg xml:id="i-1ca424e6a909e493-0">
              Vore det inte på sin plats att Mats Odell är lika tydlig som
              sin statsrådskollega Anders Borg är när han säger att vi ska försvara
              och stå upp för parterna på den svenska arbetsmarknaden? Borde
              inte statsrådet säga att regeringen stöder den svenska bostadsmodellen
              och vill ha kvar de starka parterna i den svenska bostadspolitiken?
              Allmännyttan, fastighetsägarna och Hyresgästföreningen har samma
              intresse av och ansvar för att ha en stabil bostadsmarknad som
              utgör grunden i den svenska bostadspolitiken: den svenska hyresrätten.
            </seg>
            <seg xml:id="i-3217cdfe9d9d7906-0">
              Jag och Vänsterpartiet är tacksamma för att statsrådet är tydlig
              med att bostadspolitiken är en i huvudsak nationell fråga och
              inte en gemensamhetsfråga, alltså en EU-fråga. Mats Odell har
              rätt när han säger att bostadspolitiken är en nationell fråga
              och även då han säger att det finns en rad gemensamhetsregler
              som syftar till att säkerställa att konkurrens mellan olika aktörer
              sker på lika villkor. En fråga som inställer sig är dock hur konflikten
              om den svenska allmännyttan hamnade i allt det här.
            </seg>
            <seg xml:id="i-0715464e8a7e9234-0">
              Den tidigare regeringen betonade i sitt svar till kommissionen
              vikten av den svenska allmännyttans sociala inriktning, alltså
              den allmänna inriktningen, och menade att detta är förenligt med
              ett särskilt undantag som finns i statsstödsreglerna. Denna uppfattning
              delar Vänsterpartiet. Allmännyttan är det enskilt viktigaste verktyget
              för att kunna föra en sådan politik. Såvitt vi vet finns det heller
              ingen egentlig önskan hos kommissionen att lägga sig i medlemsländernas
              bostadspolitik. Det är snarast fastighetsägarna som verkar fast
              beslutna att ändra det svenska hyressystemet genom EU-beslut.
            </seg>
            <seg xml:id="i-9bfa9dff6eadff97-0">
              Är det inte dags att regeringen genom statsrådet Mats Odell betonar
              samma uppfattning som den förra regeringen och till kommissionen
              påtalar vikten av den svenska allmännyttans sociala, allmänna
              inriktning och menar att den är förenlig med det särskilda undantag
              som finns i statsstödsreglerna?
            </seg>
          </u>
          <note type="speaker" xml:id="i-fdb08ef87aac4162-0">
            Anf. 17 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-9">
            <seg xml:id="i-b6d65eef8920fca4-0">
              Herr talman! Jag tycker att Egon Frids interpellation är intressant.
              Där framgår att hans parti också har varit i direktkontakt med
              kommissionen. Det tycker jag är bra. Det vittnar om ett seriöst
              arbete. Egon Frid arbetar noggrant och seriöst med de här frågorna,
              och han har ställt relevanta frågor till mig, som jag också har
              svarat på.
            </seg>
            <seg xml:id="i-c049ff5d04b39b84-0">
              Jag tror dock att kommissionens svar kanske byggde på det svar
              som den förra regeringen gav, där man nämligen sade att man tolkade
              regelverket på ett visst sätt, ett synsätt som kommissionen inte
              delade. Det var säkert det som präglade det svar som Egon Frid
              fick.
            </seg>
            <seg xml:id="i-9d4e304a2c8d29c1-0">
              Min strategi i detta är, som jag redovisade i svaret jag har
              nu haft ett antal möten med parterna att parterna måste bli överens
              om detta här hemma, om en modell som man tror på och som stämmer
              överens med regelverket. Det är den enda långsiktiga lösningen.
              Jag arbetar så gott jag kan för att undanröja hinder som kan finnas
              här hos oss, men ytterst måste parterna bestämma sig för hur de
              vill att det här regelverket ska få formas till en svensk modell.
              I det sammanhanget är jag så att säga mer barnmorska än något
              annat. Det är de själva som utformar detta, och de äger den frågan.
              Vi låter dem arbeta med den, och när de och vi är färdiga med
              detta kommer vi att kommunicera detta till kommissionen. Då hoppas
              vi att frågan tas hem och kan avgöras som sig bör här i vårt land.
            </seg>
          </u>
          <note type="speaker" xml:id="i-08e9a277fe9fbf97-0">
            Anf. 18 EGON FRID (v):
          </note>
          <u who="egon_frid_c86215" xml:id="i-a7bc028913295976-1">
            <seg xml:id="i-999cd1dad963bd61-0">
              Herr talman! Det är viktigt att frågan tas hem, men det är också
              viktigt att regeringen intar en tydlig ståndpunkt om att regeringen
              är beredd att bevara och försvara allmännyttan. Något som jag
              tycker att Mats Odell inte seriöst tittar på i frågeställningen
              i interpellationen är frågan om allmännyttan och Sveriges rätt
              att nationellt få avgöra vår egen allmännytta. Mats Odell hänvisar
              till diskussionerna kring hyressättningssystemet och hyresförhandlingssystemet.
              Det är ju den frågan som avgörs i de partsgrupper som regeringen
              är med och diskuterar kring.
            </seg>
            <seg xml:id="i-f5a2a609337abfcb-0">
              Men det är också viktigt att statsrådet genom regeringen tydligt
              talar om för kommissionen att frågan om den svenska allmännyttan
              och den svenska bostadspolitiken är en nationell fråga som ska
              avgöras inom nationen. Då är det inte förment att mena att statsrådet
              ska ha en uppfattning i den här frågan, en åsikt att förmedla
              till kommissionen, nämligen att vi anser att reglerna tillåter
              oss att ha vår allmännytta eller att vi tolkar reglerna på vårt
              sätt. Det måste väl vara en positiv signal till kommissionen att
              säga till Fastighetsägarförbundet i Europa att de får ta hem den
              här frågan och förhandla med sina parter i Sverige, både när det
              gäller hyressättningssystemet och hyresförhandlingssystemet och
              att vi i Sverige själva ska avgöra om vi får ha en allmännytta.
            </seg>
            <seg xml:id="i-e7e6d83605ed328b-0">
              Det är ju en oerhört viktig central fråga för oss i Sverige att
              få utforma allmännyttan utifrån att vi agerar starkt för att ha
              en svensk social bostadspolitik. Vi vill ju ha en svensk, social,
              allmän bostadspolitik och inte riskera att få kommissionens negativa
              beslut som skulle innebära att vi får en socialt inriktad bostadsstödspolitik
              som så att säga bara stöder människor som hamnat snett och blivit
              utsatta. Vi ska ju ha en allmän, social bostadspolitik. Det är
              därför det är så viktigt att vi slår vakt om den svenska bostadsmodellen
              och den svenska allmännyttan, så att vi får ha den allmänna inriktningen.
              Jag och Vänsterpartiet anser att vi har rätt att kräva av regeringen
              och Mats Odell att ni har en åsikt att presentera för kommissionen.
            </seg>
            <seg xml:id="i-1805e14e53744b9d-0">
              Det är inte riktigt rätt mot Sveriges alla hyresrätter och hyresgäster
              att bara hänvisa till de förhandlingar som finns hos parterna
              för att hitta formerna för ett hyresförhandlingssystem. Här handlar
              det om att slå vakt om allmännyttan och den svenska, den nationella,
              rätten att utforma en egen bostadspolitik. Det här är viktiga
              signaler. Där måste regeringen hjälpa till.
            </seg>
            <seg xml:id="i-8b1639daa99fe58f-0">
              Mats Odell kan inte heller gömma sig bakom den utredning om allmännyttan
              som ska presenteras den 30 november. Med denna tidpunkt finns
              risken att det blir för sent för frågan. Risken finns ju att kommissionen
              tröttnar på att från regeringen inte få en tydlig signal som vägleder
              dem. Det gör att kommissionen tar upp detta som ett faktiskt ärende
              och ger ett utslag som skulle kunna vara oerhört negativt för
              svensk bostadspolitik.
            </seg>
          </u>
          <note type="speaker" xml:id="i-5aa9d31d4cf02e82-0">
            Anf. 19 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-10">
            <seg xml:id="i-f7759c066d5e1707-0">
              Herr talman! Jag tror att Egon Frid och jag drivs av samma ambition
              att på något sätt bevara allmännyttan i Sverige. Hur detta ska
              ske vet varken Egon Frid eller jag. Vi lever i en europeisk union
              där vi har ett gemensamt regelverk. Jag tycker att det är bra
              jag vet inte om Egon Frid också tycker att det är bra.
            </seg>
            <seg xml:id="i-8a9fb1e889aae7b0-0">
              Hur ska vi då göra för att bevara allmännyttan? Ja, det är där
              som den förra regeringen i sin vishet tillsatte en utredare, Mikael
              Koch, som håller på med det här. Han arbetar nu tillsammans med
              parterna.
            </seg>
            <seg xml:id="i-86cab35202ade0ff-0">
              Vi vill åstadkomma ett partsavtal. När det gäller arbetsmarknaden
              tycker vi att det är bra att parterna tar fram kollektivavtal
              jag tror att Egon Frid och jag har samma uppfattning, att det
              är så vi vill ha det. På samma sätt är det här. Men frågan är
              om det är rimligt att staten går in och säger: Så här bör ni teckna
              era avtal. Vi tror att det är de här parterna som, givet det regelverk
              vi lever under, måste komma fram till den uppfattningen.
            </seg>
            <seg xml:id="i-5478c524f6ca080e-0">
              Jag kan naturligtvis tala om för kommissionen vad vi tycker,
              men det får mer karaktären av ett remissvar. I den mån vi ligger
              utanför regelverket bortser de bara från detta.
            </seg>
            <seg xml:id="i-8aa442c60475c625-0">
              Nu har vi hittat en bra modell, och det är att låta parterna
              finna en svensk lösning som vi sedan presenterar för kommissionen.
              Med den modellen tror vi att vi kan ta hem den här frågan. Det
              är det svar jag i dag kan ge Egon Frid.
            </seg>
          </u>
          <note type="speaker" xml:id="i-9bb8d61183dbd704-0">
            Anf. 20 EGON FRID (v):
          </note>
          <u who="egon_frid_c86215" xml:id="i-a7bc028913295976-2">
            <seg xml:id="i-4f6bb67b84bb6a7b-0">
              Herr talman! Statsrådet Mats Odell gör det lite lätt för sig
              när han blandar ihop de här två viktiga frågorna när det gäller
              den svenska rätten att vi själva utformar vår bostadspolitik genom
              att ha och försvara allmännyttan. I och för sig känns det betryggande
              att Mats Odell säger att den svenska bostadspolitiken bör utformas
              nationellt. Statsrådet betonar också så tydligt att det är hans
              målsättning och förhoppning att villkoren för allmännyttan och
              bostadspolitiken avgörs i Sverige, inte i Bryssel. Det är bra
              och viktiga ståndpunkter i sig.
            </seg>
            <seg xml:id="i-f8a5ea84d17b4b47-0">
              Men sedan hänvisar statsrådet till lösningen med det partsarbete
              som sker när det gäller det svenska hyressättningssystemet, hyresförhandlingssystemet.
              Naturligtvis håller jag med statsrådet i fråga om att parterna
              förhandlar och ska göra upp. Enligt den svenska modellen på arbetsmarknaden
              ska vi ha en stark svensk modell även på hyressättningsområdet.
              Men när det gäller om vi får utforma vår svenska bostadspolitik
              eller inte i det nationella parlamentet eller om detta ska avgöras
              av kommissionen är det, menar jag och Vänsterpartiet genom den
              här interpellationen, inte att kräva för mycket av Mats Odell
              som bostadsminister och av den svenska regeringen att säga att
              kommissionen ska ges en signal om att detta inte är en fråga för
              kommissionen. Frågan ska hem till Sverige!
            </seg>
            <seg xml:id="i-2e8ef375d5d7463f-0">
              En sådan tydlig signal är också en signal till svenskarna i den
              europeiska fastighetsägarunionen om att åka hem till sina medlemmar
              i Sverige och förhandla vidare och se att det finns en framkomlig
              väg här, vilket gör att man begär att frågan lyfts hem från kommissionen.
              Ett sådant agerande är den svenska allmännyttan värd.
            </seg>
          </u>
          <note type="speaker" xml:id="i-9669513641a71a21-0">
            Anf. 21 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-11">
            <seg xml:id="i-f44a9e6e2a688efc-0">
              Herr talman! Jag beundrar Egon Frids ihärdighet i dessa frågor.
              Han har en vision. Jag delar den visionen, men hans tro på att
              mina ord till kommissionen om hur jag anser att de bör tolka EU:s
              regelverk har någon inverkan på den här processen är nog att vara
              något idealistisk. Det är ju inte så att jag talar om hur kommissionen
              ska tolka sitt eget regelverk. Vi ska i stället tala om hur vår
              lagstiftning stämmer överens med detta. Vi har då valt en modell.
              Jag är väldigt glad över att parterna nappat på mitt förslag.
              Alternativet hade ju varit någonting annat. Nu försöker vi hitta
              en svensk modell.
            </seg>
            <seg xml:id="i-5d581fb81ad8abe1-0">
              Jag tror att Egon Frid och jag kommer att ha goda förutsättningar
              att bli glada och nöjda när detta lyckas. Jag hoppas att det lyckas,
              men man vet aldrig. Det är i alla fall min ambition, och jag kommer
              att göra vad jag kan för att det ska lyckas.
            </seg>
          </u>
          <note xml:id="i-196f739f42e2f799-2">
            Överläggningen var härmed avslutad.
          </note>
          <note xml:id="i-4003d2aa05d10e76-0">
            7 § Svar på interpellation 2006/07:370 om statlig verksamhet
            i Kalmar län och vår gemensamma välfärd
          </note>
          <note type="speaker" xml:id="i-196e5bca672d8580-0">
            Anf. 22 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-12">
            <seg xml:id="i-f6c05a294f7852cf-0">
              Herr talman! Lena Hallengren har frågat mig dels om jag kommer
              att arbeta för att statlig verksamhet också i fortsättningen är
              ett viktigt instrument för att utveckla vår gemensamma välfärd,
              dels vilka åtgärder jag är beredd att vidta för att leva upp till
              den princip för utlokalisering av statlig verksamhet till Kalmar
              län som den förra regeringen lade fast.
            </seg>
            <seg xml:id="i-7b1785536bfd3ab6-0">
              Som jag redan har svarat Lena Hallengren efter en skriftlig fråga
              finns det sedan länge etablerade principer om att regeringen bör
              beakta regionalpolitiska aspekter när nya myndigheter inrättas.
            </seg>
            <seg xml:id="i-c054335113132501-0">
              Det är något förvånande att Lena Hallengren hänvisar till ett,
              tydligen muntligt, principbeslut från den tidigare regeringen,
              eller snarare från regeringspartiet, om att alla myndigheter och
              departement särskilt skulle pröva om Kalmar län kunde komma i
              fråga för ny lokalisering. I den mån ett sådant beslut togs binder
              det uppenbarligen inte den nya regeringen; det förstår säkert
              Lena Hallengren.
            </seg>
            <seg xml:id="i-acd9a76a24258b3c-0">
              Jag tycker att det är viktigt att statlig verksamhet finns och
              fungerar i alla delar av Sverige. Därifrån är det däremot ett
              långt steg till att generellt, utan att analysera specifika verksamheters
              förutsättningar och behov, slå fast en princip om att lokalisera
              statlig verksamhet till en viss region. Det skulle vara att frångå
              de principer som riksdagen har uttalat.
            </seg>
            <seg xml:id="i-ea0aa80a3609953d-0">
              Riksdagen har uttalat att varje beslut om lokalisering av statlig
              verksamhet bör föregås av noggranna överväganden om möjligheten
              att i första hand välja nationella regionalpolitiska stödområden.
              Alternativ lokalisering kan vara orter eller regioner där statlig
              verksamhet läggs ned eller där det inte finns mycket statlig verksamhet.
              På så sätt finns Kalmar län med i sådana överväganden.
            </seg>
            <seg xml:id="i-407889a7b7d1e9c9-0">
              En generell utgångspunkt ska dock vara att myndigheterna även
              efter en sådan lokalisering kan utföra sina arbetsuppgifter effektivt.
            </seg>
            <seg xml:id="i-25721436246289ae-0">
              Vi är överens om att statlig verksamhet är viktig för samhället.
              Tillgång till samhällsservice ska finnas i hela landet, och den
              statliga förvaltningen är en betydelsefull del av detta.
            </seg>
            <seg xml:id="i-2df451a29c521bfe-0">
              Att statliga myndigheter alltmer har koncentrerat sin verksamhet
              till större orter har kommit ur behovet av att effektivisera förvaltningen
              och har på så sätt varit positivt. Utvecklingen av den elektroniska
              förvaltningen gör att alltmer myndighetsservice kan utföras via
              telefon eller Internet. Samtidigt är det självklart viktigt att
              statliga myndigheter har en lokal närvaro så att de kan ge medborgare
              och företag en god service.
            </seg>
            <seg xml:id="i-7a429221d89de07c-0">
              Ett kostnadseffektivt sätt att upprätthålla servicen är att myndigheterna
              i högre grad samverkar. Sådant arbete sker i dag inom flera myndigheter
              i olika delar av landet. Regeringen har aviserat fortsatta åtgärder
              för att få till stånd en ökad lokal samverkan mellan statliga
              och kommunala myndigheter genom inrättandet av lokala servicekontor.
              Målet är att förbättra tillgängligheten till offentlig service
              i hela landet och möjliggöra en fortsatt effektivisering. Jag
              kommer inom en snar framtid att återkomma i denna fråga.
            </seg>
          </u>
          <note type="speaker" xml:id="i-f15ff5967c2e75a6-0">
            Anf. 23 LENA HALLENGREN (s):
          </note>
          <u who="lena_hallengren_7e11e1" xml:id="i-db425c0ea650339f-0">
            <seg xml:id="i-9c62fdc277ce166f-0">
              Herr talman! Jag kan inte låta bli att börja med att säga att
              först skulle jag vänta sex veckor på svaret, för det fanns inte
              tid i statsrådets almanacka. Sedan blev det en kortare tid. Det
              var sagt att svaret skulle komma senast kl. 16 vardagen innan,
              sedan var beskedet kl. 13 och därefter kl. 16.
            </seg>
            <seg xml:id="i-376036a800e29caf-0">
              När svaret väl kom måste jag säga att jag också blev förvånad
              över tonen och en del formuleringar: den tidigare regeringen,
              eller snarare regeringspartiet och binder det uppenbarligen inte
              den nya regeringen, det förstår säkert Lena Hallengren.
            </seg>
            <seg xml:id="i-71eb2721bcb76081-0">
              Nej, det förstår inte Lena Hallengren, för då hade hon inte ställt
              interpellationen till statsrådet Odell! Det förstår nog inte heller
              Regionförbundet i Kalmar län, det vill säga de kommuner och landsting
              som finns där.
            </seg>
            <seg xml:id="i-c6ddcb2d9aec725f-0">
              Jag tror inte att mina borgerliga kolleger på länsbänken i riksdagen
              heller förstår att den utredning som Ulf Lönnqvist gjorde och
              som regionförbundet och regeringen ställde sig bakom inte skulle
              binda den nya regeringen.
            </seg>
            <seg xml:id="i-c1f81b112fa6281a-0">
              Det är naturligtvis ett ställningstagande som den borgerliga
              regeringen gör. Man säger: Vi låter oss inte styras; vi låter
              oss inte följa den utredning som Ulf Lönnqvist tog fram.
            </seg>
            <seg xml:id="i-146ea06edfa548a1-0">
              Ska jag tolka det så att lokalisering av verksamhet och alla
              de förslag som Ulf Lönnqvist kom med i sin rapport var den socialdemokratiska
              regeringens förslag? Det var inget muntligt beslut.
            </seg>
            <seg xml:id="i-60bcd7c74d55721c-0">
              Jag kan läsa högt från slutrapporten över arbetet i Kalmar län
              som Ulf Lönnqvist lämnade till den tidigare regeringen. På s.
              10 kan man läsa: Kalmar län har den lägsta andelen statliga arbetstillfällen
              av alla län i Sverige. Endast 2,9 % av länets förvärvsarbetande
              var 2002 verksamma på heltid inom en statlig myndighet. Rikssnittet
              är 5,3 %.
            </seg>
            <seg xml:id="i-f6bad71b6a402cbb-0">
              Vi kan jämföra med Uppsala län som har 11,2 procent, Norrbotten
              som har 7,9 procent, Västerbotten som har 7,1 procent och så vidare.
              Inga statliga verks huvudkontor finns i Kalmar!
            </seg>
            <seg xml:id="i-832e2f35887cc8e9-0">
              Det står också: Det är i hög grad angeläget att beslut om lokalisering
              av ny statlig verksamhet till Kalmar län kan tas i närtid. Regeringen
              anser det i hög grad angeläget att statliga arbetstillfällen lokaliseras
              till Kalmar län. Regeringen vill under de närmaste åren fortsätta
              att genom likartade åtgärder förstärka arbetsmarknaden i Kalmar
              län. Och nu kommer den huvudsakliga formuleringen: Varje departement
              kommer inom ramen för sina arbetsområden att pröva om nytillkommande
              myndigheter eller verksamheter kan lokaliseras till Kalmar län
              liksom om omlokaliseringar inom befintliga myndigheter kan förläggas
              till länet.
            </seg>
            <seg xml:id="i-53fffc5ea0342370-0">
              Det är en ganska stark formulering, och frågan är: Är det ingenting
              som den nuvarande regeringen ställer sig bakom?
            </seg>
            <seg xml:id="i-a19e0a5c8e4afcb0-0">
              Jag har också några frågor om saker i svaret som jag tycker är
              lite motsägelsefulla. Det står att man inte generellt, utan att
              analysera specifika verksamheters förutsättningar, kan slå fast
              en princip om att lokalisera verksamheter till en viss region.
              Nej, man kan inte säga en specifik verksamhet men av den samlade
              statliga verksamhet som finns behöver man finna myndigheter som
              lämpar sig att förläggas i Kalmar län i detta fall.
            </seg>
            <seg xml:id="i-230e5e86b3f775a7-0">
              Det står också att tillgång till samhällsservice är viktig för
              samhället, men anledningen till att många myndigheter har koncentrerat
              sin verksamhet till större orter har kommit ur behovet av att
              effektivisera förvaltningen. Alltmer kan skötas via telefon och
              Internet. Samtidigt ska det finnas en lokal närvaro för att ge
              medborgare och företag en god service.
            </seg>
            <seg xml:id="i-2cdf6667ba74cf14-0">
              Hur ska de boende i Kalmar län tolka statsrådet? Effektivisering
              som sker genom koncentration till större städer, alltmer service
              via telefon och Internet och lokal närvaro var är balansen däremellan?
              Det är inte helt enkelt att tolka vad ambitionen är från statsrådets
              och regeringens sida.
            </seg>
            <seg xml:id="i-352f9a705b086d9b-0">
              Jag vill också säga att jag delar regeringens uppfattning om
              att samverkan mellan flera myndigheter är ett kostnadseffektivt
              sätt att upprätthålla servicen. Det är både kostnadseffektivt
              och naturligtvis positivt för alla dem som är målgrupp för verksamheten
              att se hela människan.
            </seg>
            <seg xml:id="i-962c56339d851bd1-0">
              Jag vill veta vad statsrådet är beredd att vidta för åtgärder
              för att öka andelen statliga jobb i Kalmar län.
            </seg>
          </u>
          <note type="speaker" xml:id="i-1fb7fa003f17e3c4-0">
            Anf. 24 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-68b0aa60153240ad-0">
            <seg xml:id="i-300d34ce61705a5b-0">
              Herr talman! Jag vill tacka Lena för att hon har ställt interpellationen.
              Det ger mig en möjlighet att också uttrycka några åsikter. Även
              om en del av det som jag har sagt är känt i kammaren sedan tidigare
              tål det att upprepas eftersom situationen inte nämnvärt har förbättrats,
              även om vi fick vissa besked under den förra mandatperioden som
              gjorde att situationen verkade se bättre ut.
            </seg>
            <seg xml:id="i-3370f1cc191c2256-0">
              Till att börja med vill jag säga att jag förutsätter att ministern
              är informerad om hur situationen ser ut i Kalmar län. Det är grundförutsättningen
              för hela detta resonemang. Vet man inte hur det ser ut är man
              heller inte mottaglig för de argument som vi framför. Man är heller
              inte mottaglig för det underlag som togs fram bland annat i den
              statliga utredningen.
            </seg>
            <seg xml:id="i-224ef521810e6487-0">
              Vi som bor i Kalmar län har länge ansett oss vara förfördelade
              när det gäller antalet statliga arbetstillfällen. Det har vi gjort
              på goda grunder och oavsett vilken regering vi har haft.
            </seg>
            <seg xml:id="i-3189b5cfb4e8d372-0">
              Vi har försökt arbeta för att se till att situationen ser bättre
              ut ur vår synvinkel. Vi vill ha en arbetsmarknad som är så bra
              som möjligt det vill naturligtvis alla andra i Sveriges avlånga
              land också ha. Vi har dock sett att utifrån den situation som
              både har rått och som råder har vi redan från början haft ett
              handikapp när det gäller vilken typ av arbetstillfällen som vi
              har att erbjuda i vårt län.
            </seg>
            <seg xml:id="i-8cdf619b50ea87a9-0">
              Det har varit en av utgångspunkterna när vi har försökt se hur
              vi kan förbättra vår situation. Vi har alltså tagit avstamp i
              att vi tycker att det är rimligt att det ska vara en någorlunda
              jämn fördelning över landet när det gäller exempelvis statliga
              arbetstillfällen.
            </seg>
            <seg xml:id="i-5d3b5bac6f166d6d-0">
              När jag läser svaret blir jag lite fundersam. Här har ministern
              använt ett sätt att argumentera som skulle kunna tolkas på ett
              sätt som jag blir lite frågande inför. Bland annat säger ministern:
              Alternativ lokalisering kan vara orter eller regioner där statlig
              verksamhet läggs ned eller där det inte finns mycket statlig verksamhet.
              På så sätt finns Kalmar med i sådana överväganden.
            </seg>
            <seg xml:id="i-9e13876f815ee86e-0">
              Det skulle man ju kunna köpa rakt uppochned, för det stämmer.
              Med det som utgångspunkt finns vi med i övervägandena. Sedan kommer
              dock nästa mening: En generell utgångspunkt ska dock vara att
              myndigheterna även efter en sådan lokalisering kan utföra sina
              arbetsuppgifter effektivt.
            </seg>
            <seg xml:id="i-08243cb36956c1b4-0">
              Det skulle man kunna ta som intäkt för att man kanske inte kan
              göra det i Kalmar län. Jag tycker att ministern verkligen ska
              tänka till när det gäller argumentationen. Om detta skulle stämma
              är det ju det starkaste argumentet för att man skulle satsa ännu
              mer på Kalmar län.
            </seg>
            <seg xml:id="i-2b12bfe0bc0ee696-0">
              Skulle det vara så olyckligt att vi inte kan erbjuda de absolut
              mest nödvändiga förutsättningarna för att en myndighet ska kunna
              fungera är det verkligen dags att göra någonting åt situationen.
            </seg>
          </u>
          <note type="speaker" xml:id="i-78e6d1c8a7a9ac18-0">
            Anf. 25 ANDERS ÅKESSON (c):
          </note>
          <u who="anders_akesson_e18d66" xml:id="i-fe9c68eaf3ca46b5-0">
            <seg xml:id="i-1b1a90a1a3b107ff-0">
              Herr talman! Det är bra att Lena Hallengren skriver en sådan
              här interpellation, för det är och var en mycket allvarlig situation
              i Kalmar län. Underskottet är uttryckt i procent, men man kan
              också uttrycka det i tjänster det är tre och ett halvt tusen för
              få statligt anställda i Kalmar län jämfört med ett riksgenomsnitt.
              Därmed placeras länet sämst i landet.
            </seg>
            <seg xml:id="i-d9ed6c07a005aab7-0">
              Det här, herr talman, är en situation som har accelererat det
              senaste decenniet då en rad statliga myndigheter har tagit sig
              en ny regional indelning och därmed flyttat sina tidigare regionala
              kontor någon annanstans i landet. Det är en centralisering och
              en dränering med nationen som åskådare och en total underlåtenhet
              att göra någonting åt saken.
            </seg>
            <seg xml:id="i-6ad06ad971f151ff-0">
              Dessbättre, herr talman, har länet inte suttit med armarna i
              kors. Förutom att ha Ulf Lönnqvist som särskild utredare med särskild
              anledning av Electrolux nedläggning i Västervik med mera har det
              tagits en rad initiativ som gör att det pågår en tillväxt i Kalmar
              län på den privata sidan. Den uttrycks i stora satsningar. I norra
              länet handlar det om besöksnäringen och i södra länet handlar
              det om tillverkningsindustrin.
            </seg>
            <seg xml:id="i-9c1329933670ed1b-0">
              Herr talman! Jag skulle vilja passa på att fråga statsrådet om
              statsrådet sett någon effekt av den förra regeringens principbeslut
              avseende etablering av verksamheter i Kalmar län. Det var förvisso
              ett imponerande beslut, men frågan är: Har det gått att avläsa
              någon effekt av det i den tidigare regeringspolitiken?
            </seg>
            <seg xml:id="i-d67ddc5aab09d5b8-0">
              Vidare tar interpellanten upp att man systematiskt skär ned statlig
              verksamhet. Jag skulle vilja ha ett exempel på vad det i så fall
              är interpellanten avser och om statsrådet har något exempel på
              hur den nya regeringen systematiskt skär ned på statlig verksamhet.
            </seg>
            <seg xml:id="i-ef3de5c00c5c5690-0">
              Avslutningsvis, herr talman, ett påpekande med anledning av det
              svar statsrådet ger, att utvecklingen av den nya elektroniska
              förvaltningen medger en samhällsutveckling som gör att man kan
              lösa mycket av sina frågor på distans. Ja, och det möjliggör också,
              herr talman, en statlig samhällsförvaltning som är väldigt decentraliserad
              i sin struktur därför att den alltså kan verka på ett helt annat
              sätt utan att man sitter i knäet på varandra.
            </seg>
          </u>
          <note type="speaker" xml:id="i-803da6b4c3f49ae6-0">
            Anf. 26 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-13">
            <seg xml:id="i-2814937df2395ad3-0">
              Herr talman! Lena Hallengren hänvisar till någonting som jag
              får intrycket av är Ulf Lönnqvists text, en text som han har skrivit.
              Har detta blivit en proposition? Har den förra regeringen remissbehandlat
              Lönnqvists dokument? Har det alltså upphöjts till en proposition
              som har förelagts riksdagen? Har regeringen fattat något som helst
              beslut med anledning av Lönnqvists utredning? Det borde Lena Hallengren
              veta som har varit statsråd ganska många år.
            </seg>
            <seg xml:id="i-83500b30a8a0da41-0">
              Jag tror inte ens att Ulf Lönnqvist var någon utredare utan en
              särskild kontaktman för att försöka sopa upp efter effekterna
              av ett antal nedläggningar av verksamheter som skedde i Kalmar
              län. Hans dokument är någonting som vi uppenbarligen ska följa
              utan att den förra regeringen gjorde ett dugg av detta, såvitt
              jag förstår. Jag kan ha fel på den punkten. Jag kans säga att
              tjänstemän på departementet har ägnat ganska mycket tid åt att
              försöka spåra varifrån de här uttalandena från Lena Hallengren
              kommer. Det är det som speglar sig i svaret. Men har hon någon
              proposition att överlämna till mig eller något annat dokument
              som visar att den förra regeringen över huvud taget fattade några
              beslut med anledning av hans dokument är vi väldigt intresserade
              på Finansdepartementet av att få ta del av dem.
            </seg>
            <seg xml:id="i-e474eb757e83bb89-0">
              Jag kan inte svara mer på frågorna förrän jag vet vad det är
              för dokument som Lena Hallengren läser ur. Vi har ägnat ganska
              mycket resurser åt att försöka spåra vad hennes interpellation
              grundar sig på. Det har icke varit helt enkelt, kan jag säga.
            </seg>
            <seg xml:id="i-1126edbed83001b4-0">
              Ambitionen är en effektiv förvaltning som blir mera tillgänglig
              för medborgarna. Lena Hallengren säger att ett tidigare svar från
              mig har väckt oro i Kalmar län, och det var naturligtvis inte
              meningen. Möjligen tror jag att den senaste arbetsmarknadsstatistiken
              kan minska oron. Vi har sett nu hur arbetsmarknaden i Kalmar län
              har återhämtat sig ganska snabbt och avsevärt förbättrats, precis
              som i resten av landet. Även när det gäller den statliga verksamheten
              i Kalmar län har antalet anställda ökat under 2006 och förväntas
              öka också under 2007, enligt den prognos som vi har fått från
              Länsarbetsnämnden i Kalmar län. Det tycker jag är väldigt positivt.
              Det handlar bland annat om polisen och länsstyrelsen som anställer.
            </seg>
            <seg xml:id="i-2155d98766cc5594-0">
              Krister Örnfjäder är också inne på en del intressanta frågor.
              Där tror jag att Krister Örnfjäder har missförstått passusen att
              en generell utgångspunkt dock ska vara att myndigheterna även
              efter en lokalisering kan utföra sina arbetsuppgifter effektivt.
              Detta riktar sig på intet sätt mot Kalmar län, utan det är den
              problematik vi har sett när en myndighet flyttas och i stort sett
              samtliga inte vill flytta med. Vi måste se till att myndigheten
              kan fungera när den kommer till sin nya lokalisering. Det är det
              som den passusen handlar om, Krister Örnfjäder.
            </seg>
          </u>
          <note type="speaker" xml:id="i-10d33ac9999c2a4d-0">
            Anf. 27 LENA HALLENGREN (s):
          </note>
          <u who="lena_hallengren_7e11e1" xml:id="i-db425c0ea650339f-1">
            <seg xml:id="i-ecb48c5981b1e8a5-0">
              Herr talman! Jag har naturligtvis ingen proposition med mig som
              jag kan överlämna till Mats Odell. Jag nämnde i mitt första inlägg
              att Ulf Lönnqvist har tagit fram en slutrapport som regeringen
              ställde sig bakom. Även om det inte var en proposition och inte
              har gått på remiss, vad är Mats Odells och den borgerliga regeringens
              inställning? Har ni någon uppfattning i frågan? Den socialdemokratiska
              regeringen hade en tydlig ambition. Jag ska läsa en gång till:
              Regeringen anser det i hög grad angeläget att statliga arbetstillfällen
              lokaliseras till Kalmar län.
            </seg>
            <seg xml:id="i-257b4e25eea69b4b-0">
              Vad tycker Mats Odell om det?
            </seg>
            <seg xml:id="i-797fff8d589d82c5-0">
              Det är regeringens ambition att under de närmaste åren fortsätta
              att genom olika åtgärder förstärka arbetsmarknaden i Kalmar län.
              Varje departement kommer inom ramen för sina arbetsområden att
              pröva om nytillkommande myndigheter eller verksamheter kan lokaliseras
              till Kalmar län, liksom om omlokaliseringar inom befintliga myndigheter
              kan förläggas till länet.
            </seg>
            <seg xml:id="i-2375d79f8c466a0c-0">
              Vad tycker Mats Odell om den formuleringen?
            </seg>
            <seg xml:id="i-4f80b6c81eb6c95b-0">
              Det är intressant att Mats Odell säger att beslutet inte finns.
              Sedan kommer min centerpartistiska kollega här, som haft och fortfarande
              har en väldigt viktig roll i regionen, och frågar vilka effekter
              den nuvarande regeringen ser av det beslut som den förra regeringen
              fattade.
            </seg>
            <seg xml:id="i-bc36475d75c6fa54-0">
              Det finns helt klart en tydlig uppfattning i Kalmar läns regionförbund
              att Ulf Lönnqvists rapport var viktig, att den socialdemokratiska
              regeringen ställde sig bakom innehållet, att man tog ett antal
              beslut. Jag kan skicka över den här slutrapporten till Mats Odell
              senare utan mina kommentarer i kanten, så slipper han att läsa
              dem. Men det handlar om till exempel en ny sluten anstalt i Västervik,
              om Försäkringskassan som placerar avdelning för bilstölder i Västervik,
              om extra stöd till Arbetsförmedlingen i Västervik, extra stöd
              till arbetsmarknadsprojekt i Västervik, extra pengar till regionalpolitiskt
              stöd till Kalmar län för insatser för de regionala tillväxtprogrammen,
              ökade anslag till allmänna regionalpolitiska åtgärder med 500
              miljoner kronor för 2005 och så vidare.
            </seg>
            <seg xml:id="i-3ec169663dfbb24e-0">
              Jag är inte så intresserad av om det här blev en proposition
              eller om det var en remiss. Jag är intresserad av hur den nuvarande
              regeringen ser på utlokalisering eller omlokalisering. Eller som
              någon sade till mig: Det handlar egentligen om lokalisering av
              statlig verksamhet. Det är inte så att någon äger en verksamhet.
              Det är inte så att en myndighet hamnar någonstans, och sedan äger
              den regionen eller den orten verksamheten, utan frågan är hur
              Mats Odell ser på den statliga verksamheten. Ska den vara mer
              lika fördelad över landet än vad den är i dag? Jag upprepar siffran
              som finns i Glesbygdsverkets rapport från 2002 där Kalmar län
              har 2,9 procent och snittet i landet är 5,3. Kalmar ligger ganska
              kraftigt under snittet.
            </seg>
            <seg xml:id="i-515630b3228006e4-0">
              Det kan också vara ett sätt för regeringen jag hoppas att jag
              har fel i det att öka Kalmar läns andel av statliga jobb genom
              att minska alla andra statliga jobb. Man säljer ut och säger upp
              människor inom olika statliga verksamheter. Då ökar åtminstone
              Kalmar läns andel, men vi får inte fler anställda i statliga jobb.
            </seg>
          </u>
          <note type="speaker" xml:id="i-0ced6531561098b4-0">
            Anf. 28 KRISTER ÖRNFJÄDER (s):
          </note>
          <u who="krister_ornfjader_cbfd0a" xml:id="i-68b0aa60153240ad-1">
            <seg xml:id="i-ecdc75cdb069aafd-0">
              Herr talman! Statsrådet får ursäkta, men det är inte så svårt
              att göra den tolkning som jag gjorde. Det enda skälet till att
              man har en sådan mening med längst ned på sidan måste vara att
              det är någon form av brasklapp mot det man har skrivit i stycket
              ovanför. Om inte meningen hade funnits med över huvud taget hade
              det inte ändrat på innehållet i svaret, men det är en klar fingervisning
              att man vill säkerställa att det ska vara en situation med lokalisering
              där alla kan utföra sina arbetsuppgifter effektivt. Hade man som
              sagt inte haft det med hade jag inte haft någon anledning att
              göra den tolkningen. Något syfte måste det ha varit med den.
            </seg>
            <seg xml:id="i-3cd9ebd9ed806cae-0">
              Nästa del som jag vill lämna synpunkter på är den där statsrådet
              säger att det var den förra regeringen som skapade de här negativa
              förutsättningarna. Ja, för oss som bor där blev det riktigt alarmerande
              när Bombardier och Electrolux lade ned sin verksamhet. Mig veterligen
              var det inga statliga företag. Men det var nedläggningar som var
              av den omfattningen att vår situation blev riktigt tydlig över
              hela Sverige. Vi har alltså haft en utveckling sedan mer än hundra
              år tillbaka där länet befolkningsmässigt har gått bakåt eller
              stått stilla. Jämfört med hur Sverige i övrigt har utvecklats
              kan man ganska klart konstatera att det är skillnad. Det är det
              som har varit vår utgångspunkt.
            </seg>
            <seg xml:id="i-d4fc4b10bc491149-0">
              Det är inte så intressant för oss att gå in i en diskussion om
              vem det är som har orsakat detta, utan det är verkan som vi är
              intresserade av. Vi är också intresserade av vilken verkan som
              regeringspolitiken kommer att ge.
            </seg>
          </u>
          <note type="speaker" xml:id="i-23125b87830b3f27-0">
            Anf. 29 ANDERS ÅKESSON (c):
          </note>
          <u who="anders_akesson_e18d66" xml:id="i-fe9c68eaf3ca46b5-1">
            <seg xml:id="i-d129341912d3988e-0">
              Herr talman! Det lär finnas rätt gott om principiellt fattade
              riksdagsbeslut om att statlig verksamhet ska lokaliseras ut över
              landet. I Kalmar län har vi under en följd av decennier inte sett
              så stor effekt av dem.
            </seg>
            <seg xml:id="i-a2d4c6448b0feef5-0">
              Herr talman! Min fråga gäller det som Lena Hallengren apostroferade,
              nämligen effekten av det så kallade regeringsbeslutet. Som påpekas
              i diskussionen här är det riktigt att det fattades en rad beslut
              om lokalisering av fångvårdsanstalter etcetera som en direkt följd
              av Lönnqvists utredning. Men av det principiella så kallade beslutet
              har det inte märkts särskilt stor effekt. Vi har inte sett några
              synbara exempel på utlokalisering.
            </seg>
            <seg xml:id="i-ebb309ffd5fefcf6-0">
              Min fråga till det nuvarande statsrådet gäller om han i det nuvarande
              regeringsarbetet eller det han tog över ser några spår av det
              så kallade principbeslutet och att i första hand pröva Kalmar
              län positivt. Lokalt eller regionalt var det svårt att se det.
            </seg>
          </u>
          <note type="speaker" xml:id="i-3d335ebbe3671046-0">
            Anf. 30 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-14">
            <seg xml:id="i-a4be89ecb1133f47-0">
              Herr talman! Jag är ledsen om det finns några beslut som vi inte
              har hittat och som tjänstemännen på Finansdepartementet inte känner
              till. Några tjänster i CSN och så vidare flyttades över redan
              av den förra regeringen. Det är alldeles uppenbart att det skedde,
              och det hänvisade ju också Anders Åkesson till.
            </seg>
            <seg xml:id="i-f1a9e7e8b8056a8f-0">
              Jag kan svara på hans fråga direkt: Vi har inte sett några spår
              av detta i någon dokumentation. Detta är beslut som fattades tidigare,
              och som alltså redan är fattade. Det är alldeles uppenbart; därom
              råder ingen tvekan. Men vi har inte kunnat hitta något som skulle
              kunna vara förpliktande framåt i den delen.
            </seg>
            <seg xml:id="i-46ae96589dbcb5dc-0">
              Herr talman! Däremot kan jag gärna säga att jag delar uppfattningen
              att statliga arbetstillfällen ska fördelas över landet. Det är
              mycket möjligt att Kalmar är förfördelat. Självfallet kommer vi
              att hålla ögonen öppna och se vad som är möjligt när sådana tillfällen
              uppenbarar sig för att också lokalisera statliga verksamheter
              till Kalmar län. Något annat vore märkligt. Självfallet är det
              så. Men utgångspunkten i interpellationen var något annorlunda,
              tycker jag.
            </seg>
            <seg xml:id="i-21411ac4de266f4c-0">
              Vi har ambitionen att se till att inte bara statliga jobb utan
              också arbetstillfällen i det privata näringslivet ska kunna öka
              över hela landet. Där ser vi en mycket glädjande utveckling dels
              på grund av en god konjunktur, dels på grund av att vi har duktiga
              företag i vårt land, dels på grund av att det vidtas åtgärder
              som stärker förutsättningarna för företagen att vilja expandera
              och anställa här i vårt land. Jag ska inte trötta kammarens ledamöter
              med att gå in på alla de förslag som föreligger i exempelvis budgetpropositionen.
            </seg>
            <seg xml:id="i-dce7802e1e6a53d2-0">
              Statliga företags verksamhet ska vara spridd ja! Jag vill ändå
              återkomma till Krister Örnfjäder och säga att den mening som han
              läser upp är ett direkt citat ur de riktlinjer som även den förra
              regeringen arbetade efter när det gäller den här typen av frågor.
            </seg>
          </u>
          <note type="speaker" xml:id="i-ddb2364fb3cd50b6-0">
            Anf. 31 LENA HALLENGREN (s):
          </note>
          <u who="lena_hallengren_7e11e1" xml:id="i-db425c0ea650339f-2">
            <seg xml:id="i-82eb4290e8039d01-0">
              Herr talman! Jag ber att få tacka statsrådet för debatten. Han
              har möjligtvis mjuknat något jämfört med hur jag läste svaret
              och den ton som jag tyckte fanns under hand där.
            </seg>
            <seg xml:id="i-69d4f674d05bf14a-0">
              Låt mig bara säga att sedan det principiella beslutet fattades
              hade den socialdemokratiska regeringen sex månader på sig. Det
              fattades inga större beslut under den tiden, utan mycket av det
              som gjordes skedde mellan delbetänkandet och slutbetänkandet.
              Det finns också redovisat i slutrapporten.
            </seg>
            <seg xml:id="i-ec7e02a5845033ea-0">
              Om Mats Odell vill ägna sina sista två minuter åt detta skulle
              jag ändå vilja fråga vad det finns för ambitioner. Om jag skickar
              över slutrapporten vad avser då Mats Odell att göra med den? Den
              är gedigen och den grundar sig på ett viktigt arbete som bedrevs
              runt om i Kalmar län under en längre tid. Det är både rapporten,
              processen och vägen dit som är viktig och väsentlig.
            </seg>
            <seg xml:id="i-d520b1dc7a427467-0">
              Låt mig också fråga statsrådet något annat inför det sista inlägget.
              Kanske tolkar jag regeringen fel, men det lär väl knappast bli
              många fler myndigheter och därmed inte heller så mycket för länsborna
              i Kalmar att hoppas på när det gäller myndighetslokalisering.
              Eller har den borgerliga regeringen lite mod någonstans att kanske
              fatta ett beslut om att eventuellt lokalisera befintlig verksamhet
              till annan ort? Vi ser ju de siffror som jag redovisade och som
              säkert går att följa upp med ännu aktuellare siffror än så. Kalmar
              ligger en bra bit under snittet och har lägst andel statliga jobb
              när det gäller förvärvsarbetande på heltid.
            </seg>
            <seg xml:id="i-37bd036ccd278c25-0">
              Mina frågor är helt enkelt:
            </seg>
            <seg xml:id="i-2706e2db9b1b5f99-0">
              Hur kommer statsrådet att hantera slutrapporten när jag sänder
              över den till Finansdepartementet?
            </seg>
            <seg xml:id="i-043e464111bcdc05-0">
              Kommer det fler myndigheter som vi inte vet om så att vi kan
              vara med när tåget går? Eller kan det finnas omlokaliseringsplaner
              också hos den högerregering som nu styr?
            </seg>
          </u>
          <note type="speaker" xml:id="i-7143b241414b7246-0">
            Anf. 32 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-15">
            <seg xml:id="i-72bd92e18ee4030e-0">
              Herr talman! Tack, Lena Hallengren, för interpellationen! Jag
              tror att vi har kommit närmare varandra. Åtminstone hade inte
              jag, och ej heller tjänstemännen på departementet, fullt grepp
              om statusen på dokumentet. Dokumentet gick till Näringsdepartementet.
              Det är där frågan bereds, har jag nu fått lära mig.
            </seg>
            <seg xml:id="i-c469d759f1d0bef3-0">
              Men jag ska läsa dokumentet, och i den mån vi är inblandade på
              Finansdepartementet ska jag också noggrant se till de principer
              som vi är ense om i både den nuvarande och den förra regeringen.
              Vi ska tänka på att de delar av landet som har låg andel av statlig
              verksamhet ska stå högt upp på listan när det nästa gång är aktuellt
              att flytta ut statliga jobb till olika delar av landet. Där tror
              jag att Kalmar län har goda förutsättningar att komma högt upp.
            </seg>
          </u>
          <note xml:id="i-196f739f42e2f799-3">
            Överläggningen var härmed avslutad.
          </note>
          <note xml:id="i-c32035894ffadc06-0">
            8 § Svar på interpellationerna 2006/07:371 och 376 om konkurrensen
            på bolånemarknaden
          </note>
          <note type="speaker" xml:id="i-acbf2f01ab9db46b-0">
            Anf. 33 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-16">
            <seg xml:id="i-1eabd9624fb62dee-0">
              Herr talman! Alf Eriksson har frågat mig vad jag ämnar göra för
              att den viktiga konkurrensen på bolånemarknaden bibehålls. Bakgrunden
              till frågan är den planerade försäljningen av SBAB som regeringen
              avser att genomföra. Bosse Ringholm har frågat mig på vilket sätt
              jag avser att tillförsäkra att konkurrensen på bolånemarknaden
              inte minskar vid en eventuell försäljning av SBAB.
            </seg>
            <seg xml:id="i-97b4a5ec0188c136-0">
              Då interpellationerna behandlar samma frågeställning besvarar
              jag dessa i ett sammanhang.
            </seg>
            <seg xml:id="i-1f7d5a0f7545eca0-0">
              SBAB är ett framgångsrikt bolag som på ett mycket förtjänstfullt
              sätt har bidragit till utvecklingen på bolånemarknaden, vilket
              enskilda och familjer har dragit nytta av. SBAB:s framgångar kan
              samtidigt förklaras av att företaget tidigare än andra anpassat
              verksamheten till nya förutsättningar, till exempel historiskt
              låga räntor och nya upplåningsmetoder som möjliggjorts på senare
              tid.
            </seg>
            <seg xml:id="i-2eb3356eaa9f0413-0">
              Med detta sagt finns det i dag även andra aktörer både stora
              och små som utmanar SBAB på ett helt annat sätt än tidigare. Vi
              vet från utvecklingen i andra länder att bostadslån ibland erbjuds
              till betydligt förmånligare villkor än i Sverige mot att kunden
              samtidigt har andra tjänster hos sin bank eller bolåneinstitut.
              När den konkurrensen kommer till Sverige står SBAB inför utmaningen
              att utveckla även andra tjänster ett arbete som kommer att kräva
              en aktiv ägare med stor kunskap om finansiella tjänster.
            </seg>
            <seg xml:id="i-613e819ccfc98192-0">
              Det är min bestämda mening att staten inte ska gå i bräschen
              för att utveckla finansiella tjänster på en konkurrensutsatt marknad.
              Statens roll är att lagstifta och övervaka att alla aktörer håller
              sig till uppsatta regler och förordningar. Att staten själv driver
              ett företag kommer ofrånkomligen att innebära målkonflikter mellan
              lagstiftarens krav på stabilitet och försiktighet och ägarens
              företagsekonomiska intressen av att skapa lönsam tillväxt.
            </seg>
            <seg xml:id="i-2c28c5b9cccd06d7-0">
              Jag menar också att privata aktörer förmodligen är bättre än
              staten på att driva företag på fungerande marknader. Först när
              det uppstår marknadsmisslyckanden kan ett statligt ägande motiveras,
              till exempel vid naturliga monopol. Ett sådant monopol föreligger
              knappast när det gäller bolån. Även en privat aktör kan därför
              göra samma nytta för den enskilde konsumenten som SBAB gjort.
              Det är inte ägandet i sig som är avgörande för det, och min förhoppning
              är att SBAB även med en annan ägare kommer att bidra till konkurrensen
              på bolånemarknaden och därmed fortsätta att göra nytta för konsumenterna
              i framtiden.
            </seg>
            <seg xml:id="i-49740d1763a7815c-0">
              När det gäller den planerade försäljningen av SBAB så vill jag
              inte föregripa den försäljningsprocess som SBAB nu befinner sig
              i, och jag är i dagsläget inte beredd att utesluta någon seriös
              köpare. Men jag kan försäkra att försäljningen kommer att ske
              på ett noggrant och ansvarsfullt sätt. En försäljning måste naturligtvis
              också klara en konkurrensrättslig prövning.
            </seg>
            <seg xml:id="i-49e83742328d2320-0">
              Slutligen vill jag upplysa om att bolånemarknaden i dag kännetecknas
              av hård konkurrens, många aktörer och en stark prispress, vilket
              inte var fallet för ett antal år sedan. Bolånemarknaden präglas
              också av transparens och en hög grad av medvetenhet hos konsumenterna,
              som dessutom i större grad lånar med rörliga lån, vilket gör att
              de enklare kan byta bolåneinstitut. Detta tvingar alla aktörer
              att erbjuda konkurrenskraftiga villkor. Med tanke på detta och
              den mångfald som finns på bolånemarknaden i dag är jag övertygad
              om att den hårda konkurrensen kommer att bestå även om staten
              minskar eller avvecklar sitt ägande i SBAB.
            </seg>
          </u>
          <note type="speaker" xml:id="i-927daa223dd10f20-0">
            Anf. 34 ALF ERIKSSON (s):
          </note>
          <u who="alf_eriksson_8c9942" xml:id="i-9c6c5bb06ea63483-0">
            <seg xml:id="i-d744f736e258fd9d-0">
              Herr talman! Tack, statsrådet Odell, för svaret, även om varken
              jag eller bostadslånetagarna känner oss speciellt lugnade. SBAB
              tillkom för att öka konkurrensen på bolånemarknaden som var bristfällig.
              Det är ett mycket lyckat exempel där staten kan spela en roll
              för att öka konkurrensen till konsumenternas nytta.
            </seg>
            <seg xml:id="i-afc809722d95cb19-0">
              För mig står konsumenterna, och inte en hungrig marknad som vill
              ta åt sig så mycket som möjligt, i fokus. Det är konsumenterna
              som är de svaga i det här sammanhanget. Därför behöver de statens
              stöd.
            </seg>
            <seg xml:id="i-f24b44e9629bba19-0">
              När vi lät riksdagens utredningstjänst räkna på vad SBAB har
              betytt för bolånekonsumenterna visade det sig det att för en som
              har ett tvåmiljonerslån innebär den ökade konkurrensen med hjälp
              av SBAB att man får minskade räntekostnader på ca 14 000 kronor
              om året.
            </seg>
            <seg xml:id="i-3a8d2c3e3c7edc0c-0">
              När staten vill göra sig av med det smörjmedel som SBAB har varit
              för att marknaden ska fungera bättre kommer naturligtvis oron.
              Det är ungefär som om hantverkaren skulle sälja sina verktyg och
              gå till jobbet utan någonting i händerna. Risken är uppenbar att
              efter en sådan försäljning kommer bolånekostnaderna att stiga
              och den viktiga konkurrensen på marknaden att försvinna.
            </seg>
            <seg xml:id="i-210786904e07b40f-0">
              Jag skulle också vilja fråga statsrådet om han kan öppna lite
              mer på förlåten. Vem är det som ska köpa SBAB? Är det den som
              kan erbjuda det bästa priset? Konkurrenterna kan säkert erbjuda
              ett bra pris med tanke på dessa 14 000 per låntagare om året.
              Där finns en marginal att ta av. Eller är det så att statsrådet
              tänker föreslå en försäljning till ett lägre pris för att vidmakthålla
              konkurrensen på marknaden? Det skulle vara mycket intressant att
              få reda på hur statsrådet funderar på den punkten.
            </seg>
            <seg xml:id="i-ad89d37e29756564-0">
              När det för övrigt gäller motivet att sälja statliga företag
              för 50 miljarder om året för att amortera statsskulden är det
              känt sedan länge att det inte är någon speciellt god affär. En
              helt vanlig riksdagsledamot kan till och med räkna ut att det
              inte är någon bra affär om man byter ut intäkter på 16 miljarder
              mot en minskad kostnad på 5 i räntor. När ska regeringen komma
              till samma slutsats som en av de moderata ledamöterna i näringsutskottet
              har gjort? Hon har sagt att det här inte är någon bra affär. Om
              regeringen kommer till samma slutsats som Anne-Marie Pålsson och
              vi socialdemokrater blir det inget större bekymmer för bolånetagarna,
              för då har vi kvar konkurrensen på bolånemarknaden.
            </seg>
          </u>
          <note type="speaker" xml:id="i-6551593de6ac1d08-0">
            Anf. 35 BOSSE RINGHOLM (s):
          </note>
          <u who="bosse_ringholm_4e5a25" xml:id="i-4119b78bd5ceeb02-0">
            <seg xml:id="i-84526862ca2c7769-0">
              Herr talman! Det statliga bolåneinstitutet SBAB har under många
              år varit mycket framgångsrikt och kunnat pressa bolånekostnaderna
              för väldigt många människor antingen de har köpt en bostadsrätt
              eller småhus. Nu vill ju regeringen göra sig av med den konkurrens
              som SBAB har åstadkommit under många år. Många bolånetagare är
              naturligtvis oerhört oroliga över detta. Det gäller inte bara
              de som har lån utan också de som kanske står i begrepp att söka
              lån, inte minst därför att de tvingas av Mats Odells partikamrater
              här i Helsingfors att köpa sin allmännyttiga bostad. De ser framför
              sig en risk där det handlar om tusentals kronor i högre kostnader
              som de kommer att få i fortsättningen.
            </seg>
            <seg xml:id="i-c81f7d3986a244e8-0">
              Det känns hårt, Mats Odell, att behöva tacka dig för svaret.
              Du bryr dig inte om låntagarna. Du säger att någon annan får sköta
              konkurrensen i fortsättningen. Staten bryr sig inte om ifall SBAB
              finns med på marknaden som en konkurrensfaktor i statlig regi
              i fortsättningen.
            </seg>
            <seg xml:id="i-535208b96b089cd1-0">
              Det är en realitet att SBAB har bidragit mycket aktivt exempelvis
              till att den som lånar pengar till sin bostadsrätt i dag har samma
              möjligheter som den som lånar till sitt småhus. Det hade man inte
              för ett antal år sedan. Då skilde aktörerna på bolånemarknaden
              mellan villalån och bostadsrättslån. SBAB har medverkat till att
              den som lånar till bostadsrätt har lika goda villkor som den som
              lånar till småhus.
            </seg>
            <seg xml:id="i-015fe7e0aa4f9e47-0">
              Men Mats Odell bryr sig inte. Mats Odell är känd som en usel
              affärsman när det gäller statliga pengar. Han har gjort en av
              de sämre affärerna i statens historia. För ett antal år sedan,
              när han var statsråd förra gången, sålde han ut trafikeringsrätten
              på Arlandabanan till ett privat monopol på 45 år. De fick dessutom
              rätten att ta ut högsta möjliga pris. Det är en utomordentligt
              god idé att vi ska åka järnväg mellan Helsingforss centrum och
              Arlanda flygplats, men det är få som gör det av det enkla skälet
              att det är den dyraste kollektivtrafiken i Sverige. Det finns
              ingenstans där det är så dyrt att åka kollektivt som på den järnväg
              mellan Helsingforss city och Arlanda flygplats som Mats Odell
              privatiserade och överlämnade till ett privat monopol. Mats Odell
              har visat sig ha oanade talanger när det gäller att fördärva för
              skattebetalarna, fördärva för vanliga medborgare.
            </seg>
            <seg xml:id="i-232985d3c224a1c4-0">
              Nu vill han att ungdomar och andra som ska söka lån till sin
              första lägenhet i fortsättningen ska få ännu sämre villkor genom
              att man säljer ut SBAB. Det är ganska märkligt att han är helt
              okänslig när det gäller behovet av ökad konkurrens på bolånemarknaden.
            </seg>
            <seg xml:id="i-0784a8c461c196ed-0">
              I interpellationssvaret upplyser han oss om att när vi i Sverige
              också får konceptet att man är så kallad totalkund hos banken
              han säger att det kommer från andra länder kommer det att bli
              ännu tuffare. Men, Mats Odell, det har funnits i årtionden. Grattis
              till uppvaknandet om du plötsligt nu har upptäckt att det är skillnad
              på att vara totalkund hos en bank eller att bara ha ett bolån.
              Det är ingen nyhet. Man undrar om okunskapen firar nya triumfer
              eller om det den nyliberala ideologin hos Mats Odell som gör att
              han inte bryr sig så mycket om att unga människor som vill söka
              bostadslån får högre kostnader. Det viktigaste är att staten säljer
              sina bolag. Det viktigaste är att de privata kan bilda nya oligopol
              eller monopol och att de privata kan tjäna pengar. Det tycks vara
              det allra viktigaste för Mats Odell.
            </seg>
            <seg xml:id="i-604cf05b1fa3d722-0">
              Jag tycker att det är märkligt på något vis när han säger att
              en försäljning av SBAB ska klara en konkurrensrättslig prövning.
              Vad är det för prövning Mats Odell ska göra? Han säger att det
              inte behövs någon ökad konkurrens. Det här klarar den privata
              marknaden. Men skälet till att SBAB en gång startade var ju att
              det inte fanns tillräcklig konkurrens på bolånemarknaden. Nu tar
              Mats Odell bort det enda instrument som staten egentligen har.
              Varför ska det då göras en konkurrensrättslig prövning, Mats Odell?
            </seg>
          </u>
          <note type="speaker" xml:id="i-fa23df16c16f5167-0">
            Anf. 36 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-17">
            <seg xml:id="i-b11539ba3a2444b9-0">
              Herr talman! Jag får börja med att beklaga den debattnivå som
              Bosse Ringholm väljer med invektiv av olika slag. Jag låter ledamöterna,
              tittarna och lyssnarna själva ta ställning till detta.
            </seg>
            <seg xml:id="i-08fbf6b6186986a0-0">
              Alf Eriksson konstaterar mycket riktigt, liksom jag gör i mitt
              svar, att SBAB är ett bolåneinstitut som har gjort stor nytta
              och som har inneburit en förbättring för bolånekunderna. Det har
              varit väldigt viktigt.
            </seg>
            <seg xml:id="i-9917d40980b376f0-0">
              Det som vi kan diskutera är om det var bara staten som kunde
              åstadkomma det. Ja, jag tror att man vid detta tillfälle gjorde
              en insats genom att man hade en ägare som hade möjligheter att
              ha ett lägre avkastningskrav än andra.
            </seg>
            <seg xml:id="i-9df8b340a86f3258-0">
              Den familj som Alf Eriksson talar om har fått sina bolånekostnader
              minskade med 14 000 kronor, om man har ett lån på 2 miljoner.
              I dag kan den familjen få det lånet ännu billigare någon annanstans.
              Dessutom, vilket Bosse Ringholm får gå hem och försöka smälta,
              kan man hos sådana andra banker också få hjälp med andra tjänster,
              rådgivning beträffande familjeekonomin när det gäller aktieplaceringar,
              sparande för barnen, banksparande, kontokort, fondsparande och
              så vidare. Dessa banker har inte bara gungor utan också karuseller
              och kan använda detta för att också pressa priserna på bolånemarknaden.
              Det är det som Bosse Ringholm ställer sig väldigt frågande inför.
            </seg>
            <seg xml:id="i-69efe333cd1a9612-0">
              Vem ska köpa SBAB? Ja, det kan jag inte svara på, utan det finns
              ett antal tänkbara köpare. Det finns mindre nischbanker som vill
              bli större för att få mer muskler och kunna möta en hårdnande
              konkurrens. Det finns utländska banker som vill etablera sig i
              Sverige och som kanske är etablerade. Det finns en mängd olika
              köpare. När vi har minskat statens ägande i SBAB och i alla bolagen
              är det oerhört viktigt för regeringen att konkurrensen på dessa
              marknader är minst lika god som den är i dag.
            </seg>
            <seg xml:id="i-62f6c281f2134bc6-0">
              Bosse Ringholm talade om mina kunskaper i matematik. Jag vet
              inte hur Bosse Ringholms kunskaper i matematik var och är i dag.
              Men Alf Eriksson upprepar siffror som jag har hört Thomas Östros
              använda många gånger, nämligen: Hur kan man minska utdelningen
              på 16 miljarder mot räntesänkningar på 5 miljarder? Det utgår
              från att vi i dag befinner oss på toppen av en högkonjunktur med
              enorma vinster i stora företag, vilket kännetecknar toppen på
              en högkonjunktur. Och vi har historiskt låga räntor. Men det räcker
              inte, utan det som man gör är att man tar värdet på bolag som
              kanske är värda 250 miljarder och tar avkastningen på 250 miljarder,
              vilket är de 16 miljarderna, och jämför med minskad ränta på 150
              miljarder, som vi ska sälja för. Jag tror att när Alf Eriksson
              har tittat på denna matematik och varit lika noggrann som en finansminister
              bör vara när man sitter i regeringen, inte när man har avgått
              och står i riksdagens talarstol och försöker ta poäng, så kommer
              han att finna att det nog är som någon filosof har sagt, nämligen
              att den som är satt i skuld är icke fri. Det är viktigt att vi
              minskar den skuld som vår generation annars kommer att lämna efter
              sig till sina barn och barnbarn. Det är säkrare än att tro att
              staten är bättre än andra att driva företag.
            </seg>
          </u>
          <note type="speaker" xml:id="i-d0ebfcc30a5cbd36-0">
            Anf. 37 ALF ERIKSSON (s):
          </note>
          <u who="alf_eriksson_8c9942" xml:id="i-9c6c5bb06ea63483-1">
            <seg xml:id="i-d4afe56c04b7461b-0">
              Herr talman! Så gott som varje år har jag blivit uppringd av
              en vän i Varberg. Han har byggt en villa för ett antal år sedan.
              Nu börjar det närma sig att han ska betala hel fastighetsskatt
              för den. Han har inte gjort det än. Nu har han betalt hälften.
              Så nu börjar det närma sig.
            </seg>
            <seg xml:id="i-d5385db9eefe3c7e-0">
              Varje gång har vi suttit och räknat. Hur mycket lån har du på
              din villa? Hur mycket skulle du eventuellt betala i fastighetsskatt?
              Då har vi kommit fram till att om räntan på marknaden skulle stiga
              med 2 procent också på hans lån skulle det innebära att ökningen
              av räntekostnaderna skulle bli större än vad hela fastighetsskatten
              skulle bli.
            </seg>
            <seg xml:id="i-9451232053b9917d-0">
              Han tyckte då att räntorna nog är betydligt viktigare än fastighetsskatten,
              i alla fall när vi fortsatte diskussionen och kom fram till vad
              ändamålet med fastighetsskatten är, nämligen att man får pengar
              till vård och omsorg.
            </seg>
            <seg xml:id="i-b05716bef67f5003-0">
              I valrörelsen var fastighetsskatten föremål för utspel vid flera
              tillfällen. Inte minst ministerns eget parti flörtade hej vilt
              med väljarna om att sänka eller helt ta bort fastighetsskatten.
            </seg>
            <seg xml:id="i-956f17449127679c-0">
              Fastighetsskatten har vi inte hört något mer om efter valet.
              Men vad vi nu hör från ministern är att han ämnar sälja. Och om
              jag lyssnade noggrant på hans anförande så talade han om ett minskat
              statligt ägande i SBAB.
            </seg>
            <seg xml:id="i-5ee015be260b8d83-0">
              Som en parentes kan jag då ställa frågan: Är ett av alternativen
              att behålla en del av SBAB och inflytandet och sälja en del av
              det?
            </seg>
            <seg xml:id="i-33bf2b3dd66b7454-0">
              Men risken är uppenbar att bolånetagaren nu får en högre ränta
              på sina lån och har fastighetsskatten kvar. Hur stämmer det med
              de löften som inte minst ministerns eget parti men också hela
              regeringen gick ut med i valrörelsen och som jag tror hade en
              stor del i hur folk röstade i valet?
            </seg>
            <seg xml:id="i-0aff471cdb0a8684-0">
              Jag ska därefter gå över till de 16 och de 5 miljarderna. Jag
              tycker inte att det är speciellt konstigt att man behåller utdelningen
              på 16 miljarder och använder dessa pengar till att betala räntekostnaderna
              och får 11 miljarder över. För det kan väl inte vara så att ministern
              menar att det nu händer någonting i fråga om skötseln av de statliga
              företagen så att vinsterna kommer att sjunka? Ett sådant uttalande
              borde vara ganska anmärkningsvärt för sådana som kan vara spekulanter
              på den statliga verksamheten.
            </seg>
            <seg xml:id="i-4e766919f43cd159-0">
              Jag skulle gärna vilja ha lite mer klarlägganden dels när det
              gäller det minskade ägandet, dels när det gäller vem ministern
              kan tänka sig att sälja till? Frågan är: Är det det högsta priset
              eller konkurrensen som är det viktiga?
            </seg>
          </u>
          <note type="speaker" xml:id="i-b8b981b360b978be-0">
            Anf. 38 BOSSE RINGHOLM (s):
          </note>
          <u who="bosse_ringholm_4e5a25" xml:id="i-4119b78bd5ceeb02-1">
            <seg xml:id="i-7670b45413be2344-0">
              Herr talman! Mats Odell har en egenhet när argumenten tryter,
              nämligen att recensera debatten och debattörerna. Men, Mats Odell,
              jag har frågat: Känner du ingen oro över att konkurrensen på bolånemarknaden
              kan minska och att unga människor i Helsingfors och på andra håll
              i landet kan få tusentals kronor i ökade bolånekostnader? Och
              ditt svar är: Jag bryr mig inte.
            </seg>
            <seg xml:id="i-a6632ca74de9a61d-0">
              Jag tror att unga människor har skäl att känna efter. En regering
              som inte bryr sig om deras bolånekostnader, vad är det för regering?
              Samma regering säger, enligt Mats Odells interpellationssvar,
              att SBAB i dag verkar på en marknad som faktiskt är mer konkurrensutsatt
              än tidigare. Varför gör SBAB det? Jo, därför att det är just SBAB
              som har bidragit till denna hårdnande konkurrens, Mats Odell.
            </seg>
            <seg xml:id="i-8a649883ac681fb2-0">
              Av det som sägs i svaret om att det har blivit en hårdare konkurrens
              via SBAB:s engagemang och statens insatser drar Mats Odell motsatt
              slutsats, nämligen att man då tar bort det som har varit bra.
              Det som har varit bra på marknaden är att vi har kunnat skärpa
              konkurrensen och att SBAB har tvingat också de privata aktörerna
              att vara mer konkurrenskraftiga. Det instrumentet ska man ta bort.
            </seg>
            <seg xml:id="i-c93b363e1d6c553d-0">
              Jag är mycket förvånad över att regeringen och Mats Odell inte
              bryr sig om unga människors möjligheter att skaffa sig bostad
              till låg kostnad. I stället verkar det vara viktigare att skapa
              bättre förutsättningar för att de privata aktörerna ska kunna
              slå vakt om sina vinster i fortsättningen.
            </seg>
            <seg xml:id="i-2e87158715d0949b-0">
              Även om Mats Odell inte bryr sig så mycket om konkurrensen säger
              han att affären även ska utsättas för en konkurrensrättslig prövning.
              Av vem då? Vem är det som ska göra den konkurrensrättsliga prövningen?
              Uppenbarligen klarar ju marknaden av det på egen hand enligt Mats
              Odell, och då behövs det inget ytterligare instrument för att
              skärpa konkurrensen. SBAB behöver inte vara i statlig regi på
              något sätt i fortsättningen.
            </seg>
            <seg xml:id="i-3c0644cc97ebfb93-0">
              Det är en realitet att tvåmiljonerkronorslåntagaren, antingen
              man är ungdom eller äldre, antingen man köper ett hus eller en
              lägenhet, antingen man bor i Helsingfors eller någon annanstans,
              kommer att få en kostnad på 14 000 kronor mer jämfört med hur
              situationen var för ett antal år sedan just för att vi inte längre
              har det tryck som SBAB kan utöva på bostadsmarknaden.
            </seg>
            <seg xml:id="i-b9f5a2e8d3780687-0">
              Nej, Mats Odell, dina insatser på området affärer är rätt negativa
              för skattebetalarna. Arlandabanan har landets högsta avgifter
              vad gäller kollektivtrafiken. Den har monopol på att förse bolaget
              med vinster under 45 år. Det är inte bra för trafikanterna. Lika
              dåligt som det är för trafikanterna kommer det att bli för den
              som i fortsättningen ska söka lån till sin bostad. Det är beklagligt
              att den typen av affärer att man tar bort det utomordentliga instrument
              som SBAB är på marknaden ska drabba bostadsrättsinnehavare och
              dem som vill köpa småhus i framtiden.
            </seg>
            <seg xml:id="i-1346a506f9bd6a9a-0">
              Det finns även skäl att fundera på ett annat argument som Mats
              Odell har, nämligen när han säger att det inte är säkert att det
              i framtiden kommer att gå så bra för SBAB och de andra statliga
              företagen som det gör just nu. Det säger han när vi säger att
              det är en konstig matematik att staten, som i dag får 16 miljarder
              kronor i intäkter från de företagen, i fortsättningen ska nöja
              sig med 5 miljarder. När de företagen säljs kan statsskulden sänkas.
              Då säger alltså Mats Odell: Det kanske inte går så bra för de
              statliga företagen i framtiden.
            </seg>
            <seg xml:id="i-0eb52aeefe046113-0">
              Är det en prognos, Mats Odell, att ni i den nya regeringen på
              kort sikt ska lyckas försämra de statliga företagens finanser
              så kraftigt att intäkterna sjunker till femmiljardersnivån eller
              ännu lägre?
            </seg>
          </u>
          <note type="speaker" xml:id="i-b3c6088e6da5b7f4-0">
            Anf. 39 BÖRJE VESTLUND (s):
          </note>
          <u who="borje_vestlund_48292a" xml:id="i-b85380f1ceec3c7a-0">
            <seg xml:id="i-5ca7ba17a4f7482e-0">
              Herr talman! Jag brukar inte debattera med Mats Odell i kammaren,
              åtminstone har jag hittills aldrig gjort det. Däremot måste jag
              säga att jag lyssnat på ett antal debatter som Mats Odell deltagit
              i. Det brukar inte precis vara så att Mats Odell höjer klimatet
              i de debatterna. Tvärtom brukar det ges många tjuvnyp och många
              sparkar på smalbenet när Mats Odell är i gång. Jag tycker därför
              inte att man ska recensera. Som man ropar får man svar finns det
              något som heter.
            </seg>
            <seg xml:id="i-2a7ede2128f3a350-0">
              Låt mig säga så här, Mats Odell: 1989 flyttade jag till denna
              vackra stad. Då var det också högkonjunktur. Vi var i slutet av
              högkonjunkturen, precis som vi är i dag eller kanske är vi mitt
              i; vi får väl se hur det utvecklar sig. Bostadspriserna var skyhöga.
              Jag fick köpa en lägenhet i Akalla för 300 000. Jag hade den stora
              förmånen att jag genom att flytta över all min ekonomi till en
              viss bank fick belåna på villaräntan och inte på något annat,
              även om skillnaden vid den tidpunkten endast var 0,75 procent
              eller något sådant. Detta tog SBAB bort, liksom mycket annat som
              man bidragit med under årens lopp, inte minst bland stockholmarna.
            </seg>
            <seg xml:id="i-caccd2e0a38ddb7b-0">
              Jag skulle vilja fråga Mats Odell på vilket sätt ägandet inom
              finanssektorn blir mer pluralistiskt, mer mångfasetterat, genom
              att SBAB säljs. Hård konkurrens är jättebra, och det är just det
              som SBAB varit allra bäst på, alltså att se till att konkurrensen
              fungerat bra.
            </seg>
            <seg xml:id="i-405592097de6b36b-0">
              Vad gäller ägarkoncentrationen har vi ingen aning om vad som
              kommer att hända. Som stockholmare är jag för egen del väldigt
              oroad över att den bransch som är den andra eller tredje största
              i Helsingforss län, nämligen finansbranschen, kommer att minska
              genom den statliga utförsäljningen. Har vi några garantier, Mats
              Odell, för att SBAB:s huvudkontor, Nordeas huvudkontor och Helsingforssbörsen
              kommer att vara kvar i Helsingfors och att vi på det sättet kan
              behålla Helsingfors som finanscentrum i Östersjöområdet? Så har
              det nämligen varit under de senaste åren. Vad har vi för garantier
              för det, Mats Odell?
            </seg>
            <seg xml:id="i-8d81e22f92152836-0">
              Är det egentligen inte bara en enda sak som är viktig för Mats
              Odell i debatterna om statlig utförsäljning, nämligen att det
              ideologiskt är bättre att någon annan än staten är ägare? Det
              handlar inte om att det i vissa sammanhang kan vara bra att kunna
              sälja statliga företag eller delar av statliga företag. I stället
              handlar det om att det aldrig, inte i något sammanhang, finns
              några skäl för staten att äga någonting, exempelvis för att förbättra
              konkurrensen på en bolånemarknad eller något annat allmännyttigt
              skäl. Egentligen handlar denna fråga inte om någonting annat.
              Det finns ju inga sakliga skäl, ingenting som kan bidra till att
              vi ska tycka att utförsäljning är bra.
            </seg>
            <seg xml:id="i-5f0010e995b441ac-0">
              Jag tycker att det är väldigt tydligt att sakargumenten saknas.
              Man har inte kunnat redovisa på vilket sätt konkurrensen ska bli
              bättre. Man har inte kunnat redovisa att det blir ekonomiskt mer
              fördelaktigt. Man har inte kunnat redovisa någonting, utan det
              hela handlar egentligen bara om den ideologiska diskussionen vilket
              debatterats många gånger tidigare i denna kammare att staten inte
              ska vara ägare, att det är det allra bästa. Sedan må det vara
              hur det vill för människorna.
            </seg>
          </u>
          <note type="speaker" xml:id="i-0a95c90b3c108815-0">
            Anf. 40 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-18">
            <seg xml:id="i-6ae8d37ede6ed266-0">
              Herr talman! Det är en spännande diskussion, och recensioner
              av talarna ingår i debatter. Det brukar vara så.
            </seg>
            <seg xml:id="i-8d3a327b94aed892-0">
              Dock är jag väldigt förvånad över att såväl Alf Eriksson som
              Bosse Ringholm håller fast vid att man ska jämföra avkastningen
              för bolag som är värda 250 miljarder kronor med räntan på 150
              miljarder. Mellan de siffrorna finns inga konjunkturförändringar
              eller vinstprognoser. Det är enkel matematik, Bosse Ringholm och
              Alf Eriksson. Titta på det en gång till!
            </seg>
            <seg xml:id="i-d7748f6c90a68654-0">
              Jag måste, herr talman, även kommentera Arlandabanan, som Bosse
              Ringholm återkommer till för andra gången. Han är ganska ensam
              om det. Arlandapendeln är en verksamhet som går mellan Helsingforss
              central och Arlanda flygplats. Den sköts av ett privat bolag.
              Det var med i ett konsortium och finansierade byggandet av banan.
              Staten bidrog med en del de fick ett villkorslån men ett antal
              miljarder sattes in av privata pengar.
            </seg>
            <seg xml:id="i-14e66b27f6e4a41c-0">
              Vad har detta inneburit? Jo, inte bara att denna pendel finns,
              utan att Arlanda flygplats dessutom har integrerats i det svenska
              järnvägsnätet. Privat kapital har hjälpt till att göra det möjligt
              att stiga på tåg i Söderhamn och kliva av på Arlanda flygplats.
              Det i sin tur har inneburit att man kunnat lägga ned ett antal
              korta flyglinjer. Vi har integrerat trafiken och därigenom minskat
              flygets miljöpåverkan genom att människor kan åka kollektivt på
              järnväg, inte bara med pendeln utan med tåg från hela landet.
              Man kan stiga på i Norrköping och stiga av i Arlanda. Jag tror
              att Bosse Ringholm, när han ska hitta exempel på mina tillkortakommanden
              som kommunikationsminister, kanske skulle välja något annat exempel
              än just detta. Det säger en hel del att han tar upp det i detta
              sammanhang.
            </seg>
            <seg xml:id="i-42f0503f76b57569-0">
              Beträffande konkurrensen är Bosse Ringholm fortfarande orolig.
              SBAB har spelat en viktig roll. Den som tror att en köpare av
              detta fina bolag, med dess goda varumärke, skulle köpa det enbart
              för att lägga ned det eller ta bort dess verksamhet från konkurrens
              behöver nog räkna lite mer på hur det hela fungerar. Vi utesluter
              inga köpare, men vi är övertygade om att den som köper, och kan
              betala mest, är den som också ser synergieffekterna av att utveckla
              konceptet, att få fler kunder. Det är där styrkan i SBAB finns.
              De som finns hos SBAB finns där just för att de tycker att det
              är bra med en liten nischbank. Jag tror att Bosse Ringholm ska
              fundera lite mer på detta innan han fortsätter den argumentationen.
              Och framför allt tror jag att det är tryggast att först se vad
              slutresultatet blir.
            </seg>
            <seg xml:id="i-6b06907bd1ba3a2e-0">
              Frågan om konkurrensrättslig prövning är mycket enkel. Det är
              Konkurrensverket och Europeiska unionen som prövar den typen av
              frågor. Det trodde jag att till och med Bosse Ringholm kände till.
            </seg>
            <seg xml:id="i-5235cc1691d9e4ff-0">
              Börje Vestlund är också inne på frågan hur ägandet blir mer mångfasetterat
              när SBAB säljs. Det vet vi inte i dagsläget, men det råder mycket
              stark konkurrens på den svenska bankmarknaden. Min bedömning är
              att den kommer att stärkas ytterligare genom detta. Börje Vestlund
              har en annan teori. Ingen domare finns till hands här i dag som
              kan visa vem av oss som har rätt. Vi får avvakta.
            </seg>
            <seg xml:id="i-3e95866c800df1e0-0">
              Frågan om statens ägande handlar om ideologi, säger Börje Vestlund.
              Vi tror att staten kan äga vissa företag, men vi tror inte att
              staten är den bäste att äga konkurrensutsatta verksamheter på
              mycket konkurrensutsatta marknader. Det finns vissa statliga företag
              som har samhällsuppgifter. Systembolaget är ett sådant. Svenska
              Spel är ett annat sådant, där det definitivt kommer att fortsätta
              att vara ett statligt ägande.
            </seg>
          </u>
          <note type="speaker" xml:id="i-fa3af6b691b769bd-0">
            Anf. 41 ALF ERIKSSON (s):
          </note>
          <u who="alf_eriksson_8c9942" xml:id="i-9c6c5bb06ea63483-2">
            <seg xml:id="i-805a1ac7c2ee021f-0">
              Fru talman! Min heder förbjuder mig att göra ett sådant påstående
              som ministern gjorde om att andra kan bevilja bättre lån på bostadsmarknaden
              i dag utan att SBAB finns med i bilden. Så är det inte. Om det
              finns andra som kan erbjuda bättre lån gör de det med SBAB som
              konkurrent. Det är den konkurrenten som regeringen är på väg att
              plocka ut ur marknaden, den konkurrent som Mats Odell själv säger
              har bidragit till att pressa ned räntenivåerna. Det är fortfarande
              så att det är konsumenterna som behöver stödet, och de behöver
              stödet via en väl fungerande konkurrens på bolånemarknaden. Frågan
              är vilken sida ministern står på på bankernas eller på konsumenternas
              och låntagarnas?
            </seg>
            <seg xml:id="i-87758731150d3b11-0">
              Fortfarande har vi inte fått något svar. Jag ville bara veta
              principen för vilka som ska köpa SBAB. Är det den som kan betala
              det bästa priset? Är det den principen som gäller? Eller handlar
              det om vad som ger högsta konkurrensen? Frågan är viktig. Är det
              högsta pris som gäller kan man misstänka att det blir konkurrensen
              som blir lidande och som får betala priset.
            </seg>
            <seg xml:id="i-e0d4918db637540f-0">
              Jag har bara 14 sekunder kvar, men ministern har en replik kvar.
              Vad kommer konsulttjänsterna att kosta staten vid försäljningen
              av exempelvis SBAB?
            </seg>
          </u>
          <note type="speaker" xml:id="i-1a9c8bd55ac2b291-0">
            Anf. 42 BOSSE RINGHOLM (s):
          </note>
          <u who="bosse_ringholm_4e5a25" next="cont" xml:id="i-11ee3541eb54c0bb-0">
            <seg xml:id="i-778109afc6562fc6-0">
              Fru talman! Det är alldeles uppenbart att Mats Odell och regeringen
              inte bryr sig om att den som ska söka bolån i framtiden får tuffare
              villkor och en sämre situation. Mats Odell säger att SBAB har
              bidragit till en tuffare konkurrens, men han förmår inte dra slutsatsen
              att det vore bra om SBAB fick finnas kvar i statlig regi, utan
              vill ta bort instrumentet SBAB. Det går inte ihop. Det kan handla
              om 14 000 kronor i ökade kostnader i framtiden för en vanlig familj.
              Det är en dålig affär, inte bara för den enskilde, utan också
              för staten.
            </seg>
            <seg xml:id="i-77c2608e5b783fe7-0">
              Mats Odell säger att det är fel att jämföra de 150 miljarderna
              med de 250 miljarderna. Men 150 miljarder är ju regeringens egen
              siffra! Det är regeringen som har sagt att det ska inbringa 150
              miljarder kronor. Det är inte vi som har hittat på det. Det är
              Mats Odells eget påstående. Det är utifrån det som vi räknar ut
              att det är bättre att få 16 miljarder som nu från de berörda statliga
              företagen än att bara få 5 miljarder. Det är Mats Odells egna
              siffror.
            </seg>
            <seg xml:id="i-eb267d43383ab336-0">
              Det är en realitet, Mats Odell, att Arlandabanan var en utomordentligt
              dålig affär för staten och ännu sämre för resenärerna. Det är
              landets dyraste kollektivtrafik. Nu säger Mats Odell lite klädsamt
              att det kanske inte var den sämsta affär han gjorde som kommunikationsminister.
              Det fanns de som var ännu värre, säger han. Min blygsamhet förhindrar
              mig att fråga vilka affärer som var ännu sämre än Arlandabanan.
              Det var verkligen en urdålig affär för konsumenterna, som har
              den dyraste kollektivtrafiken, och för staten, som fick lämna
              ifrån sig ett 45-årigt privat monopol.
            </seg>
            <seg xml:id="i-3bc355976ad490be-0">
              Sanningen, Mats Odell, är att det handlar om blind nyliberal
              dogmatism. Sälj ut statliga företag! Om det drabbar bostadslånekonsumenter
              bryr vi oss inte om i regeringen.
            </seg>
            <seg xml:id="i-2df94f07d0929ba9-0">
              Jag tycker att det är särskilt illa här i Helsingforssregionen,
              där ni i fortsättningen tvingar många människor att köpa sina
              lägenheter fast de inte vill. Ni försämrar villkoren för dem genom
              att lånen kommer att vara dyrare när ni tar bort ett av de viktigaste
              konkurrensinstrumenten.
            </seg>
          </u>
          <note xml:id="i-12a35c9b0be882a2-0">
            Anf. 43 ANDRE VICE TALMANNEN:
          </note>
          <u who="bosse_ringholm_4e5a25" prev="cont" xml:id="i-69f2124b032cc7df-0">
            <seg xml:id="i-35471b471e52bea5-0">
              Jag vill påminna interpellanterna om att de ska försöka hålla
              sig till det ärende som det handlar om.
            </seg>
          </u>
          <note type="speaker" xml:id="i-90629fef7a619e36-0">
            Anf. 44 BÖRJE VESTLUND (s):
          </note>
          <u who="borje_vestlund_48292a" xml:id="i-b85380f1ceec3c7a-1">
            <seg xml:id="i-38161110497b47ff-0">
              Fru talman! Det har blivit mycket diskussion i debatten i dag
              om hur man uppträder i kammaren. Jag kräver en ursäkt från Mats
              Odell och hans medarbetare. Jag tycker att det är ytterst pinsamt
              när man sitter i kammaren och flinar under debatten. Det tillhör
              inte god debattsed. Det tycker jag tillhör sådant som man brukade
              ägna sig åt i småskolan. Jag förväntar mig en ursäkt av Mats Odell.
              Jag tycker dessutom att talarna har hållit sig ganska väl till
              vad vi har debatterat.
            </seg>
            <seg xml:id="i-f9518080716efbe7-0">
              Vi har från oppositionens sida ställt ett antal frågor. Jag lyssnade
              på en debatt tidigare och ni sade fortfarande vi vet inte. Vi
              vet inte vad som kommer att hända. Vi ska koppla in konsulter.
              Vi vet inte vad det kommer att kosta, vi vet inte vad det kommer
              att inbringa, vi vet inte hur det kommer att gå med konkurrensen
              och vi vet inte det och vi vet inte det och vi vet inte det. Men
              snälla Mats Odell! Ni har presenterat en proposition och vet ingenting.
              Allt ska läggas på några konsulter eller på någonting annat som
              man faktiskt vet väldigt lite om när det gäller SBAB och andra
              utförsäljningar.
            </seg>
            <seg xml:id="i-17344e8e4c8b879d-0">
              Det är möjligt att vi har olika utgångspunkter i politiken, Mats
              Odell. Det är kanske så. Men jag tycker inte att det inte är en
              viktig samhällsuppgift att se till att hushållen har råd och möjlighet
              att betala räntorna på sina bostäder. Jag tycker ärligt talat
              att det är en viktig samhällsuppgift. Det grundläggande är att
              den största utgiften ofta är just hyran. Jag förstår inte resonemanget,
              Mats Odell.
            </seg>
          </u>
          <note type="speaker" xml:id="i-18765057d2e84dcb-0">
            Anf. 45 Statsrådet MATS ODELL (kd):
          </note>
          <u who="mats_odell_751011" xml:id="i-68513652b715f812-19">
            <seg xml:id="i-4c821e1253b33be8-0">
              Fru talman! Jag är ledsen om jag har stött Börje Vestlund och
              kanske andra ledamöter, men det var ganska underhållande när den
              förre finansministern försökte undervisa mig i matematik genom
              att tala om att det var vi som hade sagt att det var 150 miljarder
              vi skulle sälja för. Min enkla poäng, som jag tyckte var värd
              att uppmärksammas, var att Bosse Ringholm inte tycktes förstå
              att om man har 250 miljarder och säljer för 150, då har man faktiskt
              100 miljarder kvar. Avkastningen på dem var det jag avsåg att
              man borde lägga till. Men vi får väl återkomma någon annan gång
              och examinera varandras matematikkunskaper.
            </seg>
            <seg xml:id="i-20dc0be0cda3c0a5-0">
              Jag vill säga till Alf Eriksson att vår ambition är att den statliga
              fastighetsskatten ska försvinna under nästa år. Det är den ambition
              som vi uttalade i regeringsdeklarationen och det är någonting
              som vi arbetar intensivt med att åstadkomma.
            </seg>
            <seg xml:id="i-f585196c3cf1c8af-0">
              Alf Eriksson frågar om principerna när det gäller försäljning,
              om det handlar om högsta pris eller något annat. Budgetlagen är
              väldigt tydlig på den punkten. Vi har valt att tolka budgetlagen
              så att det anbud ska tas som vid en samlad bedömning ger det bästa
              affärsmässiga resultatet för folkhushållet.
            </seg>
            <seg xml:id="i-7f3d1f748808a45d-0">
              Konsulttjänster frågar Alf Eriksson om. Jag vet inte vad det
              kommer att kosta. TeliaTelenor-affären kostade den förra regeringen
              100 miljoner kronor i konsultarvoden utan att det blev någon affär
              av. Sammanläggningen mellan Telia och Sonera kostade ca 200 miljoner
              kronor för den förra regeringen.
            </seg>
            <seg xml:id="i-01e88952fe8ac839-0">
              Bosse Ringholm kallar detta blind nyliberal dogmatism. Jag tror
              nog ändå att vi får vänta med recensionerna tills vi har sett
              vad som blir resultatet av våra ambitioner att minska det statliga
              ägandet i ett antal fina konkurrensutsatta företag.
            </seg>
          </u>
          <note xml:id="i-196f739f42e2f799-4">
            Överläggningen var härmed avslutad.
          </note>
          <note xml:id="i-0fd7629568cf99d0-0">
            9 § Svar på interpellation 2006/07:364 om tolkning av artikel
            296 i fördraget på området för försvarsupphandling
          </note>
          <note type="speaker" xml:id="i-5445d7dde1de9a1e-0">
            Anf. 46 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" next="cont" xml:id="i-1f373a8ea4e20dd0-0">
            <seg xml:id="i-7bdaaae5d197ce76-0">
              Fru talman! Ulrica Messing har frågat mig hur jag ser på försvarsupphandlingar
              enligt lagen om offentlig upphandling och dess påverkan på privat
              och offentlig samverkan. Ulrica Messing har vidare frågat hur
              jag avser att agera för att tillämpningen av lagen om offentlig
              upphandling på svenska myndigheter med uppdrag att upphandla försvarsmateriel
              och tjänster, och tolkningen av artikel 296, inte ska ledda till
              kortsiktigt agerande med ekonomiska, miljö- och säkerhetsmässiga
              implikationer som följd.
            </seg>
            <seg xml:id="i-ab1408f112693e15-0">
              Huvudregeln är att försvarsupphandling, i likhet med annan offentlig
              upphandling, ska ske i enlighet med de EG-rättsliga upphandlingsreglerna
              och lagstiftning som genomför dessa regler på nationell nivå.
            </seg>
          </u>
          <note xml:id="i-4c51406d603936af-0">
            I Sverige gäller lagen (1992:1528) om offentlig upphandling.
            Lagen genomför tidigare gällande EG-direktiv inom upphandlingsområdet
            i svensk rätt. Sedan den 30 april 2004 gäller två nya EG-direktiv
            inom upphandlingsområdet direktiv 2004/18/EG om offentlig upphandling
            av byggentreprenader, varor och tjänster och direktiv 2004/17/EG
            om upphandling inom de så kallade försörjningssektorerna, bland
            annat vatten, energi och transporter. En proposition med förslag
            till lagstiftning som genomför de nya direktivens bestämmelser
            i svensk rätt är aviserad att lämnas till riksdagen i juni. När
            den nya lagstiftningen träder i kraft upphävs LOU.
          </note>
          <u who="mikael_odenberg_0f1a5b" prev="cont" xml:id="i-e384e4509c419f9c-0">
            <seg xml:id="i-c2cb164386c9b857-0">
              Artikel 296 i EG-fördraget ger medlemsstaten möjlighet att under
              vissa förutsättningar låta bli att tillämpa regelverket för offentlig
              upphandling vid anskaffning av försvarsprodukter.
            </seg>
            <seg xml:id="i-33be4fbd225a7cd2-0">
              För försvarsupphandling som med stöd av artikel 296 kan undantas
              från det EG-styrda regelverket gäller särskilda, mindre detaljerade,
              nationella regler i 6 kap. LOU. Enligt dessa regler finns vidare
              en möjlighet för regeringen att föreskriva eller i enskilda fall
              besluta om de undantag från bestämmelserna i 6 kap. LOU som är
              nödvändiga med hänsyn till försvars- och säkerhetspolitiska intressen.
              Regeringen får också i föreskrifter eller i enskilda fall överlåta
              till en upphandlande enhet att själv besluta om sådana undantag.
            </seg>
            <seg xml:id="i-93c87031adab2ce6-0">
              Till bilden hör att det nya EG-direktivet för offentlig upphandling
              (2004/18) innehåller bestämmelser som ger medlemsstaten möjlighet
              att tillämpa ett nytt upphandlingsförfarande, så kallad konkurrenspräglad
              dialog. Förfarandet är avsett för särskilt komplicerade kontrakt
              och innefattar en möjlighet för den upphandlande myndigheten att
              föra en dialog med utvalda leverantörer i syfte att identifiera
              och definiera hur myndighetens behov bäst ska kunna tillgodoses.
              Det kan vara fråga om att hitta tekniska, finansiella eller rättsliga
              lösningar.
            </seg>
            <seg xml:id="i-8e805fb62cc37eb2-0">
              Upphandlingsutredningen 2004 har i slutbetänkandet Nya upphandlingsregler
              2 (SOU 2006:28) föreslagit att bestämmelser om konkurrenspräglad
              dialog ska föras in i den nya lagstiftning som är avsedd att ersätta
              LOU. Betänkandet har remissbehandlats inför beredningen inom Regeringskansliet.
            </seg>
            <seg xml:id="i-4f29b594c7fa09f1-0">
              Regeringen anser att Försvarsmakten och Försvarets materielverk
              bör söka lösningar med inslag av offentlig och privat samverkan
              i syfte att minska statens kostnader och långsiktiga ekonomiska
              bindningar. Jag vet att det inom myndigheterna pågår arbete med
              att starta vissa projekt inom detta område. Även internationellt
              finns det erfarenheter, både positiva och negativa, att hämta
              inom området.
            </seg>
            <seg xml:id="i-08cf3bacedb4b3bf-0">
              Fru talman! I begreppet offentlig och privat samverkan ryms flera
              olika affärsmodeller och upplägg, vilka kan leda till komplexa
              förhandlingar mellan staten och privata aktörer. Eftersom vi i
              Sverige fortfarande är i början på offentlig och privat samverkan
              inom försvarssektorn finns det i dagsläget inte några egna erfarenheter
              att dra lärdom av. Det står dock klart att en av de frågor som
              måste beaktas vid inledandet av offentlig och privat samverkan
              är de rättsliga aspekterna, vilka kan vara av varierande art beroende
              på omständigheterna i det enskilda fallet. Det har i dagsläget
              inte framkommit till regeringen eller Regeringskansliet att LOU
              eller de EG-rättsliga reglerna leder till kortsiktigt agerande
              eller annan suboptimering vid förhandlingar om offentlig och privat
              samverkan.
            </seg>
          </u>
          <note xml:id="i-b2a10c5b5377ae13-0">
            Då Ulrica Messing (s), som framställt interpellationen, anmält
            att hon var förhindrad att närvara vid sammanträdet medgav andre
            vice talmannen att Michael Hagberg i stället fick delta i överläggningen.
          </note>
          <note type="speaker" xml:id="i-c2ca3d7e1e10e3ea-0">
            Anf. 47 MICHAEL HAGBERG (s):
          </note>
          <u who="michael_hagberg_c6b067" xml:id="i-8615d149f49f29e4-0">
            <seg xml:id="i-f4192c7ee207bfdc-0">
              Fru talman! Tack, försvarsministern, för svaret. Ulrica Messing
              har begärt den här debatten med anledning av att kommissionen
              har skickat ut ett tolkningsmeddelande om tillämpningen av artikel
              296 i fördraget på området för försvarsupphandling. Syftet är
              att förhindra eventuella felaktiga tolkningar av artikeln och
              att ge upphandlande myndigheter vägledning vid bedömning om undantag
              är berättigat. Ulrica har fått förhinder, därför är det jag som
              tar emot svaret och tar debatten med försvarsministern.
            </seg>
            <seg xml:id="i-65a257951c172fae-0">
              Jag menar att det är viktigt att försvarsupphandlingen tjänar
              sitt syfte. Den får inte leda till kortsiktigt ekonomiskt och
              miljömässigt tänkande, som då missgynnar svensk säkerhet på lång
              sikt. En strikt tillämpning av artikel 296 och lagen om offentlig
              upphandling får inte leda till att utvecklingsprojekt i offentlig
              och privat samverkan försvåras.
            </seg>
            <seg xml:id="i-00d6ed2b641d154f-0">
              Den 1 januari 2002 bildades Försvarsmaktens logistik, FM Log.
              Därvid knöts stora delar av Försvarsmaktens logistik samman i
              en organisationsenhet, och ett nytt system för styrning och finansiering
              skapades. Syftet var att få en effektivare och billigare logistik
              för försvaret. Enligt Riksrevisionens rapport är logistiken ännu
              inte anpassad till det nya försvarets behov av snabba, flexibla
              logistiklösningar. Mycket finns att göra. I rapporten från Riksrevisionen
              finns hela sju punkter som rekommenderas för åtgärd.
            </seg>
            <seg xml:id="i-893c3dc88ed17580-0">
              En upphandling av tjänster kräver förtroende mellan parter, som
              måste diskutera och arbeta fram upphandlingen gemensamt. En tjänst
              är inte en vara som man kan skriva en specifikation för. Det jag
              förklarar tycks vara självklart, men det betyder att man vid en
              upphandling riktar sig till företag som Försvarsmakten i detta
              läge anser lämpliga. Det kräver sekretess för att båda parterna
              ska kunna diskutera sina kvaliteter och brister, nutida och framtida
              förmågor.
            </seg>
            <seg xml:id="i-43d5d15b5c78af88-0">
              Riktade upphandlingar och sekretess är inte förenligt med lagen
              om offentlig upphandling. Man sätter därmed käppar i hjulet för
              en miljömässig säkerhet och gott ekonomiskt tänkande vid upphandlingen.
              Jag menar att det är fel att åberopa lagen om offentlig upphandling
              och direktivet 2004/18/EG för att inte ingå eller utveckla offentlig
              och privat samverkan för att nå högsta ekonomiska, miljö- och
              säkerhetshänsyn. Det finns inget motsatsförhållande här.
            </seg>
            <seg xml:id="i-96123d2393743a7e-0">
              Hur ser försvarsministern på försvarsupphandlingen enligt lagen
              om offentlig upphandling och på dess påverkan på privat och offentlig
              samverkan? Hur avser försvarsministern att agera vid tillämpningen
              av lagen om offentlig upphandling och tolkningen av artikel 296,
              så att svenska myndigheters uppdrag att upphandla tjänster och
              materiel inte ska leda till kortsiktigt agerande när det gäller
              ekonomi-, miljö- och säkerhetsfrågor, med förluster som följd?
            </seg>
          </u>
          <note type="speaker" xml:id="i-ef89d9ed8c73cfcd-0">
            Anf. 48 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-a3e5b62cd602de92-0">
            <seg xml:id="i-6fd3a05f38e1887b-0">
              Fru talman! När jag tog till orda här ska jag erkänna att jag
              kastade en blick upp mot åhörarläktaren och tacksamt konstaterade
              att det bara var en stackars vaktmästare som behövde lyssna till
              mitt svar och till Michael Hagbergs inlägg. Båda var nämligen
              rätt obegripliga. Det beror kanske inte på vår pedagogik, men
              det säger något om detta områdes komplexitet. Jag kände mig nästan
              lite road när jag läste upp mitt eget omsorgsfullt beredda svar,
              för den här materien är verkligen inte alldeles lätt.
            </seg>
            <seg xml:id="i-e2ff8cf6055f8a43-0">
              Jag ska försöka uttrycka mig på svenska och säga att jag tror
              att jag och interpellanten har samma uppfattning i de här frågorna.
              Försvarsmaterielssamarbete och försvarsupphandling är över huvud
              taget mycket krångligt. Det ser vi i det internationella upphandlingsarbetet,
              där det sällan är fråga om rena affärer. Det är statsintressen
              involverade. Det finns olika typer av säkerhetspolitiska hänsynstaganden,
              allehanda mystiska motköpsaffärer och offsetkonstruktioner och
              liknande.
            </seg>
            <seg xml:id="i-bd4af46a7d2ebc9c-0">
              Detta är en marknad som skiljer sig från andra. Det finns starka
              statliga egenintressen på området. Det kan också finnas starka
              säkerhetspolitiska intressen i varje enskilt fall. Det här har
              lett till att kommissionen har tyckt att medlemsstaterna har varit
              alldeles för frikostiga med att utnyttja den undantagsbestämmelse
              som finns i artikel 296.
            </seg>
            <seg xml:id="i-b512985e381f418a-0">
              Vi har till och med blivit instämda inför EG-domstolen för att
              vi med åberopande av artikel 296 har tillämpat tullfrihet för
              en del inköp som vi har gjort utifrån. Tillsammans med andra stater
              har vi blivit instämda för att kommissionen inte anser att detta,
              som gjordes under den tidigare regeringen, omfattas av artikel
              296.
            </seg>
            <seg xml:id="i-f4655f8880f7ae15-0">
              Jag delar interpellantens och Michael Hagbergs farhågor: Vi måste
              naturligtvis vara mycket noggranna med att kommissionens i och
              för sig vällovliga ambition att få en mer transparent och konkurrensneutral
              upphandling inte i slutändan går ut över svenska nationella intressen.
            </seg>
            <seg xml:id="i-493e4ce8940a296f-0">
              Vi har ett starkt nationellt intresse, också givet vår svenska
              försvarsindustri, att bevaka i det här sammanhanget. Det gör att
              vi också har all anledning att fortlöpande följa den process som
              pågår inom EU. Det gäller det tolkningsmeddelande som har kommit
              från kommissionen. Men det gäller också det direktivarbete som
              pågår inom EU och i kommissionen för att försöka ta fram ett särskilt
              direktiv som just skulle handla om försvarsupphandling.
            </seg>
            <seg xml:id="i-137d2b55a618e907-0">
              Vi har all anledning att bevaka de aspekter som interpellanten
              och Michael Hagberg tar upp när vi nu ska ersätta lagen om offentlig
              upphandling med ett annat regelverk. Jag tror inte att det finns
              några motstående intressen i denna fråga. Vi har ett sammanfallande
              intresse av att i den process som ligger framför oss bevaka det
              som är ett nationellt svenskt intresse.
            </seg>
          </u>
          <note type="speaker" xml:id="i-366d78cb9788fddf-0">
            Anf. 49 MICHAEL HAGBERG (s):
          </note>
          <u who="michael_hagberg_c6b067" xml:id="i-8615d149f49f29e4-1">
            <seg xml:id="i-fe8b8abcf793ad7c-0">
              Fru talman! Jag tackar försvarsministern för svaret. Jag tror
              att vi fortsätter att tala svenska och mer lättförståeligt.
            </seg>
            <seg xml:id="i-2c631e1bf7b5260f-0">
              Visst är det mycket komplicerade avtal och procedurer när det
              gäller de här sakarna. Många gånger är det också i vällovligt
              syfte. Det är som försvarsministern säger. Jag har själv varit
              ute och besökt vissa delar av försvarsindustrin. Där ser man att
              vissa länder följer de direktiv som finns och att vissa inte gör
              det.
            </seg>
            <seg xml:id="i-762b1dde48d843fc-0">
              I det här fallet handlar det om att vi måste se till att vi,
              precis som Mikael Odenberg säger, lyfter de miljömässiga, ekonomiska
              och säkerhetsmässiga frågorna så att de finns med i förgrunden.
              Vi ska se till att vi på så sätt kan känna oss trygga i upphandlarverksamhet
              i FM Logs regi, och så vidare.
            </seg>
            <seg xml:id="i-5a6b56caba51d00a-0">
              Att vi nu lyfter frågorna i interpellationen är väldigt viktigt.
              Det gäller framför allt när jag nu i svaret får höra att försvarsministern
              avser att lägga fram en proposition i ärendet. Det är bra att
              försvarsministern och även jag kan få sätta oss in lite extra
              i frågan.
            </seg>
            <seg xml:id="i-2aa23cf4ca86979e-0">
              Samtidigt har vi också kunnat läsa riksrevisorns rapport som
              vi fick på vårt bord för en tid sedan. Där finns en del kritik
              och en del uppfattningar om hur verksamheten på FM Log bedrivs.
            </seg>
            <seg xml:id="i-d45e143d65105f51-0">
              Jag skulle gärna vilja veta lite mer om vad propositionen kommer
              att innehålla. Jag skulle också tycka att det vore spännande att
              se om försvarsministern har något slags åtgärdsprogram för den
              kritik som riksrevisorn har fört fram sin rapport.
            </seg>
          </u>
          <note type="speaker" xml:id="i-d6dc67ad81c71a84-0">
            Anf. 50 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-a3e5b62cd602de92-1">
            <seg xml:id="i-7d798d991d0e59fe-0">
              Fru talman! Det är inte så att jag håller på med något propositionsarbete.
              Redan under den tidigare regeringen påbörjades ett arbete med
              att implementera olika EG-direktiv som finns på upphandlingsområdet.
              Det har pågått ett antal utredningar för att se över hur lagen
              om offentlig upphandling ska vara utformad.
            </seg>
            <seg xml:id="i-48188e5bd795d452-0">
              Den allmänna debatten kring det har väl kanske mindre handlat
              om försvarsmateriel och mer handlat om till exempel de regelverk
              som försvårar till exempel avknoppning av verksamheter inom kommuner
              och landsting, eftersom det kommer i konflikt med upphandlingsreglerna.
              När det gäller offentlig och privat samverkan, OPS, har jag absolut
              ingen annan ambition än vad jag tror att Michael Hagberg har.
            </seg>
            <seg xml:id="i-4659c41236dc55d7-0">
              På EG-området brukar vi i Europadebatten lite allmänt och kanske
              ibland lite slarvigt tycka synd om oss själva med motiveringen
              att vi är bäst i klassen. Vi medverkar till olika direktiv. De
              andra medlemsstaterna struntar i direktiven och fortsätter som
              förut. Själva är vi väldigt lutherska, ordentliga och bäst i klassen
              och följer alla reglerna och binder ris åt egen rygg.
            </seg>
            <seg xml:id="i-032c985dbaefebb2-0">
              Jag ska inte utesluta att det kan ligga någonting i den versionen
              ibland. Å andra sidan kan vi inte heller i EG-arbetet medverka
              till direktivskrivningar där vi redan i utgångsläget har bestämt
              oss för att slarva med implementeringen. Vi måste naturligtvis
              följa de direktiv som tas fram i EG-kretsen. Vi ska snarare se
              till att också andra gör detta.
            </seg>
            <seg xml:id="i-2d8a72c954df5a51-0">
              Det visar hur viktigt det är att följa direktivarbetet. Det är
              också viktigt att ta fasta på och utnyttja de undantagsbestämmelser
              som finns. Det finns och kommer att fortsätta att finnas undantagsbestämmelser
              just på försvarsmaterielområdet.
            </seg>
            <seg xml:id="i-cc8037f6bd8d4d81-0">
              Låt mig avslutningsvis säga att det finns ytterligare en aspekt
              på detta. Vi försöker att etablera en väl fungerande europeisk
              marknad för försvarsmateriel. En aspekt på detta är att vi måste
              ha ett regelverk som inte innebär en konkurrensnackdel för svenska
              och andra europeiska försvarsindustrier i förhållande till det
              som ofta är den största konkurrenten, nämligen amerikansk försvarsindustri.
            </seg>
            <seg xml:id="i-e1fe0759391f1ea6-0">
              Även det är en aspekt som vi har anledning att fortlöpande följa
              i arbetet med upphandlingsfrågorna.
            </seg>
          </u>
          <note type="speaker" xml:id="i-f3aed9a176c4a00d-0">
            Anf. 51 MICHAEL HAGBERG (s):
          </note>
          <u who="michael_hagberg_c6b067" xml:id="i-8615d149f49f29e4-2">
            <seg xml:id="i-2f77a7ca2199a4e7-0">
              Fru talman! Jag ber att få tacka för svaret av resonerande art.
              Vi måste resonera om det här. Det är viktigt för oss att vi ser
              till att vi inte missgynnar svensk exportindustri och i det här
              fallet försvarsindustrin.
            </seg>
            <seg xml:id="i-d49cdfdb36219bfa-0">
              Jag tror också att det är väldigt viktigt för att vi ska kunna
              gynna den verksamhet som vi själva bedriver. Det ska vi inte göra
              på bekostnad av andra utan genom att se till ekonomiska, miljömässiga
              och säkerhetspolitiska skäl.
            </seg>
            <seg xml:id="i-8d5b002e13005f0d-0">
              Vi ska också tänka och fundera på den kritik som FM Log har fått
              om sin verksamhet av riksrevisorn. Jag är övertygad om att försvarsministern
              har läst rapporten. Jag är också övertygad om att han har förstått
              den.
            </seg>
            <seg xml:id="i-1022e7ca7723af1a-0">
              Jag är också övertygad om att han har börjat fundera lite grann
              på hur vi ska göra för att få verksamheten att fungera på ett
              bättre sätt. Det finns lite för mycket skavanker i kanten för
              att vi ska känna oss trygga där.
            </seg>
            <seg xml:id="i-0805f4627c8996d3-0">
              Jag återkommer till den frågan som en avslutning. Jag vill höra
              lite grann i ett samtal hur försvarsministern funderar på riksrevisorns
              rapport.
            </seg>
          </u>
          <note type="speaker" xml:id="i-437dbffce871f824-0">
            Anf. 52 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" xml:id="i-a3e5b62cd602de92-2">
            <seg xml:id="i-afcf8f6aedb7c316-0">
              Fru talman! Jag kan göra två avslutande randanmärkningar.
            </seg>
            <seg xml:id="i-2fb0b5016d56c35b-0">
              Den första apropå Riksrevisionens rapport är det nedslående beskedet
              att jag varken har läst eller begripit. Det senare är dock en
              följd av det första, vill jag gärna understryka. Vi får hoppas
              att det ska kunna bli bättre framöver.
            </seg>
            <seg xml:id="i-640d48352ec332e8-0">
              Den andra gäller det propositionsarbete som pågår för att implementera
              EG-direktiv på upphandlingsområdet. Det kommer såvitt jag har
              blivit informerad om inte att innebära någon ändring i sak av
              de särskilda bestämmelser som finns om försvarsupphandling.
            </seg>
          </u>
          <note xml:id="i-196f739f42e2f799-5">
            Överläggningen var härmed avslutad.
          </note>
          <note xml:id="i-645d8371059e0015-0">
            10 § Svar på interpellation 2006/07:385 om åtgärder på nationell
            nivå mot klusterbomber
          </note>
          <note type="speaker" xml:id="i-7ee25451391e4bb1-0">
            Anf. 53 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" next="cont" xml:id="i-1f373a8ea4e20dd0-1">
            <seg xml:id="i-e5761a42be7ffef0-0">
              Fru talman! Karla López har i interpellationen 2006/2007:385
              Åtgärder på nationell nivå mot klusterbomber frågat mig om jag
              avser att verka för att Sverige ska följa slutdeklarationen från
              Oslo och dess uppmaning om att vidta åtgärder på nationell nivå
              i väntan på ett internationellt avtal, och om jag avser att verka
              för att Sverige, liksom Belgien, förbjuder alla investeringar
              i företag som tillverkar personminor eller klusterbomber.
            </seg>
            <seg xml:id="i-c14c1d12fa4d7efc-0">
              Som svar på interpellantens frågor vill jag säga följande.
            </seg>
            <seg xml:id="i-4f43c989b1e6842a-0">
              Sverige är bekymrat över de effekter som har visat sig uppstå
              till följd av användningen av så kallad klusterammunition. Det
              handlar inte minst om problem med stora antal av blindgångare
              och de problem dessa ger upphov till både under och efter en konflikt.
            </seg>
            <seg xml:id="i-b080ef2a3df1e950-0">
              Regeringen vill gärna få till stånd en reglering av användningen
              av klustervapen. Följaktligen deltar Sverige aktivt i det arbete
              som bedrivs inom ramen för FN:s konvention från 1980 om särskilt
              skadebringande konventionella vapen, de så kallade CCW-förhandlingarna.
            </seg>
            <seg xml:id="i-720bb57fb9c96db8-0">
              Sverige följer också den så kallade Osloprocessen och har ställt
              sig bakom den deklaration som antogs av 46 stater vid Oslokonferensen
              i februari. Sverige planerar dock inte att vidta några åtgärder
              på nationell nivå i avvaktan på ett framtida internationellt avtal.
              Svaret på interpellantens första fråga är därför nej.
            </seg>
            <seg xml:id="i-4a24b439e78c054d-0">
              Även svaret på interpellantens andra fråga är nej. Förbud mot
              investeringar i företag som tillverkar klusterbomber berörs inte
              i Oslodeklarationen. Regeringen har heller inga planer på att
              införa ett sådant investeringsförbud.
            </seg>
          </u>
          <note xml:id="i-c48aae8994cf2d7f-0">
            Anf. 54 KARLA LÓPEZ (mp):
          </note>
          <u who="mikael_odenberg_0f1a5b" prev="cont" xml:id="i-e384e4509c419f9c-1">
            <seg xml:id="i-1994932980d926e7-0">
              Fru talman! Jag tycker att det är olyckligt att regeringen inte
              anser att Sverige ska ta sitt ansvar och som ett föregångsland
              förbjuda klustervapen, speciellt med tanke på att Sverige tillhör
              de 34 länder som producerar klustervapen och när vi, precis som
              Mikael Odenberg säger, vet vilka skador klustervapen orsakar.
              Hur kan vi prata om att vi arbetar för en bättre värld när vi
              så fort det inte passar våra ekonomiska intressen låter bli att
              vidta åtgärder för mänsklighetens bästa?
            </seg>
            <seg xml:id="i-2166e2ae6d91235b-0">
              Norge och Österrike har redan förbjudit klustervapen. Trots att
              det inte har funnits ett internationellt avtal om att förbjuda
              dem har de gjort det. Belgien har på eget initiativ gått så långt
              att man till och med har förbjudit investeringar i företag som
              tillverkar klusterbomber. I Belgien drabbade dessa åtgärder 60
              företag, men Belgiens regering struntade i det och satte mänskligt
              lidande före ekonomiska intressen.
            </seg>
            <seg xml:id="i-e504f02da0382fa1-0">
              För mig är det väldigt svårt att förstå varför Sverige inte kan
              göra något liknande, med tanke på att vi har Bombkapsel 90 som
              används som ammunition för JAS Gripen. Vi tillhör, som sagt, de
              34 länder som producerar klustervapen. När det har hållits konferenser
              har Sverige varit ett av de länder som inte vill att man ska förbjuda
              utan i stället vill reglera det på ett urvattnat sätt, eftersom
              man vill att bara 1 procent av bomberna inte ska explodera. Men
              det spelar ingen roll om det är en bomb eller flera bomber det
              är jätteproblem så fort de ligger i marken, och de förorsakar
              otroliga skador för lokalbefolkningen.
            </seg>
            <seg xml:id="i-e95f9666dbb4e8eb-0">
              Jag blir väldigt ledsen. Samtidigt som vi slår oss för bröstet
              och säger att vi är demokratiska och arbetar för välfärden i världen
              och så vidare backar vi så fort vi har någonting att förlora ekonomiskt
              och låter andra länder gå före i stället.
            </seg>
          </u>
          <note type="speaker" xml:id="i-b14579c4f4fac5bc-0">
            Anf. 55 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" next="cont" xml:id="i-1f373a8ea4e20dd0-2">
            <seg xml:id="i-0323ea6ada37dff8-0">
              Fru talman! Det är fel. Det är inte några ekonomiska intressen
              som styr oss här. Vi är bekymrade över de effekter som vi har
              kunnat se i ett antal konflikter och som har följt på användningen
              av klustervapen.
            </seg>
            <seg xml:id="i-4ea3964891a071be-0">
              Samtidigt bör man hålla isär diskussionerna. Jag lovar att det
              inte är så kul att vara på marken när det kommer en bomb, oavsett
              om det är en klusterbomb eller inte. Det destruktiva syftet med
              olika vapensystem är tyvärr att ta död på folk. Det som är problemet
              med klusterammunitionen är att den kan sprida blindgångare över
              stora områden, och som en följd av det kommer civilbefolkningen
              till skada.
            </seg>
            <seg xml:id="i-cf2def0da4b34116-0">
              Som interpellanten helt korrekt säger har vi Bombkapsel 90 till
              JAS som är yttäckande. Den innehåller substridsdelar. Den brukar
              ibland i diskussionen räknas som ett klustervapen. Om den är det
              eller inte går i och för sig att diskutera, för det finns ingen
              entydig definition av klustervapen, vad som är innebörden av dem.
              Det är också en av de saker som diskuteras i de olika internationella
              processerna.
            </seg>
            <seg xml:id="i-958b91fc85e814a0-0">
              Det är ingen tvekan om att vi har ett nationellt egenintresse
              av att kunna ha ett sådant vapensystem som Bombkapsel 90 utgör.
              I de olika internationella processer som har pågått det gäller
              inte bara den nuvarande regeringen utan även den tidigare regeringen,
              med vilken interpellantens parti samarbetade har vår linje varit
              att vad vi ska försöka göra är inte att driva frågan om ett totalförbud
              utan att i stället försöka driva frågan om regler för användning,
              regler för insats och regler för utformning av den här ammunitionen,
              så att man kommer åt det som är det stora problemet i realiteten,
              nämligen ett potentiellt stort antal blindgångare.
            </seg>
            <seg xml:id="i-d04a8714c5d84805-0">
              Det är den linje som regeringen avser att följa i CCW-processen
              och också i den så kallade Osloprocessen. De här två processerna
              pågår parallellt.
            </seg>
          </u>
          <note xml:id="i-139139841aad7d69-0">
            Anf. 56 KARLA LÓPEZ (mp):
          </note>
          <u who="mikael_odenberg_0f1a5b" prev="cont" xml:id="i-e384e4509c419f9c-2">
            <seg xml:id="i-3ab9d072b17c0b77-0">
              Fru talman! Som sagt: Hur kan vi sätta de ekonomiska intressena
              före mänskligt lidande? Man vet att blindgångarna orsakar mycket
              skada även när en konflikt är över. Folk kan inte vara där och
              kan inte bruka jorden eller skogen. Det är förödande konsekvenser.
            </seg>
            <seg xml:id="i-534294a54c5673ee-0">
              Jag kan förstå att det finns ekonomiska intressen bakom, men
              är det inte alla länders ansvar när man har en produkt som man
              vet inte är bra för välståndet eller mänskligheten att investera
              i någonting annat? Det är ett stort och djupt problem, tycker
              jag, att Sverige kan göra sådana saker när andra länders regeringar
              har insett att man inte kan låta nationella intressen gå före.
            </seg>
            <seg xml:id="i-60645ab32522c089-0">
              Du sade att Miljöpartiet samarbetade med socialdemokratin. Ja,
              det gjorde vi, men inte när det gällde de här frågorna. Då gick
              de mer ihop med er, om jag har förstått det hela rätt. Jag tror
              inte att Miljöpartiet har gått med på att vi ska ha vapentillverkning
              av ett sådant här slag.
            </seg>
            <seg xml:id="i-3aff06e3f814a660-0">
              Jag är väldigt orolig för hur vi ska kunna rättfärdiga vår politik
              internationellt om vi verkligen gör så här. Någonstans måste man
              se till helheten och se till mänsklighetens bästa. Andra länder
              har struntat i de ekonomiska intressena. Varför kan inte vi göra
              det?
            </seg>
          </u>
          <note type="speaker" xml:id="i-bc96eefd42e497a4-0">
            Anf. 57 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" next="cont" xml:id="i-1f373a8ea4e20dd0-3">
            <seg xml:id="i-d2604116f24f4109-0">
              Fru talman! Det är trots allt ett faktum att det var Miljöpartiet
              som samarbetade med den förra regeringen och inte vi. Däremot
              har jag i och för sig ingen anledning att tro annat än att Miljöpartiet
              var motvilligt i den meningen att man gärna hade sett att den
              socialdemokratiska regeringen intog en annan ställning än vad
              man gjorde i de här frågorna.
            </seg>
            <seg xml:id="i-fbab7ce10565d616-0">
              Jag tycker att den fråga som Karla López reser egentligen är
              en annan. Vad Karla López säger är detta: Om vi nu ser att det
              finns vapen som har förödande konsekvenser, varför gör vi inte
              någonting åt det? Men då är grunddiskussionen: Är det rätt att
              ha ett nationellt försvar? Är det rätt att vara beredd att ta
              till våld för att försvara sitt territorium, sina värderingar
              och sin rätt att styra sitt land efter befolkningens önskemål?
            </seg>
            <seg xml:id="i-359721c187ce80e4-0">
              Jag menar att det är rätt. Vi ska ha en försvarsmakt. Vi ska
              ytterst vara beredda att bruka våld för att hävda vår territoriella
              integritet och vår frihet. För det behöver vi vapen. Vapen är
              förstörelsebringande, per definition.
            </seg>
            <seg xml:id="i-e1348b860c633213-0">
              Vad vi gör på just det här området är att vi försöker medverka
              till en internationell reglering av en vapentyp som i praktiken
              har visat sig, senast i samband med Libanonkriget, ha oproportionerligt
              stor negativ effekt för oskyldig civilbefolkning. Då försöker
              vi i olika internationella processer medverka till att det kommer
              fram regelsystem, inte som avhänder oss vår möjlighet att ha ett
              väl fungerande och effektivt nationellt försvar, men som i görligaste
              mån avvärjer några av de värsta nackdelarna med en viss typ av
              vapen, i det här fallet klustervapen.
            </seg>
            <seg xml:id="i-66b037902d07594a-0">
              Vi är helt övertygade om att vår bombkapsel om den hade använts
              inte skulle ha den typ av negativa effekter för civilbefolkningen
              som vi har kunnat se på olika krigsskådeplatser. Bombkapseln är
              nämligen ett vapensystem som inte lämnar en massa blindgångare
              efter sig.
            </seg>
            <seg xml:id="i-93ddbea7c60fcb32-0">
              Återigen: Regeringens position tidigare har varit att försöka
              medverka till en internationell reglering av dessa vapen. Vi är
              beredda att fortsätta att diskutera det i olika internationella
              forum, men vi är inte beredda att argumentera för ett totalförbud.
            </seg>
          </u>
          <note xml:id="i-d1ace75d938a50ca-0">
            Anf. 58 KARLA LÓPEZ (mp):
          </note>
          <u who="mikael_odenberg_0f1a5b" prev="cont" xml:id="i-e384e4509c419f9c-3">
            <seg xml:id="i-5f32250bbf64da89-0">
              Fru talman! Jag tror att varken Norge, Österrike eller Belgien
              vill bli pacifistiska och ta bort sitt försvar helt och hållet.
              Det stämmer inte när försvarsministern säger att man måste ta
              bort försvaret om man slutar att tillverka Bombkapsel 90. Det
              tror jag inte alls på.
            </seg>
            <seg xml:id="i-3e11a5e074152bcd-0">
              Däremot ska man verkligen överväga om vi över huvud taget ska
              producera ett sådant vapen som förstör för civilbefolkningen.
              De här länderna har övervägt det och gått före, fast de har ändå
              ett försvar. Norge är med i Nato till och med och är väldigt aktivt
              i olika Natouppdrag, mer än vad Sverige är. Att säga att man tar
              bort hela försvaret bara för att man tar bort just den här bombkapseln
              är att överdriva något.
            </seg>
            <seg xml:id="i-4327fecd66e868ed-0">
              Men visst, jag skulle önska att de vore pacifistiska. Jag önskar
              att Sverige också skulle vara pacifistiskt. Jag anser inte att
              försvaret har någon funktion, men det är en miljöpartistisk synpunkt.
              Jag förstår att du inte delar den med oss. Det är okej, men ändå
              återstår frågan: Ska vi producera sådana här vapen som skadar
              så många människor eller som verkligen går ut på att skada civilbefolkningen
              och rättfärdiga det med att säga att Sverige är ett demokratiskt
              land som vill verka för välfärden i världen?
            </seg>
          </u>
          <note type="speaker" xml:id="i-22e25c2e4e8a406f-0">
            Anf. 59 Försvarsminister MIKAEL ODENBERG (m):
          </note>
          <u who="mikael_odenberg_0f1a5b" next="cont" xml:id="i-1f373a8ea4e20dd0-4">
            <seg xml:id="i-7fa1a779ce40fbaa-0">
              Fru talman! Jag har inte sagt att man, om man avskaffar Bombkapsel
              90, måste avskaffa allt vad nationellt försvar heter. Jag försökte
              bara, så att säga, dra den principiella konklusionen av det som
              Karla López själv sade i tidigare inlägg.
            </seg>
            <seg xml:id="i-54223f3fcaa6d152-0">
              När det gäller Bombkapsel 90 är det väldigt enkelt. Det är ett
              vapensystem som inte har skadat en enda levande människa. Förhoppningsvis
              kommer det inte heller att behöva göra det, men vi har ett operativt
              behov av det vapensystemet. Vi har ett operativt behov av att
              ha ett yttäckande vapensystem till vårt flygvapen. Därför tillverkar
              vi Bombkapsel 90 och därför utrustar vi flygvapnet och JAS Gripen
              med det vapensystemet. Det hindrar inte att vi sedan i internationella
              processer kan vara delaktiga i att försöka få fram regelsystem
              för all den klusterammunition som förekommer i världen och där
              man inte upprätthåller de höga krav som gäller för Bombkapsel
              90.
            </seg>
          </u>
          <note xml:id="i-196f739f42e2f799-6">
            Överläggningen var härmed avslutad.
          </note>
          <note xml:id="i-66dd2cd8beda1e90-0">
            11 § Anmälan om inkommen faktapromemoria om förslag från Europeiska
            kommissionen
          </note>
          <note xml:id="i-b8e421fa28e1d289-0">
            Andre vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u who="mikael_odenberg_0f1a5b" prev="cont" xml:id="i-e384e4509c419f9c-4">
            <seg xml:id="i-afd6485aa4ed9f9a-0">
              KOM(2006)866
            </seg>
          </u>
          <note xml:id="i-809cce4ca5de9273-0">
            12 § Bordläggning
          </note>
          <note xml:id="i-24821b213ccc0bb7-0">
            Anmäldes och bordlades
          </note>
          <note xml:id="i-360f76fbdad2d46e-0">
            13 § Kammaren åtskildes kl. 16.42.
          </note>
          <note xml:id="i-5c86733453e28331-0">
            Förhandlingarna leddes
          </note>
          <note xml:id="i-c7492a6227d0dd87-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
