<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2006</title>
      </titleStmt>
      <editionStmt>
        <edition>0.1.0</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 2006</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in db/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>N/A</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>No correction of source texts was performed.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-200607--134</head>
          <docDate when="2006-08-30">2006-08-30</docDate>
        </div>
      </front>
      <body>
        <div>
          <note xml:id="i-663be0d9688be576-0">
            ﻿
          </note>
          <note xml:id="i-b612392cdf9bfe3d-0">
            Riksdagens protokoll
          </note>
          <note xml:id="i-a74a87e4f862a411-0">
            2006/07:134
          </note>
          <note xml:id="i-5d757d9ead1b61bc-0" type="date">
            Torsdagen den 30 augusti
          </note>
          <note xml:id="i-03c2b2b875307f9e-0">
            Kl. 13:00 - 17:26
          </note>
          <note xml:id="i-1959fa7e62728a22-0">
            1 § Justering av protokoll
          </note>
          <note xml:id="i-63e9e8814024bce9-0">
            Justerades protokollet för den 23 augusti.
          </note>
          <note xml:id="i-6c0a9d251faae42f-0">
            2 § Anmälan om återtagande av plats i riksdagen
          </note>
          <note xml:id="i-03f8fe2aa25a179a-0">
            Tredje vice talmannen meddelade att Matilda Ernkrans (s) återtagit
            sin plats i riksdagen från och med den 28 augusti, varigenom uppdraget
            som ersättare upphört för Helena Frisk.
          </note>
          <note xml:id="i-6e6b4267be456338-0">
            3 § Anmälan om fördröjda svar på interpellationer
          </note>
          <note xml:id="i-e01277a3ffe95afc-0">
            Till riksdagen hade inkommit följande skrivelser:
          </note>
          <note xml:id="i-1d485e2a08a8d48d-0">
            Interpellation 2006/07:677
          </note>
          <note xml:id="i-bcdff4af9055764d-0">
            Interpellation 2006/07:677 Åtgärder för yrkesutbildning inom
            kriminalvården
          </note>
          <note xml:id="i-728b853bc3996dc0-0">
            Interpellationen kommer att besvaras torsdagen den 13 september
            2007.
          </note>
          <note xml:id="i-01588f4446645401-0">
            Beatrice Ask
          </note>
          <note xml:id="i-2a972ecf08fd12af-0">
            Interpellation 2006/07:680
          </note>
          <note xml:id="i-c96761411f4271ee-0">
            Interpellation 2006/07:680 Utanförskapet i IT-samhället
          </note>
          <note xml:id="i-5b58f1dce64d9efd-0">
            Interpellationen kommer att besvaras torsdagen den 6 september
            2007.
          </note>
          <note xml:id="i-ab27652eb89d01cd-0">
            Skälet till dröjsmålet är tjänsteresa.
          </note>
          <note xml:id="i-5a472902b253d06c-0">
            Dag Ekman
          </note>
          <note xml:id="i-e082e25d435035e1-0">
            Interpellation 2006/07:681
          </note>
          <note xml:id="i-f8a8e1281b03f592-0">
            Interpellation 2006/07:681 Järnvägs- och tågstandarden
          </note>
          <note xml:id="i-5b58f1dce64d9efd-1">
            Interpellationen kommer att besvaras torsdagen den 6 september
            2007.
          </note>
          <note xml:id="i-ab27652eb89d01cd-1">
            Skälet till dröjsmålet är tjänsteresa.
          </note>
          <note xml:id="i-5a472902b253d06c-1">
            Dag Ekman
          </note>
          <note xml:id="i-04b5870586209db8-0">
            4 § Svar på interpellation 2006/07:679 om statsministerns ansvar
            för att försvara de mänskliga rättigheterna även i enskilda fall
          </note>
          <note type="speaker" xml:id="i-7cb44b1be32f272f-0">
            Anf. 1 Utrikesminister CARL BILDT (m):
          </note>
          <u who="unknown" xml:id="i-326c9209e2d12ba9-0">
            <seg xml:id="i-f43122d3ff209bf7-0">
              Fru talman! Mona Sahlin har frågat statsministern om hans ansvar
              för att försvara de mänskliga rättigheterna även i enskilda fall.
            </seg>
            <seg xml:id="i-ac63b441e1a2c09c-0">
              Arbetet inom regeringen är så fördelat att det är jag som ska
              svara på interpellationen.
            </seg>
            <seg xml:id="i-335e70e03213e07a-0">
              Regeringen har gett arbetet för att främja mänskliga rättigheter
              i världen hög prioritet. I regeringsförklaringen heter det: Sveriges
              utrikespolitik ska förena engagemanget för internationellt samarbete
              med en tydlig röst för demokrati och de mänskliga rättigheterna.
            </seg>
            <seg xml:id="i-523a61b10baa509e-0">
              Oavsett om det handlar om att driva MR-frågorna i det multilaterala
              samarbetet eller i de bilaterala kontakterna är Sverige en stark
              och klar förespråkare för mänskliga rättigheter. Vi har också
              kunnat inregistrera vissa framsteg bland annat i den dialog som
              Sverige eftersträvar med Kina i dessa frågor.
            </seg>
            <seg xml:id="i-91f9ad8c831ec20d-0">
              Under vårens möte i FN:s råd för de mänskliga rättigheterna tillhörde
              Sverige de starkaste kritikerna mot de kränkningar som alltjämt
              sker runt om i världen. Det öppenhjärtiga meningsutbytet med framför
              allt Kuba om de övergrepp som sker där väckte betydande internationell
              uppmärksamhet, och Sveriges tydliga ställningstagande mötte stort
              gensvar.
            </seg>
            <seg xml:id="i-7f567c612124fe29-0">
              I arbetet med att främja mänskliga rättigheter ingår också att
              när så är lämpligt ta upp övergrepp mot enskilda. Utgångspunkten
              måste då vara att alla sådana situationer ska utgå från individens
              väl och att aktionen ska bidra till att få stopp på det pågående
              övergreppet. Enskilda människors öde får aldrig riskeras av i
              och för sig vällovliga ambitioner att reagera offentligt mot övergrepp.
            </seg>
            <seg xml:id="i-ba94e6ef07e1fe55-0">
              Regeringen har vid åtskilliga tillfällen under det gångna året
              agerat till försvar mot kränkningar som har skett och alltjämt
              sker av enskilda personer. Det har gällt svenskar som utsätts
              för övergrepp i andra länder liksom andra länders medborgare vars
              rättigheter kränks.
            </seg>
            <seg xml:id="i-c527f2991ab5b306-0">
              Det framgår också klart av vad statsministern har sagt, att regeringen
              på olika nivåer tar upp sådana fall när det kan främja den enskildes
              sak och inte riskerar att förvärra hans eller hennes eller de
              anhörigas situation.
            </seg>
            <seg xml:id="i-fe3799819ad49ff9-0">
              Jag ska gärna säga att denna avvägning ofta kan vara svår. Det
              handlar ju om att handskas med regimer som inte respekterar det
              internationella normsystemet. Att oskyldigt drabbade riskerar
              att utsättas för än värre kränkningar när deras situation uppmärksammas
              internationellt tillhör dessvärre vardagen. I många fall är den
              internationella uppmärksamheten naturligtvis också en fördel och
              fungerar som ett skydd för den enskilde. Men avvägningen måste
              likafullt ske och utgångspunkten alltid vara vad som är bäst för
              den individ som är måltavla för övergreppen.
            </seg>
            <seg xml:id="i-2b407277d0391dde-0">
              En viktig del av ansträngningarna för att främja de mänskliga
              rättigheterna bedrivs i dag genom den europeiska unionen och dess
              gemensamma utrikespolitik. Sammanlagt är det flera hundra enskilda
              fall som Sverige och EU varje år tar upp i olika sammanhang. Ett
              av de mest uppmärksammade fallen är Dawit Isaak där våra insatser
              för att få honom frigiven fortsätter intill den dag som detta
              mål är uppnått.
            </seg>
            <seg xml:id="i-3fdd1ef850b5e8c9-0">
              Statsministern har också klargjort att den mediala uppmärksamheten
              inte får vara styrande. En regering ska agera och reagera därför
              att det finns skäl i sak för detta, inte för att ett särskilt
              fall råkar väcka mediernas intresse.
            </seg>
            <seg xml:id="i-f7374608b315eec7-0">
              Statsministerns påpekande att det finns skillnader mellan en
              regerings ansvar för att driva MR-frågorna i den offentliga debatten
              och som ett prioriterat område i det internationella umgänget
              och dess ansvar för att där så är möjligt stödja enskilda människor
              som utsätts för övergrepp innebär således ingen ändring av regeringens
              politik.
            </seg>
            <seg xml:id="i-045a99c4b2a69cc3-0">
              Av detta följer att statsministern alldeles självklart i framtiden
              kommer att ta upp fall där enskilda människors rättigheter kränks.
            </seg>
          </u>
          <note type="speaker" xml:id="i-37281439c3f7a821-0">
            Anf. 2 MONA SAHLIN (s):
          </note>
          <u who="mona_sahlin_813e3b" xml:id="i-11fa824e56a547b4-0">
            <seg xml:id="i-8e465e889444dff9-0">
              Fru talman! Jag börjar med att tacka utrikesministern för svaret,
              men jag vill direkt säga att svaret inte lämnar mig någon ro.
              Jag blir snarare fortsatt orolig, precis som jag blev före sommaren
              när jag hörde statsministerns uttalande. Men vi får se om utrikesministern
              möjligen kan stilla min oro på någon punkt.
            </seg>
            <seg xml:id="i-8fad42c351041f8a-0">
              Svaret som utrikesministern lämnar är på många sätt mycket tydligt,
              framför allt på en punkt. I den sista meningen säger Carl Bildt
              att statsministern självklart i framtiden ska ta upp enskilda
              fall.
            </seg>
            <seg xml:id="i-3a8d0bdeb079de62-0">
              Detta är en oerhört viktig del i utrikespolitiken, för alla nivåer
              inom politiken, precis som utrikesministern också sade. Det gäller
              att kunna och våga ta upp enskilda fall när det handlar om svenska
              medborgare men också när det handlar om medborgare från andra
              länder som utsätts för tortyr eller får sina mänskliga rättigheter
              kränkta. Det har genom åren varit en viktig del för såväl borgerliga
              som socialdemokratiska statsministrar.
            </seg>
            <seg xml:id="i-3c630a435f3f78ca-0">
              Men om detta nu är så självklart blir min fråga: Varför sade
              statsministern så oerhört tydligt det rakt motsatta?
            </seg>
            <seg xml:id="i-1a977c70f9eaa75e-0">
              Låt mig citera två meningar: Jag tar inte upp enskilda fall och
              Jag sitter inte med personakter på mitt bord och styr.
            </seg>
            <seg xml:id="i-783df8d5ccacd932-0">
              Det är därför jag blir orolig, för man säger väl oftast vad hjärtat
              är fullt av.
            </seg>
            <seg xml:id="i-0f255100065b125c-0">
              Min fråga kvarstår, Carl Bildt. Vad avsåg statsministern med
              sina mycket tydliga uttalanden? Jag antar att vi ska ta honom
              på orden.
            </seg>
          </u>
          <note type="speaker" xml:id="i-391af394440db0a4-0">
            Anf. 3 HANS WALLMARK (m):
          </note>
          <u who="hans_wallmark_d27c95" next="cont" xml:id="i-358fb46bba8c4750-0">
            <seg xml:id="i-c5ef7bd9cde265b7-0">
              Fru talman! Utrikesminister Bildt och oppositionsledare Sahlin!
              När dåtidens händelser och samtidens flöden ska tolkas och förstås
              talas det ibland inom forskningen om historiematerialism respektive
              historieidealism.
            </seg>
            <seg xml:id="i-74083ba94693da9a-0">
              Förenklat kan de båda begreppen förstås på följande sätt. Historiematerialismen,
              fast förankrad inte minst i marxistisk tradition, ser till produktionsmedlen.
              Individer och deras öden är av underordnad betydelse i förhållande
              till själva systemen. Historieidealismen ser till människorna
              och det unika agerandet som utförs och utförts av stora kvinnor
              och män. De har kunnat förändra och påverka utvecklingen genom
              sin fantasi och förmåga, sitt förnuft och samvete.
            </seg>
            <seg xml:id="i-736845400b99c1a7-0">
              Fru talman! När Mona Sahlin ställer frågor om den svenska utrikespolitiken
              i ljuset av att mänskliga rättigheter även försvaras och förklaras
              i enskilda fall är resonemangen relevanta även om partiegoism
              kan anas i själva problemformuleringarnas anda.
            </seg>
            <seg xml:id="i-cc72a19674599535-0">
              Enskilda människoöden kan i sig just symbolisera ett bredare
              förtryck och förtrampande av de mänskliga fri- och rättigheterna.
              När Nelson Mandela spärrades in på sin fångö i Sydafrika var det
              inte endast en person som placerades bakom ett galler utan ett
              orättfärdigt system som genom straffåtgärden visade sitt ansikte.
            </seg>
            <seg xml:id="i-6a21e9fd4636d418-0">
              När Vaclav Havel kastades i fängelse och tvingades till straffarbete
              för att han läst fel böcker, skrivit fel dramer och tänkt fel
              tankar kom han för oss utanför det fängelse Öst- och Centraleuropa
              utgjorde vid denna tid att bli ett enskilt öde som gjorde att
              vi begrep och att vi förstod.
            </seg>
            <seg xml:id="i-82fefa32f1c7946f-0">
              Mandela och Havel kom sedan att friges och var och en som president
              för sin nation skapa och forma en demokratisk och frihetlig utveckling.
              De hade knappast kunnat bli historiens skapande individer ifall
              de glömts bort inspärrade av orättfärdiga regimer.
            </seg>
          </u>
          <note xml:id="i-5f2255e5380317a4-0">
            Listan kan göras längre: Alexandr Solzjenitsyn, Andrej Sacharov,
            Joseph Brodsky.
          </note>
          <u who="hans_wallmark_d27c95" prev="cont" xml:id="i-a864ca4bb73489a3-0">
            <seg xml:id="i-ea5ca2e54f4f06ef-0">
              Fru talman! Mitt intryck är att den nuvarande regeringen är väl
              medveten om allt detta. Jag tycker att svensk utrikespolitik präglas
              av insikt om balans mellan just den generella kritiken och behovet
              av att ibland ta extra strid för enskilda öden.
            </seg>
            <seg xml:id="i-8fcfcc2a0d48aaa1-0">
              Och det finns anledning att berömma Mona Sahlins partikamrat
              Urban Ahlin som målmedvetet arbetat för att få ut två oskyldigt
              gripna och fängslade svenskar ur Iran.
            </seg>
            <seg xml:id="i-3745e65330d23ddb-0">
              Dawit Isaak, som sitter inspärrad i Eritrea, är ännu ett offer
              för en press- och yttrandefrihet satt på undantag. Dawit Isaak
              visar att kampen för det fria ordet måste föras likaväl där som
              här. Jag är rätt övertygad om att vår regering med öppen respektive
              dold diplomati värnar om enskilda fall. Lika övertygad är jag
              om att känsliga förhandlingar och påtryckningar inte alltid lämpar
              sig för det offentliga ställningstagandet utan hellre samtal,
              dialog och övertalan regeringsföreträdare emellan.
            </seg>
            <seg xml:id="i-db98c1a94f3349f5-0">
              Utöver enskilda människoöden finns det ibland rent av städer
              som kan symbolisera kampen för mänskliga rättigheter. För 20 år
              sedan kunde borgerliga företrädare häcklas i den svenska debatten
              då de påminde om att Tallinn, Riga och Vilnius inte var platser
              i dåvarande Sovjetunionen utan fria huvudstäder i tre då ockuperade
              republiker.
            </seg>
            <seg xml:id="i-3d5bc9c7ee5206a6-0">
              Under den föregående regeringstiden flögs två personer ut från
              Sverige för att möta tortyr i Egypten.
            </seg>
            <seg xml:id="i-06a0184aa76cadd5-0">
              Fru talman! När Mona Sahlin efterlyser enskilt engagemang finns
              det all anledning för medlemmar i olika regeringar att också rannsaka
              sitt eget samvete.
            </seg>
          </u>
          <note type="speaker" xml:id="i-826f9f241cab960d-0">
            Anf. 4 Utrikesminister CARL BILDT (m):
          </note>
          <u who="unknown" xml:id="i-326c9209e2d12ba9-1">
            <seg xml:id="i-133701b58cb806ca-0">
              Fru talman! Jag noterar att Mona Sahlin i allt väsentligt instämmer
              i det som jag anförde i svaret, och det kanske inte är så konstigt
              att så är fallet eftersom det råder en ganska bred åsiktsöverensstämmelse
              i dessa frågor i denna kammare.
            </seg>
            <seg xml:id="i-cd4acc1f147c0276-0">
              Mona Sahlin hakar upp sig på en sak som statsministern har sagt
              och som också förekommer i hennes interpellation, nämligen: Jag
              sitter inte med personakterna på mitt bord och styr Sverige. Nej,
              det hoppas jag innerligt eftersom det inte är så som Sverige ska
              styras. Och det sätter hon i förbindelse med Dawit Isaak-fallet.
              Men när jag tittar på utskrifterna av vad statsministern har sagt
              i just det konkreta fallet när han får frågan i radio om han skulle
              kunna tänka sig att diskutera det med eritreanska företrädare
              säger han: Även det skulle kunna vara aktuellt. Han säger också:
              Ja, gynnar det saken och om det finns en möjlighet ska självfallet
              även statsministern kunna ta upp det.
            </seg>
            <seg xml:id="i-245b712b5e54261c-0">
              Låt mig säga mera allmänt att detta inte är någon ny frågeställning.
              Jag har varit med om den i en tidigare regering, och Mona Sahlin
              har suttit i en regering rätt länge. Jag råkar veta att praxis
              i den regering där Mona Sahlin satt var att den dåvarande statsministern
              intill ytterlighet var restriktiv med att ta upp enskilda fall
              i det internationella umgänget. Det ankommer ofta på utrikesministern
              eller andra. Jag säger inte att det var fel att det var på det
              sättet, men det var på det sättet. Ibland är det rätt, och ibland
              ska man göra på ett annorlunda sätt.
            </seg>
            <seg xml:id="i-7c38bfedbce1dc62-0">
              När vi till exempel hade det kinesiska statsbesöket här med president
              Hu Jintao, som var ett mycket bra besök där vi förde en mycket
              öppen och bra dialog om olika frågor, var inte de enskilda fallen
              uppe i dialogen mellan statsministern och presidenten. Det var
              en rätt hårdhänt dialog om mänskliga rättigheter principiellt
              och inte minst om dödsstraffet. Men jag tog upp en lång rad enskilda
              fall med min kinesiske motsvarighet utan att vi skickade pressmeddelanden
              och utan att jag tänker skicka pressmeddelanden nu heller. Det
              är en avvägning från fall till fall. I en del fall under senare
              tid har vi skickat pressmeddelanden när vi har tagit upp enskilda
              fall. I andra fall har vi inte skickat pressmeddelanden och avser
              inte att skicka pressmeddelanden av den enda anledningen att vi
              inte tror att det gynnar saken.
            </seg>
            <seg xml:id="i-43dfe486281abf27-0">
              Ibland är detta speciellt besvärligt, ska jag säga, när det är
              väldigt uppmärksammade fall där vi alla känner väldigt starkt
              att någonting måste göras och att vi måste uppnå resultat men
              där vi kanske vet att det är andra typer av kontakter och andra
              typer av dialog som är det som ska främja resultatet. Det kan
              gälla den allmänna dialogen som vi för i Europeiska unionen gentemot
              länderna. Hans Wallmark belyste väl hur det ofta handlar om systemen
              i dessa länder som vi vill förändra. Det är inte det att de förtrycker
              en enstaka individ. Det är det att de förtrycker folk och förstör
              samhällen som vi vill ändra. Men ibland kan det vara den enskilda
              individen därför att det är speciellt upprörande i det fallet
              eller för att använda den enskilda individen för att illustrera
              systemets brutalitet och grovhet och ibland, inte så sällan, dessvärre
              allt oftare, handlar det om fall där det är svenska medborgare,
              ibland med dubbelt medborgarskap, som kommer i kläm och där vi
              antingen av legala eller av politiska och ofta av rent humanitära
              skäl har anledning att agera.
            </seg>
            <seg xml:id="i-187b641d23a41639-0">
              Låt mig bara sluta med att försäkra Mona Sahlin om det som hon
              redan vet, att dessa frågor är mycket viktiga för denna regering.
              Vi tar upp kränkningarna som princip i brutala system och diktatursystem.
              Vi tar upp enskilda individer, ibland med offentlighet och ibland
              helt utan offentlighet. I denna del är det ingen större skillnad
              från tidigare regeringar.
            </seg>
          </u>
          <note type="speaker" xml:id="i-c54d47eacf8e5e03-0">
            Anf. 5 MONA SAHLIN (s):
          </note>
          <u who="mona_sahlin_813e3b" xml:id="i-11fa824e56a547b4-1">
            <seg xml:id="i-1ce413a150c274bf-0">
              Fru talman! Jag vill börja med att uttrycka uppskattning för
              Hans Wallmarks inlägg. Det var oerhört välformulerat och oerhört
              väl värt att reflektera över. Och det hoppas jag att vi ska göra
              i många olika sammanhang och att det är upp till var och en att
              verkligen våga dra slutsatser, precis som Hans Wallmark gjorde,
              därför att om principer som vi alla uttrycker och som vi alla
              ärligt står för inte också kan uttryckas just i enskilda individers
              rättigheter, vad är i så fall politiken värd? Det är den fråga
              som Hans Wallmark ställde, och den tycker jag alltid kräver reflexion.
              Det handlar om många olika områden. Det kan handla om homosexuella
              som hotas av dödsstraff i många länder än i dag. Det kan handla
              om kvinnor som hotas av stening därför att de vill gifta sig med
              en person som inte accepteras. Det kan handla om kinesiska journalister.
              Och det kan handla om svenskar som av olika skäl hamnar i bekymmer
              i andra länder. Om detta är vi överens, och jag har inte den minsta
              anledning att betvivla vare sig Hans Wallmarks eller Carl Bildts
              uppfattning och ärliga mening.
            </seg>
            <seg xml:id="i-67441d6aee000eb1-0">
              Men sedan tycker jag att Carl Bildt springer runt själva frågeställningen,
              och det gör han ofta väldigt galant, också den här gången. Nu
              uttrycker Carl Bildt att man måste vara restriktiv och att man
              inte alltid kan använda just den offentliga dialogen. Självklart
              är det så. Jag har själv suttit i regeringar länge. Jag har ibland
              tagit upp detta med kinesiska ledare, ibland inte. Man måste använda
              tillfällen olika. Men min fråga handlade inte om detta, Carl Bildt.
              Den handlade om ett annat uttalande som jag hoppas att du kan
              kommentera i nästa inlägg. Den handlar om när statsministern på
              ett sätt som inte går att misstolka, och inte ens Carl Bildt kan
              väl misstolka det, sade: Jag tar inte upp enskilda fall. Där startade
              min oro, och jag tycker att den diskussionen ändå kräver en del
              funderingar.
            </seg>
            <seg xml:id="i-ebe7a84a449a4a4c-0">
              Om jag konkretiserar min frågeställning skulle jag kunna säga
              följande. Vi är helt överens om att man måste vara restriktiv,
              använda rätt tillfälle för rätt person och aldrig riskera att
              förvärra situationen för den individ som det handlar om. Men jag
              ska ta upp ett konkret exempel.
            </seg>
            <seg xml:id="i-06c3e75bf8f53824-0">
              Statsministern träffade den person som har Annika Östbergs öde
              i sin hand, guvernör Arnold Schwarzenegger. Tog han upp hennes
              fall? Om han inte gjorde det, varför inte?
            </seg>
            <seg xml:id="i-deb97a9c73ab36ea-0">
              Det är väl ett sällsynt lämpligt fall utifrån alla de viktiga
              kriterier som utrikesministern redogjorde för.
            </seg>
            <seg xml:id="i-ec00430793b8a620-0">
              Vi behöver inte orda mer om ifall vi är överens om principerna.
              Det är vi.
            </seg>
            <seg xml:id="i-fc55f4949052fa9b-0">
              Vad avsåg statsministern och varför tog han inte upp Annika Östbergs
              fall?
            </seg>
          </u>
          <note type="speaker" xml:id="i-fd463d44ac3921be-0">
            Anf. 6 HANS WALLMARK (m):
          </note>
          <u who="hans_wallmark_d27c95" xml:id="i-0c89905e4fc563cd-0">
            <seg xml:id="i-74ade6ea8972947c-0">
              Fru talman! Låt mig kvittera vänligheten från Mona Sahlin. Jag
              tycker också att det är viktigt att oppositionsledaren använder
              riksdagens talarstol för att peka på några av de här enskilda
              människoödena. Det som många av oss svenskar har upprörts av en
              längre tid är ju det öde som har drabbat Dawit Isaak, förtrycket
              av yttrandefrihet och förnekandet av rätten att få skriva och
              yttra sig i tidningar och att använda bokstäverna som sitt verktyg.
            </seg>
            <seg xml:id="i-7f2f6834f57118c0-0">
              Jag tycker att det är alldeles utmärkt att Mona Sahlin till skillnad
              från både mig och utrikesminister Carl Bildt nämnde den hetsjakt
              som också förekommer mot journalister i Folkrepubliken Kina och
              dem som där använder bokstäverna som sitt verktyg att uttrycka
              sina tankar, idéer och fantasi.
            </seg>
            <seg xml:id="i-c0456556a88c2a3f-0">
              Vi har tidigare nämnt några andra namn: Nelson Mandela, Vaclav
              Havel, Joseph Brodsky.
            </seg>
            <seg xml:id="i-325bf0dc9482e25a-0">
              Som utomstående iakttagare, för att lyssna till en tidigare regeringsmedlem
              och till en nuvarande regeringsmedlem, tror jag att man kan sammanfatta
              diskussionen som att svensk utrikespolitik, när det gäller kampen
              för mänskliga rättigheter, måste vara hela klaviaturen med samtliga
              tangenter. Ibland ägnar man sig åt det som Carl Bildt betonar,
              nämligen den tysta diplomatin och ett samtal mellan olika regeringsföreträdare,
              ibland gör man det som Mona Sahlin pekar på, nämligen lyfter fram
              enskilda öden för att manifestera vårt intresse för mänskliga
              fri- och rättigheter i olika länder runt om i världen.
            </seg>
          </u>
          <note type="speaker" xml:id="i-e8e8817010540e98-0">
            Anf. 7 Utrikesminister CARL BILDT (m):
          </note>
          <u who="unknown" xml:id="i-326c9209e2d12ba9-2">
            <seg xml:id="i-85863dd5f7561424-0">
              Fru talman! Som regering bör vi ägna oss åt alla dessa frågor,
              oavsett vilka övergrepp det är. Det är en typ av frågor som vi
              kanske har kommit att ägna speciell uppmärksamhet. Det är HBT-frågor
              och människor som är föremål för övergrepp, diskriminering eller
              egenartad oacceptabel behandling på grund av det. Det har spelat
              en betydande roll.
            </seg>
            <seg xml:id="i-7548de039d263d1b-0">
              Dödsstraffet har vi självfallet alltid varit emot, även i den
              regering som Mona Sahlin satt i. Där har vi tyckt att vi ska höja
              Sveriges profil. Vi är en av de regeringar som har bidragit till
              att höja den europeiska unionens profil. Vi kommer att lägga ett
              förslag i FN:s generalförsamling om att globalt bli av med dödsstraffet.
              Vi kommer inte att lyckas med det omedelbart, men vi har höjt
              profilen och vi har höjt aktivitetsnivån. I detta fall har vi
              förvisso också höjt tonläget.
            </seg>
            <seg xml:id="i-49c1498c11875379-0">
              En betydelsefull fråga för varje svensk regering är svenska medborgare
              som kommer i kläm i andra länder. Det gör de i tilltagande grad
              eftersom vi rör oss mer. Vi har många fler medborgare med dubbelt
              medborgarskap. Det skapar en något besvärligare situation i ett
              antal fall.
            </seg>
            <seg xml:id="i-31b2d81675b1f386-0">
              Vi ska inte strida för mycket om formuleringar.
            </seg>
            <seg xml:id="i-e738793a559ca2ae-0">
              Mona Sahlin är intresserad av Annika Östberg. Jag var inte med
              på det mötet. Det som sades efter mötet var att frågan om Annika
              Östberg inte togs upp vid bordet. Jag tror att var och en som
              har lite djup i analysen kan göra sin egen bedömning av vad som
              ligger i det uttalandet. Jag ska inte gå längre än så eftersom
              jag inte tror att det gynnar den sak som vi har gemensamt.
            </seg>
            <seg xml:id="i-96873741c89ca773-0">
              Dawit Isaak är ju ett annat tragiskt fall. Jag ser det framför
              allt som humanitärt. Jag tror att vi ska se det så. Han har i
              dag suttit fängslad i, om jag har fått rätt uppgifter, 2 166 dygn.
              Utan att göra sak av detta, men för att illustrera att det inte
              alltid är så enkelt, vill jag säga att under 1 839 av dessa dygn
              satt Mona Sahlin i regeringen. Den regeringen gjorde vad den kunde.
              Det betvivlar jag inte. Vi har under 327 dygn gjort vad vi har
              kunnat, och har ännu inte heller lyckats. Vi kommer att fortsätta.
              Vi ser detta som en viktig humanitär fråga. Jag ska inte göra
              den till något mer än så.
            </seg>
            <seg xml:id="i-d2c380c768fcd801-0">
              Låt de här två exemplen, som i förenklad form utgående från lösryckta
              citat som inte alls speglar vad som pågår, illustrera komplexiteten
              i de frågor som varje regering har att hantera.
            </seg>
            <seg xml:id="i-d2340bc815acd37b-0">
              Engagemanget kan ingen misstolka. Det är ingen tvekan om att
              vi i frågor som HBT, dödsstraffet, Kuba det råkade bli så och
              delvis i fråga om Kina på ett rätt avgörande sätt har höjt den
              svenska profilen.
            </seg>
          </u>
          <note type="speaker" xml:id="i-69dfc82fe61ba044-0">
            Anf. 8 MONA SAHLIN (s):
          </note>
          <u who="mona_sahlin_813e3b" xml:id="i-11fa824e56a547b4-2">
            <seg xml:id="i-5049728481f6de56-0">
              Fru talman! Det var mycket klokt, mycket intressant och värt
              att återkomma till i alla sammanhang framöver. Vi behöver inte
              återigen betona hur viktigt det är att politiken vågar vara närvarande
              i alla steg och vågar vara utväljande när det gäller form och
              sätt. Politiken får aldrig rygga för att alla nivåer måste kunna
              användas.
            </seg>
            <seg xml:id="i-a4e432e2a2d36ffe-0">
              I min tankevärld är statsministerämbetet ett oerhört högt och
              viktigt uppdrag som därmed har en oerhört viktig roll, ibland
              också i enskilda fall. Jag vill betona min uppriktiga oro när
              jag inte bara läste ett lösryckt citat utan hörde åtskilliga utvecklingar
              av statsministern om varför inte statsministerämbetet någonsin
              skulle involveras i detta. Därav min interpellation.
            </seg>
            <seg xml:id="i-f15157fb8e6e8038-0">
              Jag uppskattar Hans Wallmarks inlägg och Carl Bildts försök att
              beskriva detta. Med all respekt för att Carl Bildt inte besitter
              någon telepatisk förmåga och kan svara exakt på vad statsminister
              Fredrik Reinfeldt avsåg ställde jag min interpellation till statsministern,
              inte till Carl Bildt. Jag konstaterar att jag får återkomma i
              andra sammanhang direkt till Fredrik Reinfeldt för att möjligen
              få fler svar på vad just han tyckte och tänkte.
            </seg>
            <seg xml:id="i-74178c4beab8fd3e-0">
              Lycka till i alla de ansträngningar som jag vet nu sker för att
              stötta och hjälpa medborgare runt om i världen!
            </seg>
          </u>
          <note type="speaker" xml:id="i-d73bbc75baa2d1b8-0">
            Anf. 9 Utrikesminister CARL BILDT (m):
          </note>
          <u who="unknown" xml:id="i-326c9209e2d12ba9-3">
            <seg xml:id="i-1032ef96085a04f8-0">
              Fru talman! Jag kan trösta Mona Sahlin med att det inte behövs
              någon telepatisk förmåga. Det här är en regering som gör vad den
              säger.
            </seg>
            <seg xml:id="i-666dcfa00553da81-0">
              Det gäller bara att lyssna på vad vi säger, kanske lite mindre
              på lösryckta citat. Sådana kan vi alla drabbas av. Både Mona och
              jag har erfarenhet av lösryckta citat. Vi har både producerat
              dem och konsumerat dem om jag får använda det uttrycket. Det här
              är ett sådant fall.
            </seg>
            <seg xml:id="i-b0181e07102a39ca-0">
              Låt mig ta fasta på en sak som Mona Sahlin sade och som är mycket
              viktig och riktig. Alla nivåer måste användas.
            </seg>
            <seg xml:id="i-bae02c7b5f37eccc-0">
              Hans Wallmarks diskussion handlar mer om det principiella engagemanget.
              Det är också viktigt.
            </seg>
            <seg xml:id="i-49feec50c3e09344-0">
              Om vi talar om enskilda fall har vi i de fall som är aktuella
              försökt att utnyttja alla delar av klaviaturen. Statsministrar
              är viktiga. Jag är den sista som ska hävda något annat. Enskilda
              riksdagsledamöter, talmansresor och utrikesministrar kan också
              ha sin betydelse, även stundtals den allmänna opinionsbildningen
              och alldeles säkert andra riksdagspartier och oppositionsledare
              oavsett vilka de råkar vara vid varje givet tillfälle.
            </seg>
            <seg xml:id="i-38a00d3692e14f74-0">
              Jag tror att det ligger ett betydande värde i att vi har en sådan
              här debatt. Jag tycker att det är bra att Mona Sahlin ställde
              interpellationen. Jag tycker att Hans Wallmark har bidragit till
              att fördjupa diskussionen. Det ligger ett värde i att vi har förmåga
              att ha en dialog mellan regering och riksdag, oavsett partifärg
              och position. Jag tror att vi är förenade i målsättningen att
              i de konkreta fallen uppnå det konkreta resultatet.
            </seg>
            <seg xml:id="i-24ac1847f9447728-0">
              Vi har alla varit med så länge att vi vet att det inte är alldeles
              enkelt, men vi har skyldighet att alltid försöka.
            </seg>
          </u>
          <note xml:id="i-307c0003ef756e84-0">
            Överläggningen var härmed avslutad.
          </note>
          <note xml:id="i-3dec5ad5c85a0160-0">
            5 § Svar på interpellation 2006/07:661 om antalet universitet
            i Sverige
          </note>
          <note type="speaker" xml:id="i-3933e967bdafa647-0">
            Anf. 10 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-849eed930aa7554d-0">
            <seg xml:id="i-c8178ec1cbd28899-0">
              Fru talman! Berit Högman har frågat mig om jag delar universitetskanslerns
              uppfattning om antalet universitet i Sverige och om jag därmed
              är beredd att verka i denna riktning.
            </seg>
            <seg xml:id="i-63011b5d887673e2-0">
              Regeringens övergripande politik för högskoleområdet syftar till
              att åstadkomma högsta möjliga kvalitet i forskning och utbildning.
              Lärosätena måste kunna erbjuda forskning och utbildning som står
              sig väl i den internationella konkurrensen. Det är en förutsättning
              för Sveriges långsiktiga konkurrenskraft. För att uppnå detta
              är det nödvändigt med såväl resurstillskott som förändringar.
            </seg>
            <seg xml:id="i-9dca7a1d0518d13e-0">
              Regeringen har i budgetpropositionen för 2007 (2006/07:1) redan
              lagt förslag om ökade resurser till forskning med 900 miljoner
              kronor och om höjda ersättningsnivåer för grundutbildning i humaniora,
              samhällsvetenskap, juridik, teologi, naturvetenskap, teknik och
              farmaci med 256 miljoner kronor.
            </seg>
            <seg xml:id="i-4640f22f447c259d-0">
              För att nå en högre kvalitet är det, enligt min mening, nödvändigt
              med en ökad koncentration av kompetens genom att lärosätena profilerar
              sig och utvecklar samverkan med andra. Förstklassig forskning
              kan bedrivas vid såväl större som mindre lärosäten.
            </seg>
            <seg xml:id="i-2dfa01ba2cbf6040-0">
              Resursutredningen (U2004:03) har i uppdrag att analysera och
              föreslå förändringar i systemet för resurstilldelning för såväl
              utbildning på grundnivå och avancerad nivå som för de direkta
              statliga medlen till utbildning på forskarnivå och till forskning
              vid universitet och högskolor. Vidare ska utredaren se över systemet
              för rätten att benämnas universitet. Ett nytt system bör enligt
              direktiven utformas så att det främjar prioriteringar hos lärosätena
              som kan leda fram till en nödvändig profilering och arbetsfördelning
              i det svenska högskolesystemet. Utredaren ska redovisa sitt uppdrag
              senast den 1 november 2007.
            </seg>
            <seg xml:id="i-9ec6fcfc759de63c-0">
              Regeringens grundläggande uppfattning är att lärosäten ska utföra
              sin verksamhet med stor grad av självständighet och frihet. Mot
              den bakgrunden är det min uppfattning att förändringar bör bygga
              på lärosätenas egna bedömningar och på frivillighet. Regeringen
              har bett alla lärosäten att i samband med redovisningen av forskningsstrategierna
              också redogöra för hur de ser på rollfördelningen inom högskolesektorn.
              Redovisningen ska lämnas i december 2007. På flera håll pågår
              för närvarande diskussioner om förändringar, inklusive diskussioner
              om samgående.
            </seg>
          </u>
          <note type="speaker" xml:id="i-a4decb38dad54fd6-0">
            Anf. 11 BERIT HÖGMAN (s):
          </note>
          <u who="berit_hogman_17a4be" xml:id="i-f0fb638d4822eccf-0">
            <seg xml:id="i-49a343b380c6c852-0">
              Fru talman! Jag ber att få tacka statsrådet för svaret, men jag
              hade faktiskt hoppats på ett kraftfullt avståndstagande från universitetskanslerns
              utspel. Det hade varit till nytta för den utveckling och det arbete
              som pågår ute på våra nya universitet och på våra regionala högskolor
              som nu i stället lägger ned kraft för att man känner en oro och
              känner sig bekymrade för framtiden. Det är något som statsrådet
              inte tar tag i.
            </seg>
            <seg xml:id="i-c8ac91db35a97fc9-0">
              För vad är förslaget för svar? På vilken fråga är förslaget ett
              svar? Är det ett led i att se till att vi inte ska ha kraftfulla
              regionala motorer i form av nytänkande universitet och högskolor?
              Regeringen snävar ju in antalet utbildningsplatser, och det är
              de facto så att vi har 550 miljoner mindre till forskning 2007
              jämfört med 2006.
            </seg>
            <seg xml:id="i-bba397a1523bc675-0">
              De regionala högskolorna och de nya universiteten har helt klart
              givit många positiva effekter, såväl för individ som för samhälle.
              Allt fler studerar, såväl i ungdomskullarna som bland vuxengruppen.
              De mindre universiteten och högskolorna är bättre än de stora
              på att bryta den sociala snedrekryteringen. Vid Karlstads universitet
              är ungefär var fjärde student studerande på distans, vilket leder
              till att vi når helt nya målgrupper för högre studier. Studentbarometern
              visar vidare att studenter på de nya universiteten är betydligt
              nöjdare, lärarkontakterna är bättre, boendegarantin är viktig
              och så vidare.
            </seg>
            <seg xml:id="i-983b1455e141d61f-0">
              De mindre universiteten och högskolorna förser Sverige med välutbildade
              akademiker. Sverige går för högtryck, och det behövs ingenjörer,
              ekonomer och samhällsvetare över hela vårt land och i alla sektorer.
              De nya universiteten skapar ofta samarbete med andra det ska jag
              återkomma till. Det handlar om spännande flervetenskaplig forskning
              som skulle vara svår och kanske till och med omöjlig att åstadkomma
              i en traditionell akademisk värld. Och man har samspel med det
              omgivande samhället som är oerhört fruktbart för både företags
              och regioners utveckling.
            </seg>
            <seg xml:id="i-7f51a2414793c2f0-0">
              Vad gör regeringen i ett sådant läge? Jo, fru talman, regeringen
              stimulerar en diskussion om antalet universitet och låter universitetskanslerns
              utspel om fem storuniversitet stå oemotsagt. Det är klart att
              det skapar frustration, inte bara hos mig och varenda Karlstadbo
              utan säkert också i Växjö, Örebro, Luleå eller någon annanstans
              i Sverige. Är inte detta ett inomakademiskt resonemang som handlar
              om kampen om tillgängliga resurser? Då kanske vi ska lösa den
              frågan i stället, på ett helt annat sätt. Vad är det som säger
              att storlek och kvalitet är samma sak? Jag kan senare rada upp
              ett antal exempel på väldigt framgångsrik forskning på de nya
              universiteten.
            </seg>
            <seg xml:id="i-c9bf7d8dc0499b64-0">
              Jag återkommer till min fråga: Vad är det för fråga som regeringen
              söker svar på när man tror att lösningen är stora juridiska enheter?
              Och vad finns det för empirisk forskning världen över som talar
              för att denna tes skulle vara riktig?
            </seg>
          </u>
          <note type="speaker" xml:id="i-3a3c24e4d10a6cf5-0">
            Anf. 12 MIKAEL DAMBERG (s):
          </note>
          <u who="mikael_damberg_567c84" xml:id="i-8c4eef03fae27c7e-0">
            <seg xml:id="i-6ea94661f93e5d4d-0">
              Fru talman! Jag är glad över att Berit Högman skrev interpellationen
              så vi kan ha den här diskussionen i Sveriges riksdag. Det var
              nog ganska många som blev förvånade när den nyutnämnde universitetskanslern
              i sin första större intervju brände av sin målbild att Sverige
              bara ska ha fem universitet. Många blev oroade för vad det egentligen
              stod för. Vad var syftet med det? Det fanns en oro framför allt
              på de många regionala små och medelstora högskolorna runt om i
              Sverige som har startat ett utvecklingsarbete. Lite grann gav
              det uttalandet eko från den tidigare diskussionen som vi hade
              när de här högskolorna kom till och utvecklades.
            </seg>
            <seg xml:id="i-c15c9acee4b6ad4c-0">
              Jag kan påminna om det i Sveriges riksdag att det inte var helt
              okontroversiellt när högskolorna byggdes upp. Det förekom diskussioner
              där de nya högskolorna som har betytt så mycket för tillväxten
              och utvecklingen regionalt runt om i Sverige föraktfullt kallades
              för bygdehögskolor. I dag tror jag ingen skulle ta ordet bygdehögskolor
              i sin mun när man beskriver de universiteten och högskolorna.
              Men det gjordes då, och det var inte så länge sedan.
            </seg>
            <seg xml:id="i-c3aa39ac4d9d2f60-0">
              Därför måste man ställa sig frågan: Vad bygger det här på? Jag
              läste TCO:s stora undersökning, en rapport som kom för några månader
              sedan. Där skrev man: Utan högskolor stannar Sverige. Man beskriver
              just hela tillkomsten av de här högskolorna och vilken enorm betydelse
              de har haft för regional utveckling, tillväxt, jobbskapande och
              framtidstro i många delar av vårt land. Jag tror inte att vi skulle
              ha haft den starka ekonomiska utvecklingen i Sverige i dag om
              vi inte hade gjort de stora investeringarna tidigare. Det är så
              det hänger ihop.
            </seg>
            <seg xml:id="i-3c1887327a57b0af-0">
              I det svar vi får från Lars Leijonborg svarar han inte riktigt
              på frågan om han tycker att det är en bra idé med fem stora universitet.
              Han säger att det ska byggas underifrån. Det är ju väldigt bra
              att vi är överens om att universitet och högskolor ska ha den
              självständigheten och möjligheten att påverka sin egen framtid,
              att samverkan och profilering ska växa underifrån. Där är vi helt
              överens.
            </seg>
            <seg xml:id="i-535ab6ccb1c5dedb-0">
              Också den tidigare regeringen tog flera initiativ just för att
              skynda på en utveckling med profilering och samverkan därför att
              det leder till en högre kvalitet både i utbildningen och i forskningen,
              vilket är helt nödvändigt för det svenska universitetssystemet.
            </seg>
            <seg xml:id="i-9c01f54dec6480b8-0">
              Men den stora frågan som Lars Leijonborg borde kunna svara på
              är om det här är samma tanke som den om elituniversiteten. Utbildningsministern
              har ju själv varit ute och sagt att han vill se elituniversitet
              i Sverige. Är det samma sak här? Är alltså de fem nya stora universiteten
              de elituniversitet som Lars Leijonborg tidigare talade om?
            </seg>
            <seg xml:id="i-589a74707f8fced7-0">
              Min andra fråga som jag skulle vilja ha svar på gäller den oro
              som har skapats runt om i Sverige: Kan Lars Leijonborg nu lugna
              de högskolor och universitet runt om i Sverige där man beträffande
              synsättet att det var bygdehögskolor som byggdes upp känner en
              oro för att det här ska drabba dem och för att regeringen har
              en plan för att faktiskt minska förutsättningarna att bedriva
              en framgångsrik utbildning och forskning i hela Sverige?
            </seg>
            <seg xml:id="i-b10e5deab852b572-0">
              Det var mina två frågor till utbildningsministern.
            </seg>
          </u>
          <note type="speaker" xml:id="i-9e1b9a486c393db6-0">
            Anf. 13 LARS HJÄLMERED (m):
          </note>
          <u who="lars_hjalmered_274051" xml:id="i-5d3d328c578483b2-0">
            <seg xml:id="i-0324f824830cf5a0-0">
              Fru talman! Den nye universitetskanslern Anders Flodström har
              med sitt utspel om behovet av att minska antalet universitet i
              Sverige skapat en rejäl diskussion, något som bland annat föranlett
              den här interpellationsdebatten.
            </seg>
            <seg xml:id="i-65c1ecbbc034e8ca-0">
              Berit Högman antyder både i sin interpellation och i sitt anförande
              här att hon inte delar den uppfattningen. Många av oss kan väl
              yppa någon typ av tveksamhet om antal med mera. Inte heller lovordar
              hon alliansens utbildningspolitik, vilket heller inte var att
              vänta i den här diskussionen.
            </seg>
            <seg xml:id="i-59770ad78a81b739-0">
              Jag tycker, fru talman, att utbildningsministern i sitt svar
              ger en bra bild av alliansens utbildningspolitik och av dess ambitioner
              att åstadkomma högsta möjliga kvalitet i forskning och utbildning.
            </seg>
            <seg xml:id="i-a9fdcace7125ddef-0">
              Jag delar också uppfattningen att profilering, samarbete och
              ibland också sammanslagning är den väg som högskolesektorn bör
              gå. Men man bör då utgå från lärosätenas egna ambitioner.
            </seg>
            <seg xml:id="i-403457df5df8844f-0">
              En utveckling med mer av profilering, samarbete och sammanslagning
              kan resultera i att man får större enheter. Men jag tycker inte
              att det egentligen är det väsentliga, utan det viktiga är att
              olika områden inom lärosätena har möjlighet att koncentreras och
              att växa så att vi i Sverige, i olika delar av landet, kan få
              institutioner och områden där vi kan befästa och utveckla de starka
              forskningsmiljöerna och så att vi kan få utbildningar och utbildningsmiljöer
              av gott snitt.
            </seg>
            <seg xml:id="i-b8fee71037fd5b8d-0">
              Som västsvensk för att ta den utgångspunkten är jag inte oroad
              över en sådan här utveckling. Tvärtom tror jag att de lärosäten
              som finns i västra Sverige utanför Göteborg har goda möjligheter
              att befästa och utveckla sina positioner.
            </seg>
            <seg xml:id="i-a087447f8dc8698c-0">
              I Trollhättan finns till exempel Produktionstekniskt centrum
              som jag tror har goda möjligheter att ge Högskolan Väst en unik
              roll och en unik profil.
            </seg>
            <seg xml:id="i-646ed494bce6c4b3-0">
              I Borås finns Sveriges textila centrum. Jag tror att Högskolan
              i Borås tillsammans med i närheten verksamma företag inom konfektion
              och postorder kan skapa ett fantastiskt kluster som ger goda utvecklingsmöjligheter.
            </seg>
            <seg xml:id="i-1f0642d574854430-0">
              Rätt hanterat tror jag att en ökad självständighet för landets
              samtliga lärosäten tillsammans med nya pengar och ett nytt resursfördelningssystem
              som fördelar pengar mer baserat på kvalitet och mindre på track
              record ger möjligheter att åstadkomma den kvalitet som alliansen
              eftersträvar när det gäller forskning och högre utbildning en
              kvalitet som ger studenten en god grund för arbete och kanske
              vidare forskarstudier och en kvalitet som ger företag och andra
              tillgång till ny kunskap och nya affärsmöjligheter.
            </seg>
            <seg xml:id="i-893cef5bbf20767e-0">
              Sammantaget, fru talman, kan jag säga att jag inte delar interpellantens
              oro i sammanhanget. Tvärtom tycker jag att hon pekar på en del
              av de möjligheter som finns. Mina exempel från Västsverige är
              andra exempel. Rätt hanterat har, tror jag, även de mindre lärosätena
              möjligheter. Man kan ha större institutioner med en tydlig profil
              där man kan spela en fantastiskt viktig roll. Produktionstekniskt
              centrum i Trollhättan är ett sådant exempel. Man kan rikta sig
              till flyg- och rymdindustrin och till fordonsindustrin. Detta
              kan betyda väldigt mycket på sikt.
            </seg>
            <seg xml:id="i-0d104d843eb5a11f-0">
              Min slutsats beträffande detta handlar riktat till utbildningsministern
              snarast om att få höra vilka ambitioner han har när det gäller
              att förstärka och utveckla lärosätenas frihet och självständighet.
              I vilken mån kan vi stimulera dem till nämnda profilering? Egentligen
              är detta ett vidare steg efter det beslut som riksdagen fattade
              i våras om ändrad tillsättning av styrelserna för universitet
              och högskolor. Vilka är så att säga nästa kommande ökade frihetsgrader
              som utbildningsministern vill ta?
            </seg>
          </u>
          <note type="speaker" xml:id="i-8fefef456bf55c97-0">
            Anf. 14 TOBIAS KRANTZ (fp):
          </note>
          <u who="tobias_krantz_56c063" xml:id="i-ffa97d1de25f2466-0">
            <seg xml:id="i-7e9239f27d543019-0">
              Fru talman! Även jag ber att få tacka utbildningsministern för
              svaret. Jag vill också rikta ett tack till interpellanten som
              har väckt en mycket viktig fråga som förtjänar att diskuteras
              ordentligt i Sveriges riksdag.
            </seg>
            <seg xml:id="i-cbec18d483466b20-0">
              Med detta sagt vill jag ändå peka på några, som jag uppfattar,
              misstag som interpellanten gör sig skyldig till i det resonemang
              som hon för både i interpellationen och i den debatt som nu förs.
            </seg>
            <seg xml:id="i-c4dff9d0215627b1-0">
              För det första ska man inte låta kvantiteten vara det avgörande,
              utan kvaliteten ska sättas i centrum. I interpellationen sägs
              det att det är ett utslag för en elitistisk politik att koncentrera
              och att satsa på kvalitet. Det är precis tvärtom! Det är ju genom
              att vi garanterar studenter och forskare förutsättningar för att
              skapa kvalitet i undervisning och forskning som vi skapar ett
              samhälle där också de som kommer från mindre bemedlade miljöer
              har en chans att ta sig fram alltså raka motsatsen till elitism.
            </seg>
            <seg xml:id="i-4eaa38fe75a2e3fa-0">
              Att ha högre utbildning eller forskning som inte har hög kvalitet
              är i själva verket att lura människor. Det är att inge falska
              förhoppningar. Det tycker jag inte att man ska göra.
            </seg>
            <seg xml:id="i-ae60472c1a97379e-0">
              För det andra detta tycker jag är intressant i den här debatten
              ska man inte stirra sig blind på antalet universitet när man diskuterar
              kvalitet i högre utbildning och forskning. Jag tror att det finns
              många andra faktorer som är mycket viktigare än antalet universitet.
              Det handlar om resurser. Det handlar om kvaliteten. Det handlar
              om vilken profilering olika högre lärosäten har. Det tror jag
              i allt väsentligt egentligen är viktigare än hur många universiteten
              är, även om den diskussionen ofta blir det mest centrala.
            </seg>
            <seg xml:id="i-43658e3c95c21653-0">
              För det tredje detta tror jag är det viktigaste handlar det om
              att avslöja eller försöka gå igenom myten om att universitetsstatusen
              skulle vara det allena saliggörande. Jag tror att både högskola
              och universitet behövs i ett framtida svenskt utbildningsväsende.
            </seg>
            <seg xml:id="i-ff4649999fa55cb8-0">
              Den traditionella beskrivningen av ett universitet bygger på
              att alla fakultetsområden ska täckas. Nu har man lite grann gått
              ifrån det, men åtminstone från allra första början skulle alla
              lärosäten som kallades för universitet också ha en teologisk fakultet
              till exempel och utbilda präster, medan de som inte omfattades
              av universitetsbegreppet inte behövde ha den bredden.
            </seg>
            <seg xml:id="i-502d82c15e34ec46-0">
              Jag har erfarenhet från två olika akademiska miljöer, först som
              student och forskare vid Uppsala universitet ett klassiskt universitet.
              Senare har jag under ett antal år följt utvecklingen vid Högskolan
              i Jönköping. Jag tror att båda de företeelserna i svenskt högskoleväsende
              behövs. De kompletterar varandra.
            </seg>
            <seg xml:id="i-6bb8e7e3a864880e-0">
              När jag lyssnar på högskoleledningen i Jönköping säger de: Nej,
              vi vill inte bli ett universitet. Vi vill inte tvingas ha hela
              den bredd som ett universitet måste ha. Vi vill satsa på spetsforskning
              inom områden som är särskilt viktiga för oss och där vi tror att
              vi kan göra en viktig insats inte bara för Sverige utan också
              i den internationella miljön, i den internationella forskningen.
              Låt oss inte bli ett universitet, för då tvingas vi göra en massa
              saker som vi inte vill ägna oss åt!
            </seg>
            <seg xml:id="i-72ec1e088cb13fc6-0">
              Jag tror att vi hamnar helt fel i debatten om vi låter debatten
              om utbildning och forskning i Sverige handla om universitetsstatus
              och om antalet universitet.
            </seg>
            <seg xml:id="i-50f5aaa0635f82eb-0">
              Jag tror också att den framtida utbildnings- och forskningspolitiken
              måste bygga på tre olika saker. För det första måste vi koncentrera
              resurserna, inte minst när det gäller forskning, just för att
              få kvalitet och skapa goda akademiska miljöer. För det andra handlar
              det om att värna den akademiska friheten, autonomin. För det tredje
              handlar det om att vi måste se till att universitetsväsendet både
              utbildningen och forskningen får goda resurser.
            </seg>
            <seg xml:id="i-77db15bc5a9c05f6-0">
              Jag uppfattar regeringens politik så att man på samtliga tre
              punkter driver en politik i nämnda riktning alltså att resurserna
              ska koncentreras, autonomin stärkas och resurserna utökas.
            </seg>
            <seg xml:id="i-5f9b9bdd8fb5dffe-0">
              Följande fråga riktas till interpellanten och till Mikael Damberg:
              Hur ser det socialdemokratiska alternativet inom utbildningspolitiken
              ut?
            </seg>
          </u>
          <note type="speaker" xml:id="i-8cadc65484780dcc-0">
            Anf. 15 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-849eed930aa7554d-1">
            <seg xml:id="i-de91d68ea89a237d-0">
              Fru talman! Regeringen har inga planer på att lägga ned något
              befintligt universitet eller någon befintlig högskola i Sverige.
              Det finns dock ett undantag, och det är Lärarhögskolan i Helsingfors
              vars verksamhet vi tror bättre passar in i Helsingforss universitet.
              I övrigt har vi inga sådana planer.
            </seg>
            <seg xml:id="i-b783874aa928256b-0">
              Berit Högman frågar: Varför tog Lars Leijonborg inte kraftigt
              avstånd från den nye universitetskanslerns intervjuuttalande när
              det kom?
            </seg>
            <seg xml:id="i-6f93b468036fe65b-0">
              Jag kan säga att jag hade goda tillfällen. Ungefär i samma minut
              som den intervjun publicerades började medier ringa för att höra
              min kommentar. Till saken hör att jag i hög grad är ansvarig för
              att den nye kanslern har fått sitt arbete. I den meningen kunde
              det kanske vara av intresse om jag på något sätt hade någon kommentar.
            </seg>
            <seg xml:id="i-a3b2590a6dd06019-0">
              Det är många här som har tackat Berit Högman för att hon har
              väckt interpellationen. I så fall ska vi väl tacka universitetskansler
              Flodström för att han gjorde sitt intervjuuttalande. Hade det
              inte kommit, hade interpellationen inte heller kommit. Att jag
              valde att avstå från att kommentera det beror på att jag tycker,
              trots att jag inte landar i samma slutsats, att det är en väldigt
              viktig diskussion han tar upp. Vi får inte vara nöjda med sakernas
              tillstånd. När man har lyssnat på två socialdemokratiska talare
              här får man lätt en känsla att det är ganska bra som det är i
              svenskt högskoleväsende.
            </seg>
            <seg xml:id="i-8a989c0c99dbf7d1-0">
              Precis som den nya universitetskanslern har jag synen att vi
              måste vara väldigt kreativa och tänka väldigt djupt när det gäller
              hur vi kan vässa systemet ytterligare. Vi har inte tillräckligt
              många undervisningsmiljöer av absolut världsklass, och vi har
              inte tillräckligt bra forskningsmiljöer som är av absolut världsklass.
              Vi har några, men i globaliseringens tid behöver ett land som
              Sverige fler sådana, och därav universitetskanslerns tankegång.
              Man brukar använda uttrycket kritisk massa. Det betyder att för
              att bli tillräckligt bra måste underlaget vara relativt stort.
              Det görs internationella rankningar av universitet. Även om vi
              är ett litet land och ska vara nöjda med att ett land av Sveriges
              storlek har fyra fem universitet bland de hundra bästa, har vi
              inget som tillhör de tio eller tjugo bästa. I sådana här sammanhang
              räcker det ofta inte med att vara nästbäst, utan man måste vara
              allra bäst. Då är det lite farligt att man inte har forskningsmiljöer
              som håller absolut toppklass.
            </seg>
            <seg xml:id="i-74c2be23c37bcf82-0">
              Därför bör det ske förändringar. Vi har tillsatt en utredning
              alldeles nyligen om hur vi kan gå vidare när det gäller frihetsgrader,
              något som Lars Hjälmered frågade om. Vi gör nu inför nästa år
              en mycket stor satsning på resurser till svensk forskning. Min
              lösning på detta är att öka frihetsgraderna och öka de ekonomiska
              resurserna för att kunna få fram de forskningsmiljöer av absolut
              världsklass som universitetskanslern efterlyser.
            </seg>
          </u>
          <note type="speaker" xml:id="i-8084dca8d05bab0a-0">
            Anf. 16 BERIT HÖGMAN (s):
          </note>
          <u who="berit_hogman_17a4be" next="cont" xml:id="i-2bf823c90915e827-0">
            <seg xml:id="i-451662c46b51db43-0">
              Fru talman! Jag är tacksam för beskedet från statsrådet om att
              regeringen inte har för avsikt att lägga ned något universitet.
              Vi ska naturligtvis inte slå oss till ro, och det har aldrig varit
              min avsikt. Just därför var det som statsrådet nu sade så viktigt,
              nämligen att det inte är regeringens avsikt att lägga ned något
              universitet.
            </seg>
            <seg xml:id="i-18bf170fa7b9a57c-0">
              Jag kan hålla med Tobias Krantz om att det inte ska stirras blint
              på antalet. Det är just därför som frågan är väckt. Jag tycker
              nämligen att det är ett otroligt ålderdomligt sätt att se på saker
              och ting att diskutera i geografiska eller juridiska strukturer.
              Vi lever i en internationaliserad värld. Vartenda universitet
              och varenda högskola har samarbete med massor med andra universitet
              och högskolor. Karlstad är det första universitetet i Sverige
              som är ECTS-ackrediterat, som gör att accessen ut i världen är
              lätt för studenter vid Karlstads universitet.
            </seg>
            <seg xml:id="i-374724bc62d8810f-0">
              Centrum för tjänsteforskning har blivit center of excellens .
              Det har man blivit tack vare samverkan med andra universitet och
              med närområdet.
            </seg>
            <seg xml:id="i-849451fed3e65713-0">
              Ett tredje exempel: Vi bedriver skogsindustriell forskning. Det
              gör vi med framgång tillsammans med KTH i Helsingfors, med högskolan
              i Borlänge och Mitthögskolan i Sundsvall. Hur skulle den konstellationen
              se ut? I nästa sammanhang kanske vi samarbetar med ett universitet
              i Norge eller i USA.
            </seg>
            <seg xml:id="i-67ea94a3ad0b4bfb-0">
              Det är precis så som den akademiska världen måste få se ut och
              måste få vara. Då går det inte att jämställa storlek och kvalitet,
              som jag tycker att alliansens företrädare gör i den här debatten.
            </seg>
          </u>
          <note xml:id="i-b1188ad86794e8bc-0">
            När Högskoleverket gjorde sin kvalitetsgranskning fick Uppsala
            universitet 20 utbildningar kritiserade, Karlstad fick 3. Linköpings
            universitet fick 16 utbildningar kritiserade, Södertörns högskola
            fick 1, Luleå 2, om jag kommer ihåg rätt.
          </note>
          <u who="berit_hogman_17a4be" prev="cont" xml:id="i-ce3f869fc83dbfd4-0">
            <seg xml:id="i-c6f2bc4c9f2d3ab5-0">
              Låt oss se oss om i världen. I Skottland bor fem miljoner invånare,
              i Edinburgh finns det fyra universitet. I Boston, som är en liten
              stad med USA-mått mätt, finns det sju universitet. Var i världen
              hittar man exempel på att kunskapen växer av att inte delas?
            </seg>
            <seg xml:id="i-a0f9b262178d24dd-0">
              En socialdemokratisk utbildningssyn är att aldrig överge tron
              om att alla kan och alla vill. Då behövs det en struktur. Det
              finns ingen som helst motsättning mellan att eftersträva kvalitet
              i forskningsmiljöer och att eftersträva en högskole- och universitetsstruktur
              som gör det möjligt för alla som vill att studera.
            </seg>
            <seg xml:id="i-80f80c29eff7caaa-0">
              Mina frågor till statsrådet, fru talman, blir ändå: Vilka initiativ
              kommer statsrådet att ta fortsättningsvis för att hejda den oro
              som nu finns ute på högskolor och universitet i landet? På vilket
              sätt tänker statsrådet engagera sig i att se de nya forskningsmiljöer
              och de nya metoder som utvecklas, inte minst på de nya universiteten
              i vårt land?
            </seg>
          </u>
          <note type="speaker" xml:id="i-b19b40c1ea2c0109-0">
            Anf. 17 MIKAEL DAMBERG (s):
          </note>
          <u who="mikael_damberg_567c84" xml:id="i-8c4eef03fae27c7e-1">
            <seg xml:id="i-a0e477b7924975c7-0">
              Fru talman! Utbildningsministern och jag är helt överens om att
              Sverige inte kan vara nöjt om vi ska titta framåt. Sverige är
              ett litet land som måste konkurrera med det absolut bästa vi har
              i vårt land. Därför måste vi utveckla kvaliteten på universitet
              och högskolor. Vi måste satsa på den spetsforskning som finns
              i vårt land, så att vår industri har möjlighet att möta framtiden
              och vinna framtidens jobb. Det finns ingen motsättning i det.
            </seg>
            <seg xml:id="i-ab04c1bbd84c6a54-0">
              Vi är inte nöjda, men det blir lite futtigt att räkna antalet
              universitet. Någon sade: Varför vill ni socialdemokrater diskutera
              kvantitet? Det är inte vi som har lyft fram den här diskussionen.
              Det är universitetskanslern som har lyft fram diskussionen om
              att fem stora universitet vore det bästa för kvaliteten. Jag vill
              invända, inte bara mot numerären utan också mot idén om att regionala
              sammanslagningar, efter något slags kartbild över Sverige, vore
              de strategiska allianser våra universitet och högskolor behöver
              för att möta framtiden. Våra universitet och högskolor ska titta
              på sina profiler och hitta vilka som är de samarbetspartner som
              mest gynnar oss när vi ska bygga dessa forskningsmiljöer i spets
              inför framtiden. Då handlar det inte om att slå ihop hela Helsingfors
              eller Mälardalen eller hela Västsverige i en enhet. Det skapar
              ingen utveckling när det gäller forskning och utbildning.
            </seg>
            <seg xml:id="i-11dd9ac86457087e-0">
              Det är feltänkt, och det hade jag hoppats att utbildningsministern
              ville säga. Det skickar en signal till våra universitet och högskolor
              om vad det politiska systemet förväntar sig av dem. Jag hoppas,
              och jag hoppas att Lars Leijonborg kan vara tydlig med det, att
              vi förväntar oss att de ska samarbeta på sina profilområden för
              att bli ännu starkare för att kunna möta konkurrensen.
            </seg>
            <seg xml:id="i-a5afb2544a8e316e-0">
              Det är bra att vi talar om kvalitet här i dag. Det var många
              som hade förväntningar när man hörde inför valet löften om de
              stora kvalitetssatsningar som skulle komma. Det blev inte en krona
              mer till universitet och högskolor. Vi väntar fortfarande på att
              regeringen ska säga någonting mer konkret i budgeten om enprocentsmålet
              till forskningen.
            </seg>
            <seg xml:id="i-b1aba7485ef2b8be-0">
              Det finns mycket kvar att göra, men överens är vi: Nöjda kan
              vi inte vara, vi måste mycket mer framåt.
            </seg>
          </u>
          <note type="speaker" xml:id="i-ce150cf1cbe8f580-0">
            Anf. 18 LARS HJÄLMERED (m):
          </note>
          <u who="lars_hjalmered_274051" xml:id="i-5d3d328c578483b2-1">
            <seg xml:id="i-2a3460643256f5d5-0">
              Fru talman! Jag tror att svaret på det som Mikael Damberg var
              inne på egentligen är att lämna till lärosätena själva att hitta
              sina samarbetsformer. Det tror jag är den vinnande nyckeln. Jag
              tycker att det är positivt med profilering, samarbete och i vissa
              fall sammanslagning och att det kommer underifrån. Det finns flera
              exempel på detta Örebro universitet, Mälardalens högskola, Växjö.
            </seg>
            <seg xml:id="i-ee1f91479d8a07d0-0">
              Jag nämnde tidigare att det pågår en del profilering, till exempel
              i Trollhättan och Borås. Ett av de mindre som kanske är allra
              mest framgångsrikt i Sverige är Handelshögskolan i Helsingfors.
              Det är ingen jätteinstitution så det finns exempel åt båda hållen
              i detta.
            </seg>
            <seg xml:id="i-caf4f65c12098d49-0">
              Jag tror mycket riktigt att det är kvaliteten som måste stå i
              centrum. Jag har personligen rätt mycket tillförsikt till den
              utredning som Dan Brändström leder, där man ser över resursfördelningen
              till högre utbildning, forskarutbildning och forskning. Det handlar
              om en fördelning som mer baserar sig på kvalitet och mindre på
              historisk track record . Det handlar också om att man i någon
              mening ska kunna jämföra olika utbildningar och förhoppningsvis,
              förutom de kvalitetsgranskningar Högskoleverket gör, också få
              till ett bra fungerande och tydligt ratingsystem så att man kan
              säga att lärosäte A är bättre än lärosäte B och att utbildning
              A är bättre än utbildning B. När man kan tydliggöra hur de olika
              lärosätena ligger till får man också tydliga incitament för studenter
              som ska välja lärosäte och utbildning.
            </seg>
            <seg xml:id="i-78a45d4ef4224d2e-0">
              När det gäller forskningen hoppas jag att en del av svaren kan
              komma med den nämnda Resursutredningen att vi ska ha en hög nivå
              på grundanslagen som möjliggör en bra forskning vid olika lärosäten
              i Sverige, men också att en stor andel kan baseras på kvalitetsgranskningar,
              peer review eller andra former via vetenskapsråd eller andra aktörer.
              Jag tror att vi på så sätt kommer att kunna främja de framstående
              forskningsmiljöer som Sverige måste få till, kunna befästa en
              del av dem som finns och kanske kunna utveckla en del andra. Jag
              är rätt övertygad om att alliansen har svar på de flesta av dessa
              frågor.
            </seg>
          </u>
          <note type="speaker" xml:id="i-7e89517429047be2-0">
            Anf. 19 TOBIAS KRANTZ (fp):
          </note>
          <u who="tobias_krantz_56c063" xml:id="i-ffa97d1de25f2466-1">
            <seg xml:id="i-c674a3f7646ac0ba-0">
              Fru talman! Det är en person som saknas i den här debatten universitetskanslern
              som startade den stora debatten har ju tyvärr ingen replikrätt
              på den kritik han fått utstå från denna talarstol. Det kanske
              han skulle ha. Det verkar nämligen som om ingen helt instämmer
              med universitetskanslerns utsagor och hans bedömning i det inlägg
              han gjorde.
            </seg>
            <seg xml:id="i-398302cbdefd17a1-0">
              Det finns några saker som jag tror är viktiga för universitets-
              och högskoleväsendet. Till det hör naturligtvis behovet av stora
              resurstillskott och rejäla satsningar både på den högre utbildningen
              och på forskningen. På båda punkterna har regeringen både gjort
              satsningar och även aviserat stora satsningar framöver. Det blir
              lite egendomligt när Mikael Damberg går i så skarp polemik på
              den här punkten och säger att de nuvarande resurserna inte räcker.
              Det är faktiskt ett indirekt erkännande av att den politik som
              Socialdemokraterna själva fört under tolv år och som resulterat
              i den här anslagsnivån inte heller var tillräcklig och att den
              var felaktig. Lite självkritik borde man kunna kräva av Mikael
              Damberg på den punkten.
            </seg>
            <seg xml:id="i-ee92f4d031ec92ae-0">
              Fru talman! Jag tror att en fråga som vi ofta underskattar som
              utbildningsministern tog upp och som något varit närvarande i
              debatten handlar om just den akademiska friheten och universitetens
              och högskolornas självständighet, i förhållande både till den
              offentliga makten och till bidragsgivare och finansiärer från
              det privata näringslivet. Där har den nuvarande regeringen vidtagit
              en del åtgärder. Det handlar exempelvis om att universiteten och
              högskolorna numera själva får utse sina styrelser. Att de inte
              ska utses uppifrån av det politiska systemet är en reform som
              Socialdemokraterna kraftigt motsatte sig, och jag tycker att det
              är mycket väl värt att fundera över hur vi kan gå vidare med att
              stärka universitetens självständighet framöver. Det är nämligen
              det som mycket av den internationella forskningen om universiteten
              visar: Ökad självständighet leder just till bättre resultat.
            </seg>
            <seg xml:id="i-51fdd97c12a1747a-0">
              Till sist vill jag säga: Lyft upp det hela till ett internationellt
              perspektiv, och låt oss inte hamna i en regionalpolitisk debatt.
            </seg>
          </u>
          <note type="speaker" xml:id="i-7e0d3943147dbe69-0">
            Anf. 20 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-849eed930aa7554d-2">
            <seg xml:id="i-57cc13d84b706a5a-0">
              Fru talman! Berit Högman undrade vad jag ska göra för insatser
              för att stilla den oro som nu breder ut sig runt om i Högskole-Sverige.
            </seg>
            <seg xml:id="i-a9823214d62ac026-0">
              Jag tror att det behövs betydligt mer än en intervju med Anders
              Flodström för att skapa den destruktiva oro som Berit Högman talar
              om. I själva verket lever dessa lärosäten ständigt i en konkurrenssituation.
              Man konkurrerar om studenter, man konkurrerar om forskningsmedel,
              och man är väl medveten om att det krävs excellenta insatser för
              att på lång sikt motivera sin existens.
            </seg>
            <seg xml:id="i-084f8894eb48e1c0-0">
              Det är verkligheten, och jag är lite inne på samma spår som Tobias
              Krantz att man mot slutet av denna debatt kanske ändå behöver
              säga något till försvar av Anders Flodström. Det han talar om
              är att man nu runt om i världen funderar på hur man kan vässa
              universitets- och högskoleväsendena så att de möter en ny tids
              krav. Det är inte så långt till Danmark, och där har man gjort
              ungefär det som Anders Flodström talar för.
            </seg>
            <seg xml:id="i-c264a2c40e47ad8b-0">
              Jag tror inte att det är den modellen vi ska ha i Sverige. Den
              som har följt debatten lika länge som jag minns att vi faktiskt
              har haft någonting i Sverige som hette regionstyrelser. De hade
              ansvaret just för att främja regionalt samarbete mellan lärosäten
              i en viss landsända, och inte minst från borgerligt håll var dessa
              regionstyrelser en styggelse som vi gick till storms emot. Som
              framhållits i debatten kan man i väldigt många fall tänka sig
              nätverksbyggande som inte alls har en regional utgångspunkt utan
              helt andra förtecken.
            </seg>
            <seg xml:id="i-e6d51b2afbb9dc15-0">
              Men ibland behöver vi få upp en debatt till ytan om hur vi ska
              gå vidare. De här strömningarna finns som sagt också ute i vårt
              högskoleväsende bland dem som nu sitter darrande och gråtande
              efter Anders Flodströms uttalande, om man får tro Berit Högman.
              Många av dem är i full färd med att bygga allianser. Varför det?
              Jo, för att man själv känner att vägen framåt går via profilering,
              och ska man profilera sig på sin ort måste man kunna erbjuda andra
              inriktningar i närområdet. Det är därför man blir starkare genom
              att bilda sådana allianser.
            </seg>
            <seg xml:id="i-1603281d2a08dba7-0">
              Som nämnts har Högskolan i Mälardalen och Örebro universitet
              haft långtgående planer på en fusion. Vad jag förstår har det
              numera övergått till en önskan om att bilda något slags federation,
              och vi har från regeringens sida sagt att vi tycker att det är
              intressant. Vi har till och med, med riksdagens benägna godkännande,
              fått en liten slant i budgeten som vi kan använda som smörjmedel
              i sådana processer, och det som nu pågår i sydöstra Sverige har
              fått just sådana stimulansmedel.
            </seg>
            <seg xml:id="i-f5adfc33b0dfe9b9-0">
              Jag tror alltså att mycket av det som är på gång är positivt.
              Det behövs även andra förändringar, och ett antal av de frågor
              som har ställts här i debatten kommer att få svar när budgetpropositionen
              presenteras.
            </seg>
          </u>
          <note type="speaker" xml:id="i-d19835bd4621adbe-0">
            Anf. 21 BERIT HÖGMAN (s):
          </note>
          <u who="berit_hogman_17a4be" xml:id="i-f0fb638d4822eccf-1">
            <seg xml:id="i-524fa805e0c655de-0">
              Fru talman! Det är klart att vi ser fram emot att läsa budgetpropositionen,
              men jag hoppas ändå att statsrådet mer seriöst än vad han gav
              uttryck för nu kan förstå och ha respekt för att sådana här uttalanden
              skapar oro på de nya universiteten. Det är nämligen ett ohyggligt
              stort jobb som har lagts ned, ofta i uppförsbacke.
            </seg>
            <seg xml:id="i-af1ef1f129b54b65-0">
              Resurserna för forskning och forskarutbildning vid de äldre universiteten
              är tre gånger så stora för varje grundutbildningsplats än vad
              de är vid de nya universiteten. Det har aldrig någonsin handlat
              om att utvecklas på lika villkor, utan det har varit en ständig
              uppförsbacke. Att känslan av att kunna förlora dessa landvinningar
              skapar oro tycker jag är naturligt, och det ska man ha respekt
              för. Det är inte på något sätt så att jag har sett någon sitta
              och gråta, men jag har sett väldigt arga människor, och ilska
              kan vara bra att agera utifrån.
            </seg>
            <seg xml:id="i-f7d1037a979e9b3b-0">
              Regeringen har talat om vad en universitetsstyrelse inte ska
              bestå av. Jag hoppas att regeringen också kan släppa på reglerna
              så att även icke svenska medborgare har möjlighet att sitta i
              svenska universitetsstyrelser. Det vore viktigt för internationaliseringen.
            </seg>
            <seg xml:id="i-2f7fb663cc506408-0">
              Jag kan slutligen känna sympati för statsrådets ambitioner att
              stötta samverkan och effektivt resursutnyttjande. Vi ska ju vara
              rädda om skattebetalarnas pengar. Det märkliga är att det bara
              gäller den här delen av skolvärlden och inte den skolvärld där
              vi nu ser att friskolor växer upp som svampar ur jorden. Mitt
              avslutande råd till statsrådet är därför att ta ett resonemang
              med kollegan på departementet om en samordning och en samsyn av
              hela utbildningsväsendet. Det tror jag att elever och studenter
              tjänar på.
            </seg>
          </u>
          <note type="speaker" xml:id="i-8fb1384466a0c342-0">
            Anf. 22 Utbildningsminister LARS LEIJONBORG (fp):
          </note>
          <u who="lars_leijonborg_b0c418" xml:id="i-849eed930aa7554d-3">
            <seg xml:id="i-5208e07409e4c28d-0">
              Fru talman! När jag blev utbildningsminister avgav jag ett så
              kallat bragelöfte om att jag under mitt första år skulle besöka
              alla universitet. Jag visste att de var betydligt fler än vad
              Anders Flodström tycker att de ska vara, men jag var möjligen
              inte helt på det klara med att de var 14 stycken. Sanningen är
              att jag har ett par kvar. Men nu när det står klart att jag ska
              fortsätta på högskole- och forskningsområdet ska jag gå vidare
              och besöka inte bara de återstående universiteten utan också ett
              antal av våra högskolor.
            </seg>
            <seg xml:id="i-312535ee1f9f49e0-0">
              Det är väldigt inspirerande. Jag har bland annat besökt Karlstads
              universitet, som har nämnts här, och har själv sett den dynamik
              som finns där. Jag ser inte vad man skulle vinna på att de fick
              skruva ned sin tämligen nya och blänkande universitetsskylt och
              leta upp den gamla högskoleskylten från något lager. Karlstads
              universitet kommer säkert att förbli universitet, men Karlstads
              universitet kommer att leva i den blåst som alla akademiska institutioner
              lever i. Den blåsten består av tävlan mot kvalitet, tävlan mot
              att ständigt nå nya framgångar vid forskningsfronten, och det
              är aldrig tryggt och bekvämt, utan det finns alltid ett moment
              av utmaning.
            </seg>
            <seg xml:id="i-53b7c17d47583d01-0">
              Universitetskanslern har rest en del organisatoriska frågor där
              jag inte helt och fullt delar hans uppfattning. Det som ändå gjorde
              att jag även efter den intervjun är rätt övertygad om att vi gjorde
              ett klokt val när vi anställde Anders Flodström som universitetskansler
              är att jag tror att det är bra att vi har en kansler som hela
              tiden håller debatten levande om hur vi kan nå ännu högre kvalitet
              och ännu mer excellens. Jag tycker att det har funnits en ton
              här i debatten av att så långt är vi överens.
            </seg>
          </u>
          <note xml:id="i-307c0003ef756e84-1">
            Överläggningen var härmed avslutad.
          </note>
          <note xml:id="i-9e294ecdda90fdeb-0">
            6 § Svar på interpellation 2006/07:676 om ansvarsfrågan vid läckande
            gamla fartygsvrak
          </note>
          <note type="speaker" xml:id="i-cbf638117bf9efea-0">
            Anf. 23 Miljöminister ANDREAS CARLGREN (c):
          </note>
          <u who="unknown" xml:id="i-326c9209e2d12ba9-4">
            <seg xml:id="i-fbec860804347079-0">
              Fru talman! Tina Ehn har frågat mig hur jag avser att tydliggöra
              vem som är ansvarig för de läckande fartygen samt hur jag ska
              verka för att kustkommunerna ska få möjlighet till den beredskap
              som kan behövas.
            </seg>
            <seg xml:id="i-c6da5844680d3d5f-0">
              Först vill jag säga att havsmiljön är en högt prioriterad fråga
              för regeringen. Som ett led i arbetet med att uppnå miljökvalitetsmålet
              Hav i balans samt levande kust och skärgård är det viktigt att
              ha kunskap om de potentiella risker som kan finnas med olja, krigsmateriel,
              industriavfall eller andra miljögifter som avsiktligt har dumpats
              i havet eller sjunkit genom olyckshändelser. Jag ser med oro på
              de oljeutsläpp som sker eftersom de kan äventyra våra hav och
              kuster vare sig de härrör från sjunkna fartyg eller kommer från
              dagens sjöfart.
            </seg>
            <seg xml:id="i-2c44a2991f25076a-0">
              När det gäller miljöpåverkan från vrak är det viktigt att förstå
              att mindre utsläpp av lättare oljeprodukter ofta löses upp och
              avdunstar från havsytan relativt snabbt, medan större mängder
              olja samt tyngre olja kan förorena stränder och fiskeredskap,
              skada fågellivet eller på annat sätt förorena vatten och kust
              och skapa stora olägenheter.
            </seg>
            <seg xml:id="i-a22cac9f52ac5b14-0">
              Länsstyrelsen i Västra Götaland har initierat två utredningar
              om sjunkna vrak, dels en inventering av de vrak som finns, dels
              en utredning om olika saneringsmetoder, riskbedömningar samt juridisk
              analys. Länsstyrelsen i Västra Götaland har även fortlöpande kontakter
              med Kustbevakningen. Miljödepartementet kommer inom kort att informera
              sig om Länsstyrelsen i Västra Götalands arbete. Av de inventeringar
              som Länsstyrelsen i Västra Götaland har gjort vet vi hur många
              vrak det finns i våra svenska vatten, men i dagsläget finns begränsad
              kunskap om vad dessa vrak har för laster och vilken potentiell
              risk de kan utgöra. Vraket S/S Skytteren, som är aktuellt i det
              här fallet, utgör dock det största vraket på svenskt vatten.
            </seg>
            <seg xml:id="i-5eacdcd8ffcf0855-0">
              Även om en sanering av vraken i många fall är det bästa för miljön
              måste alltid en bedömning göras av de risker som vraken utgör
              och vilken miljöpåverkan de kan ge upphov till. Det kan i vissa
              fall vara så att sanering kan ge mer skada om stora mängder olja
              läcker ut vid ett tillfälle än ett mer långsamt läckage. Detta
              är en bedömning som måste göras från fall till fall och beror
              av möjliga saneringsmetoder. Att genomföra inventeringar och riskbedömningar
              är ett sätt att skaffa sig information om vraken som kan utgöra
              grund för sådana ställningstaganden. Ytterligare en omständighet
              att beakta i sammanhanget är huruvida vraken finns inom svenskt
              territorialvatten eller ekonomisk zon eftersom det påverkar våra
              möjligheter att agera.
            </seg>
            <seg xml:id="i-0f113e2a4e5aee06-0">
              Utifrån nuvarande kunskap är det svårt att göra en bedömning
              av hur stort miljöhotet är, men som jag tidigare uttryckt är det
              givetvis allvarligt om det finns vrak på våra bottnar som kan
              läcka stora mängder olja. Jag anser därför att dagens kunskap
              behöver förbättras om hur stor den potentiella påverkan kan vara
              från sjunkna vrak.
            </seg>
            <seg xml:id="i-13721d2f7766df91-0">
              Regeringen har också uppmärksammats på att ansvaret för att ta
              hand om vrak och herrelösa båtar är oklart, bland annat genom
              riksdagens skrivelse 2004/05:170. I denna skrivelse tillkännages
              att riksdagen anser att det är otillfredsställande att det i vissa
              fall saknas uttryckliga bestämmelser om vem som har rätt eller
              skyldighet att forsla bort skeppsvrak.
            </seg>
            <seg xml:id="i-63df7fd4779dd359-0">
              I vissa delar finns dock utpekade ansvariga myndigheter, till
              exempel att Sjöfartsverket får undanröja vrak som hindrar sjötrafiken
              eller utgör hinder för fisket. Kustbevakningen har också ett ansvar
              för bekämpning av exempelvis olja till sjöss om större mängder
              olja läcker ut från vraket, medan kommunerna ansvarar för bekämpning
              vid stränder och på land. En kommun har rätt till ersättning av
              staten för den del av sina insatser vid oljeutsläpp som överstiger
              ett av regeringen fastställt belopp. Jag anser därför inte att
              ytterligare åtgärder behöver vidtas när det gäller frågan om ersättning
              till kommuner.
            </seg>
            <seg xml:id="i-fff3e82c6a629dbd-0">
              Jag tycker att det är otillfredsställande att det inte finns
              någon tydlig ansvarsfördelning och skyldighet att forsla bort
              och åtgärda vrak eftersom dessa kan utgöra ett miljöproblem genom
              läckage av till exempel oljor och metaller. Vrak bidrar också
              till att våra kust- och farvatten upplevs som mer skräpiga, vilket
              hämmar den totala naturupplevelsen. Det är viktigt att våra sjöar,
              kust- och farvatten hålls så rena som möjligt.
            </seg>
            <seg xml:id="i-2eb90793698020bd-0">
              Jag anser att ansvarsfrågan om vrak och herrelösa båtar måste
              få en lösning, och regeringen överväger med utgångspunkt i riksdagens
              skrivelse hur denna lämpligen kan klarläggas. Frågan bereds därför
              för närvarande inom Regeringskansliet. I det kommande arbetet
              är det också rimligt att efterfråga och ta till vara de erfarenheter
              som redan finns i vårt grannland Norge när det gäller riskbedömningar
              och sanering av gamla vrak.
            </seg>
          </u>
          <note type="speaker" xml:id="i-69e26a0757f9d932-0">
            Anf. 24 TINA EHN (mp):
          </note>
          <u who="tina_ehn_f52113" xml:id="i-df1ea5e64ab78fb1-0">
            <seg xml:id="i-9c8c9f56fe85ff2f-0">
              Fru talman! Jag tackar så mycket för svaret som jag har fått
              av miljöministern. Det är väldigt intressant att svaret på min
              interpellation andas en lösning på frågan om ansvaret för de gamla
              skeppsvrak som i dag finns i våra hav och som jag vill lyfta fram
              i min interpellation. Det är bra att frågan nu bereds inom Regeringskansliet.
              Det är positivt för många av våra kustkommuner att få det beskedet.
            </seg>
            <seg xml:id="i-2ba4a1ab0dea53b9-0">
              Eftersom min fråga i dag handlar om läckor ska jag kanske inte
              be miljöministern att läcka något om resultatet av frågans beredning.
              Men det råder så många frågor runt dessa gamla fartyg på havets
              botten att alla klargöranden är välkomna.
            </seg>
            <seg xml:id="i-b1e6dd95cb668236-0">
              Det finns en mycket stor mängd fartyg på bottnarna, och en riklig
              mängd finns utefter Sveriges kuster. De finns inom och utanför
              svenskt territorialvatten. På västkusten blir frågan varje sommar
              ett orosmoment. Det är då vi befinner oss mer i och på havet genom
              att bada, segla och kanske fiska. Det är då vi också inser vilket
              värde ett levande och friskt hav har. Vi vill inte se oljeskadade
              fåglar eller uppleva hotet av en oljekatastrof.
            </seg>
            <seg xml:id="i-233838850b080c3b-0">
              Många av de fartyg som i dag utgör ett hot genom att de rostar
              i fogar och skrov sänktes under krigsåren. Såväl Norge som Danmark
              var indragna i andra världskriget, och många av de fartyg som
              förliste utmed kusterna drevs med olja eller diesel.
            </seg>
            <seg xml:id="i-e24e92fb65e3d0f8-0">
              Under vintern 2005 blev frågan om läckande fartyg en stor nyhet
              på västkusten. Man hade hittat olja efter Skytteren, som sänktes
              1942. Uppskattningsvis hade Skytteren då läckt olja i cirka tio
              år. Totalt uppskattas att det finns ca 3 400 fartyg som hamnat
              på botten i svenska, norska och danska vatten sedan 1941. Av dessa
              har ungefär 260 så kallad farlig last ombord. Flera av dem finns
              utefter norska kusten, och precis som miljöministern säger har
              Norge en stor och man kanske kan säga djupare erfarenhet av att
              hantera vrak och deras läckande innehåll.
            </seg>
            <seg xml:id="i-0da5afa00a6d5395-0">
              År 1994 tömde den norska staten ett av dessa fartyg vid namn
              Blücher som vid den tidpunkten låg på botten i Oslofjorden på
              ca 8090 meters djup. Man hade tidigare gjort en inventering, och
              man kunde utifrån den bedöma vilka akuta risker som fanns. Blücher
              tömdes på tusen ton olja. Det var inte allt som fanns, men det
              anses att detta har räddat Oslofjorden från en katastrof. I de
              sjunkna fartygen finns laster av olja av olika slag, och det finns
              kemikalier, ammunition och krigsgas.
            </seg>
            <seg xml:id="i-5a89198b54fd5471-0">
              I min interpellation ställer jag två frågor. En är om ministern
              kommer att verka för att kustkommunerna ska få den beredskap som
              de kan behöva och jag syftar då på om en eventuell kraftig oljekatastrof
              skulle inträffa.
            </seg>
            <seg xml:id="i-eeb1024f2ef1a865-0">
              Det finns möjligheter för kommunerna att få ersättning av staten
              för den del av sina insatser vid oljeutsläpp som överstiger ett
              av regeringen fastställt belopp, får jag veta av svaret. Det är
              bra att kommunerna kan komma att få ersättning vid en eventuell
              olycka, för det är inte trevligt för de boende i kustkommunerna
              att känna sig bekymrade över vad som händer vid våra stränder
              vid en oljeolycka och hur det ska finansieras.
            </seg>
            <seg xml:id="i-867165d7dca08ef8-0">
              Man kan ju tycka att det som i de allra flesta fall i samhället
              skulle vara bättre att göra någonting innan en katastrof inträffar.
              Det är det väl oftast, men jag vet att man inte alltid anser att
              en del av dessa rostande fartyg bland annat de med gas och ammunition
              bör tömmas eller tas upp.
            </seg>
            <seg xml:id="i-1e81a17853f558dc-0">
              Det verkar dock vara viktigt att man har en klar bild och mer
              kontroll över situationen. Jag undrar också om denna ersättning
              som avses är tillräcklig för en kommuns räkning ifall både fåglar,
              fiskenäring och turism drabbas, för det kan ju bli kolossala kostnader.
            </seg>
          </u>
          <note type="speaker" xml:id="i-9cc656bbfe170b75-0">
            Anf. 25 Miljöminister ANDREAS CARLGREN (c):
          </note>
          <u who="unknown" xml:id="i-326c9209e2d12ba9-5">
            <seg xml:id="i-faf078824849d8ba-0">
              Fru talman! Först vill jag säga att jag verkligen tycker att
              det är en viktig fråga som Tina Ehn har tagit upp. Ju mer jag
              har satt mig in i bakgrunden till frågan, desto mer ser jag att
              det finns ett stort allvar bakom detta. Jag blir också mer och
              mer förundrad och tycker att det är mer och mer obegripligt att
              frågan inte har åtgärdats tidigare i och med att man för flera
              år sedan uppmärksammades på den.
            </seg>
            <seg xml:id="i-aa22b5c494fb7af6-0">
              Precis som Tina Ehn säger har det fartyg som nu är aktuellt,
              S/S Skytteren, läckt i kanske tolv år sedan den förra regeringen
              uppmärksammades på detta. Justitiekanslern klargjorde 2004 att
              det inte är klarlagt med ansvaret för denna typ av vrak och händelser.
              Riksdagen begärde då av den förra regeringen att den skulle agera,
              och det har ändå inte gjorts.
            </seg>
            <seg xml:id="i-50915ccc4d0cd0b6-0">
              Tina Ehn bad mig nu om mer besked. Det jag kan säga är att jag
              självklart mot denna bakgrund verkligen kommer att medverka till
              att se till att frågan tas upp både med allvar och med skyndsamhet
              därför att jag tycker att det är mycket otillfredsställande som
              situationen nu är.
            </seg>
            <seg xml:id="i-72c6bde23880b543-0">
              Vi ska vara medvetna om att utifrån de inventeringar som har
              gjorts bland annat av Länsstyrelsen i Västra Götaland vet vi att
              det finns kanske omkring 260 vrak som kan ha en potentiell miljöpåverkan
              genom att kunna läcka olja eller diesel. Ungefär 25 av dem ligger
              på svenskt vatten.
            </seg>
            <seg xml:id="i-d698931c80934ecd-0">
              Det som jag nu vill medverka till är att klarlägga var ansvaret
              för de här olika fartygen och frågorna ska ligga. Det blir första
              steget för att också klargöra vilka eventuella finansieringsbehov
              som kan finnas. Jag menar dock fortfarande, som jag sade i mitt
              interpellationssvar, att kommunernas kostnader är täckta. Om det
              sedan också behövs mer samordning för att man verkligen ska skaffa
              den beredskap som behövs och där delar jag Tina Ehns uppfattning
              att det alltid är mycket bättre att förebygga än att drabbas av
              olyckan oförberett om den mot all förhoppning inträffar är det
              också en del av det som jag är beredd att pröva i en sådan fråga
              om ansvarsfördelningen.
            </seg>
          </u>
          <note type="speaker" xml:id="i-0923cef3c1330d14-0">
            Anf. 26 TINA EHN (mp):
          </note>
          <u who="tina_ehn_f52113" xml:id="i-df1ea5e64ab78fb1-1">
            <seg xml:id="i-28e9bfb96252ca42-0">
              Fru talman! Jag är glad att vi delar denna oro. Jag tänkte fortsätta
              att tala lite grann om detta med förebyggande arbete.
            </seg>
            <seg xml:id="i-de31f66bf82effa4-0">
              Vi hade ett oljeutsläpp utanför västkusten på Tjörn 1987. Då
              släpptes det ut 400 ton olja från ett fartyg som hette Tolmiros.
              Det kostade oss 96 miljoner svenska kronor att sanera det. I dag
              uppskattar man att det enskilda fartyget Skytteren fortfarande
              har ungefär 6 0007 000 ton olja kvar som ligger och läcker varje
              dag.
            </seg>
            <seg xml:id="i-4e96e9c031b7a5c2-0">
              Men, som sagt var, det behövs lite mer innan vi kan göra någonting.
              Det behövs bland annat kunskap och en beredskap. En beredskap
              kan man ju bara bygga upp genom att skaffa nödvändig kunskap,
              men det behövs alltså pengar till det. Det är mycket som saknas,
              bland annat en komplett databas i Sverige över vrak i svenska
              vatten.
            </seg>
            <seg xml:id="i-e6743698b0c9f1eb-0">
              Som sägs i svaret anser även miljöministern att dagens kunskap
              om vraken och de miljöfarliga lasterna är otillräcklig, och det
              behövs en inventering, mer kunskap och förslag på åtgärder. En
              riskvärdering av fartygen och deras last saknas.
            </seg>
            <seg xml:id="i-6f0d64c71ada03f0-0">
              Jag vill veta mer konkret hur vi ska kunna komma framåt, för
              i länsstyrelsens rapport om efterbehandling av förorenade områden
              de ställer en fråga om det skulle vara möjligt att använda pengar
              som finns i budgeten till förorenad mark på land säger de att
              oavsett detta behöver man för att söka efterbehandlingsbidrag
              göra utredningar om ägaransvar och fastighetsägaransvar. Dessa
              utredningar är komplexa, och de kan inte göras utan extern, juridisk
              expertis, och man anser att man inte kan komma vidare i frågan
              utan att få dessa utredningar gjorda. Det är alltså lite av ett
              moment 22, skulle man kunna säga.
            </seg>
          </u>
          <note type="speaker" xml:id="i-e5e6214bd1790f46-0">
            Anf. 27 Miljöminister ANDREAS CARLGREN (c):
          </note>
          <u who="unknown" xml:id="i-326c9209e2d12ba9-6">
            <seg xml:id="i-521f0d4e4c93dad9-0">
              Fru talman! Tina Ehn och jag delar på många sätt synen på denna
              fråga. Precis som framgår av mitt svar, och precis som framgår
              av det vi vet i dag, har också på svensk sida gjorts mindre inventeringar
              än vad man till exempel har gjort i Norge. Det betyder också,
              precis som Tina Ehn säger, att det inte finns någon komplett databas
              i Sverige.
            </seg>
            <seg xml:id="i-fc7d9258703fc95a-0">
              Nu kommer vi på olika sätt att se till att kunskapen blir bättre,
              att vi skaffar oss de instrument som behövs för att klarlägga
              både var ansvaret ska ligga och var frågorna ska skötas någonstans
              och också se till att detta går snabbt.
            </seg>
            <seg xml:id="i-7fa853e14b4c59e2-0">
              Jag förstår Tina Ehns oro och framför allt otålighet. Otåligheten
              delar jag, och mitt sätt att lösa detta är att se till att vi
              gör de saker som ska göras. I dag tjänar frågan dock inte på att
              jag i förväg beskriver mer vad som kan göras, för det är precis
              det som utredningsarbetet som förestår ska visa.
            </seg>
          </u>
          <note type="speaker" xml:id="i-d5a33785365bd50c-0">
            Anf. 28 TINA EHN (mp):
          </note>
          <u who="tina_ehn_f52113" xml:id="i-df1ea5e64ab78fb1-2">
            <seg xml:id="i-689d232c38fe8fa5-0">
              Fru talman! Haven utsätts i dag för ett ökat tryck från både
              båtar och mänskliga aktiviteter. Allt det här tillsammans med
              de gamla synderna från förr gör att ekosystemen är hotade ytterligare.
              Det är tråkigt när man hör en del uttrycka sig om att havet är
              allas angelägenhet men det är ingens ansvar. Vi har alla absolut
              ett ansvar.
            </seg>
            <seg xml:id="i-bf1551dee6750abe-0">
              Man kan ju tycka att frågan skulle ha varit löst av tidigare
              regeringar, och visst har väl alla regeringar sedan de här fartygen
              sänktes varit medvetna om att dessa fartyg faktiskt finns där.
              Men miljöfrågorna blir mer och mer aktuella, och man börjar förstå
              mer och mer vilken påverkan som sker. Så länge problemen är osynliga
              och vi inte ser dem har vi en förmåga att inte heller tänka på
              dem.
            </seg>
            <seg xml:id="i-d4e4f4042ed1294b-0">
              Det här är absolut allas ansvar. Jag håller med miljöministern
              om detta. Jag tycker att det är tråkigt att det finns en frustration
              i samhället över de här frågorna, och jag som kommer från västkusten
              vet hur allvarligt många människor upplever det här. Man tycker
              inte om att känna den här oron.
            </seg>
            <seg xml:id="i-6c7bc9885dcff62f-0">
              Jag tror att man faktiskt förväntar sig att regeringen sätter
              ned foten nu och talar om vad man har för lösningar. Jag hade
              gärna sett att ministern kunde ha gett mig lite mer verktyg för
              det här och inte bara svarat mig att det behöver skaffas olika
              instrument och sätt.
            </seg>
            <seg xml:id="i-dfb4df5ab4efbf5f-0">
              Jag ser fram emot att få en lösning på det här.
            </seg>
          </u>
          <note xml:id="i-307c0003ef756e84-2">
            Överläggningen var härmed avslutad.
          </note>
          <note xml:id="i-c8aa81bd6df495a8-0">
            7 § Svar på interpellation 2006/07:667 om obalansen på svensk
            arbetsmarknad
          </note>
          <note type="speaker" xml:id="i-98d3f3af1a8cb662-0">
            Anf. 29 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-7">
            <seg xml:id="i-0e156a45d6776a61-0">
              Fru talman! Sven-Erik Österberg har frågat mig vilka initiativ
              jag ämnar vidta för att åtgärda den obalans som råder på svensk
              arbetsmarknad. Sven-Erik Österberg menar utifrån sin frågeställning
              att obalansproblematiken består i att bristen på arbetskraft blir
              alltmer påtaglig inom många branscher och regioner. Arbetsförmedlingarna
              sägs sakna verktyg, och regeringen sägs sakna initiativ.
            </seg>
            <seg xml:id="i-c4aba238ee5ae28a-0">
              Jag är kanske inte direkt förvånad över Sven-Erik Österbergs
              fråga och försök till problemformulering. Det går ju bra för Sverige
              nu. Många människor som tidigare levt i utanförskap tar steget
              från arbetslöshet till arbete. Sysselsättningen stiger kontinuerligt
              samtidigt som arbetslösheten sjunker. Svensk arbetsmarknad ser
              bättre ut i dag än på nära 20 år. I SCB:s senaste arbetsmarknadssiffror
              konstateras att det är all-time-high i antal sysselsatta. På ett
              år har antalet sysselsatta ökat med 116 000 personer, och enligt
              Konjunkturinstitutet beror en tredjedel av de nya jobben på regeringens
              politik. Regeringens politik ger resultat.
            </seg>
            <seg xml:id="i-daa9ed07164b4276-0">
              Det vore dock klädsamt om Sven-Erik Österberg och hans parti
              tog på sig ett ansvar för att, trots den kraftiga ökningen av
              antalet personer i arbetsmarknadspolitiska åtgärder under valåret
              2006, inte ha klarat av att rusta dessa personer till att kunna
              ta ett arbete i de sektorer som nu uppvisar tecken på arbetskraftsbrist.
              Det vi nu ser är i själva verket en del av den socialdemokratiska
              arbetsmarknadspolitikens misslyckande under föregående mandatperiod.
              Det försöker vi nu rätta till, bland annat genom att återupprätta
              arbetslinjen.
            </seg>
            <seg xml:id="i-cdb6e21100160ea5-0">
              Regeringen började omgående vid regeringsskiftet genomföra en
              rad förändringar inom arbetsmarknadspolitiken och då särskilt
              inom arbetslöshetsförsäkringen. Regeringens omställning av arbetsmarknadspolitiken
              syftar till att förbättra matchningen på arbetsmarknaden och motverka
              utanförskap. De åtgärder och resurser som arbetsmarknadspolitiken
              har ska tydligt prioriteras till dem som står allra längst från
              arbetsmarknaden.
            </seg>
            <seg xml:id="i-6c6c84ce578a31b3-0">
              Sven-Erik Österbergs påstående att kvalificerad yrkesutbildning,
              KY, har hårdbantats sedan regeringen tillträdde är direkt felaktigt.
              Satsningar på KY har genomförts kontinuerligt under de senaste
              åren, och i 2007 års ekonomiska vårproposition aviserade regeringen
              att 2 000 tillfälliga utbildningsplatser bör permanentas. KY som
              utbildningsform är en fortsatt viktig del av den eftergymnasiala
              yrkesutbildningen och ett attraktivt val vid sidan av högskoleutbildning
              som i hög grad bidrar till att Sverige kommer att ha en fungerande
              arbetsmarknad som skapar tillväxt. Regeringen har därför för avsikt
              att på olika sätt stärka den eftergymnasiala yrkesutbildningen,
              där KY ingår, under de kommande åren.
            </seg>
            <seg xml:id="i-011cf86a2247651c-0">
              Samtidigt behövs flera åtgärder för att komma till rätta med
              obalansen på arbetsmarknaden och utanförskapet.
            </seg>
            <seg xml:id="i-3cb693ec789552cd-0">
              Lösningen är emellertid inte det Sven-Erik Österberg efterfrågar,
              det vill säga en traditionell och gammal, väl beprövad socialdemokratisk
              resultatlös arbetsmarknadspolitik. Den har prövats många gånger
              förr och fört med sig konsekvensen att vi i dag har ett stort
              utanförskap på arbetsmarknaden.
            </seg>
            <seg xml:id="i-4d628925b28d041a-0">
              Den stora utmaningen, som denna regering antagit, är att skapa
              en politik för varaktig sysselsättning och minskat utanförskap.
              För att komma till rätta med obalansen på arbetsmarknaden krävs
              en helhetssyn på ekonomin med en rad insatser inom olika politikområden.
              Övergången till arbete måste underlättas ytterligare för personer
              som i dag är arbetslösa, långtidssjukskrivna och förtidspensionerade,
              bland annat för att motverka brist på arbetskraft och samtidigt
              minska utanförskapet.
            </seg>
          </u>
          <note type="speaker" xml:id="i-ae815b85afd2575a-0">
            Anf. 30 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-0">
            <seg xml:id="i-d1486486d41de7fc-0">
              Fru talman! Jag får väl börja med att hälsa Sven Otto Littorin
              välkommen tillbaka till interpellationsdebatterna. Jag hoppas
              att du har fått en välbehövlig vila efter förra årets interpellationsdebatter.
              Jag kan konstatera att vi nog kommer att ses några gånger till
              under året som kommer.
            </seg>
            <seg xml:id="i-a26cec2f296bf667-0">
              Jag skulle vilja peka på en sak i det som arbetsmarknadsministern
              tar upp när det gäller hela det här systemet och de obalanser
              som finns. Det har väl knappast undgått någon att några av de
              vanligaste synpunkterna från småföretagarna och deras organisationer
              rör just bristen på arbetskraft och risken för brist på arbetskraft.
              Jag såg att man senast i går, när statsministern var ute i landet
              i Uppsala tror jag det var pekade på det här också.
            </seg>
            <seg xml:id="i-1ba022ec2c4950f9-0">
              Det är riktigt att jobben har ökat bra, och det tycker jag är
              väldigt glädjande. Det bästa som kan hända människor som är arbetslösa
              är att de kommer tillbaka till jobb. Men arbetsmarknadsministern
              stannade på de första raderna i AKU:n i SCB:s statistik. Det är
              egentligen det som min interpellation också tar sin näring i.
              Jag visste inte detta när jag skrev interpellationen, men den
              stärks egentligen ytterligare av det här. Läser man längre ned
              i AKU:n kan man också se att långtidsarbetslösheten har ökat med
              500 personer till knappt 55 000 under ett år, och långtidsarbetslösheten
              hos ungdomar har ökat till 7 500, vilket är 5 600 fler än för
              ett år sedan. Det står också att läsa i AKU:n.
            </seg>
            <seg xml:id="i-35a27dab62dd3889-0">
              Det tycker jag borde oroa arbetsmarknadsministern när han, ganska
              storstilat, slår sig för bröstet och berömmer sig och regeringens
              politik som har gett det här resultatet. Min minnesbild är inte
              precis att Konjunkturinstitutet sade att det var en tredjedel
              av jobben. Man sade väl en viss del. Senare för en vecka eller
              14 dagar sedan var det ganska framstående ekonomer hos Sveriges
              största banker som påpekade att den här sysselsättningsutvecklingen
              egentligen inte alls var ett resultat av regeringens politik.
              Det spelar inte så stor roll vem som sitter i regeringen den här
              utvecklingen hade det blivit i varje fall. Det var resultatet
              av konjunkturen som föll ut. Det är ungefär vad jag har hävdat
              tidigare, men det är väl kanske lite mer trovärdigt när ekonomerna,
              som Littorin brukar lyssna på annars, också säger detta. Jag tror
              faktiskt att de har rätt.
            </seg>
            <seg xml:id="i-f0e01518ea2dc954-0">
              Regeringens politik kommer att prövas, och den prövas just nu,
              när den ska rätta till de obalanser som finns. Det är väl direkt
              felaktigt att säga att de insatser vi har gjort inte skulle ha
              legat till grund för det här. Grunden är kanske faktiskt de arbetsmarknadsutbildningar
              som vi hade i ganska omfattande grad under vår regeringstid och
              som höll på ända fram till valet i höstas. Kravet var då ganska
              stort på att utbildningarna skulle vara så inriktade att de gav
              resultat 70-procentsspärren, som arbetsmarknadsministern känner
              till. Det är klart att det är många av dem som har fått jobb nu,
              alltså de som har varit ganska väl förberedda och haft bra förutsättningar
              för att kunna ta jobben när jobben kommer. Det är de som har fått
              jobb.
            </seg>
            <seg xml:id="i-908033f1c95ee705-0">
              Det problem som ni har nu är ju att de som har dåligt på fötterna,
              som står längre ifrån, har ni tagit er hand ifrån. Det har vi
              diskuterat många gånger förut en nedbantning av hela arbetsmarknadspolitiken,
              neddragning på arbetsförmedlingarna, neddragning av insatser från
              150 000 till 90 000 och sedan ännu mer ned till 60 000, som ni
              har i er långtidsplan. Det är klart att det inte finns några resurser
              att sätta in för dem som står längst ifrån. Det är ju därför vi
              samtidigt får en bristsituation. Trots att drygt 4 procent fortfarande
              är öppet arbetslösa skriker arbetsgivarna efter kompetent arbetskraft,
              som inte finns att få.
            </seg>
            <seg xml:id="i-de6fd66c2f758a5e-0">
              Det hjälper inte längre att piska ut folk genom lägre ersättningar
              och genom att se till att man svälter ut folk för att de ska ta
              de jobb som finns. Det har ju varit er strategi så här långt.
              Det hjälper inte längre om man inte har utbildning eller inte
              har rätt kompetens för att ta de jobb som finns. Det är ju där
              arbetsmarknadspolitiken ska gå in, det är där ni sviker de arbetslösa
              just nu och det är där ni saknar politik.
            </seg>
          </u>
          <note type="speaker" xml:id="i-bb3d766397b55df8-0">
            Anf. 31 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-8">
            <seg xml:id="i-b61d0c5a7a377cf1-0">
              Fru talman! Jag vill tacka Sven-Erik Österberg för välkomnandet.
              Jag ser fram emot fortsatt intressanta och spännande diskussioner
              och interpellationsdebatter. Det gör jag eftersom dessa frågeställningar
              är oerhört viktiga. De är viktiga först och främst för varje enskild
              person som befinner sig i utanförskapet. Jag har egentligen ingen
              anledning att betvivla Sven-Erik Österbergs engagemang i frågan
              och hans engagemang för dem som befinner sig i arbetslöshet och
              utanförskap. Däremot har jag alla skäl i världen att betvivla
              den politiska lösning som Sven-Erik Österberg står för, som prövats
              under många år och som lett fram till de problem vi nu har att
              hantera.
            </seg>
            <seg xml:id="i-c3ca634db4132d72-0">
              Jag kan bara konstatera att trots de enorma arbetsmarknadspolitiska
              insatser som gjordes under den förra mandatperioden hjälpte det
              inte för att hantera den typ av obalansproblematik som Sven-Erik
              Österberg nu tar upp. Det var uppenbarligen inte lösningen. I
              stället måste vi göra lite andra saker, och jag tror att det i
              huvudsak är tre övergripande åtgärder som vi måste försöka få
              till stånd.
            </seg>
            <seg xml:id="i-f59ec6a872d11eda-0">
              Först och främst måste vi ha en politik som sänker trösklarna
              in på arbetsmarknaden. Överallt där vi kan ska vi göra det mer
              lönsamt att arbeta, och vi ska hitta bättre former för att underlätta
              för dem som står utanför så att de kan komma tillbaka. Det är
              för mig en oerhört viktig ingrediens i arbetslinjen. Det kan till
              exempel handla om nystartsjobb och om instegsjobb. Det finns säkert
              anledning att fundera på och återkomma med andra liknande åtgärder
              som sänker trösklarna tillbaka in på arbetsmarknaden.
            </seg>
            <seg xml:id="i-17d685fd5b7ce6ed-0">
              För det andra tror jag att vi behöver en bättre fungerande arbetsförmedling
              än vi kanske hittills haft. Också det har vi nu tagit initiativ
              till, och från den 1 januari nästa år kommer vi att ha en myndighet
              som kommer att heta Arbetsförmedlingen. Den kommer att ha ett
              övergripande fokus och en övergripande målsättning, nämligen att
              få arbetslösa tillbaka i arbete.
            </seg>
            <seg xml:id="i-576b6a69f7c9da6b-0">
              För det tredje det har vi diskuterat flera gånger tidigare är
              jag av uppfattningen att vi behöver en utbildningspolitik som
              är bättre kopplad till arbetsmarknadens krav och behov. Det är
              dock inte en alldeles enkel uppgift det ska villigt erkännas.
              Vi behöver en gymnasiereform, fler lärlingsutbildningar och motsvarande
              eftergymnasiala yrkesutbildningar, som diskuteras i interpellationssvaret,
              för att lättare kunna rusta de arbetslösa till att komma tillbaka
              i arbete och unga till att komma in på arbetsmarknaden.
            </seg>
            <seg xml:id="i-f520ab8fe9227952-0">
              Det låter ibland på Sven-Erik Österberg som om vi slaktat arbetsmarknadspolitiken
              genom att fullständigt ge upp de olika typerna av arbetsmarknadspolitiska
              insatser och programåtgärder. Det är inte riktigt sant. Jobb-
              och utvecklingsgarantin som kom den 2 juli och jobbgarantin för
              unga som kommer den 1 december omfattar åtgärder för 12,8 miljarder.
              Det är en kraftsamling på just de grupper som Sven-Erik Österberg
              efterlyser åtgärder för, nämligen de som står längst bort från
              arbetsmarknaden och som trots de goda tiderna har svårt att ta
              sig in. Det är dem vi måste prioritera. Att lägga stora arbetsmarknadspolitiska
              insatser på personer som, mitt i en brinnande högkonjunktur det
              senaste året, visat sig ha ganska lätt att ta sig in på arbetsmarknaden
              har varit fel prioritering av knappa resurser.
            </seg>
            <seg xml:id="i-85ff497124299b4e-0">
              Det finns, som jag sade, anledning att göra mer. När vi tittar
              på till exempel nystartsjobben ser vi att en stor andel gått till
              personer som befunnit sig långt från arbetsmarknaden. Siffrorna
              i våras indikerade att 40 procent av dem som fått nystartsjobb
              varit borta i två år eller mer. Det kommer nya siffror om ett
              tag vilka visar hur många av dem som varit borta fyra år eller
              mer, och jag har fått indikationer om att det kommer att vara
              väldigt många.
            </seg>
            <seg xml:id="i-043e59cc6418132d-0">
              Jag tycker naturligtvis att det är glädjande, men vi behöver
              göra än mer när det framför allt gäller personer med sjuk- och
              aktivitetsersättning, alltså förtidspensionärer. Vi behöver också
              underlätta för dem som är långtidssjukskrivna och har rehabiliteringsbehov.
              Där tycker jag att det finns anledning att ha en konstruktiv diskussion
              om vad som behöver göras för att underlätta deras övergång till
              arbetsmarknaden.
            </seg>
          </u>
          <note type="speaker" xml:id="i-be56aa4afb8e0da4-0">
            Anf. 32 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-1">
            <seg xml:id="i-9d2583b1a5f039fa-0">
              Fru talman! Det är intressant att höra arbetsmarknadsministerns
              beskrivning av de insatser som regeringen gör. Jag måste ändå
              konstatera att man startade regerandet med att vidga klyftorna
              i samhället ganska ordentligt. 50 procent av skattesänkningarna
              hamnade hos de tio procent som tjänade mest. Det var prioriterat
              i regeringsarbetet. Det gjordes en stark neddragning av de arbetsmarknadspolitiska
              insatserna och ingen prioritering av att de skulle ändras. Jag
              är den förste att tillstå att jag inte förordade exakt de arbetsmarknadspolitiska
              åtgärder som vidtogs under den förra mandatperioden eller mandatperioden
              dessförinnan, och att det är de som ska gälla här och nu, utan
              arbetsmarknadspolitiska insatser måste alltid anpassas till den
              situation och det konjunkturläge vi befinner oss i.
            </seg>
            <seg xml:id="i-c6a3199277baf471-0">
              Det jag upplever som det allra största behovet just nu är att
              utbilda dem som saknar utbildning så att de faktiskt kan ta de
              jobb som finns. Regeringens linje har ju varit att försöka pressa
              ut dem till jobb till lägre löner. Där har huvudsaken varit: Bättre
              ett jobb än inget alls. Ja, det kan man säga om det vore så att
              det var fråga om en övergång. Men vi vet att när man skapar låglönemarknader
              blir människor ofta kvar i dem. De fastnar där.
            </seg>
            <seg xml:id="i-8f3f960000f9c061-0">
              Siffrorna visar att långtidsarbetslösheten ökat under året, trots
              att arbetsmarknaden gått starkt framåt. Det är en signal om att
              regeringen under det här året övergett dem som har det största
              behovet. Det är bra om arbetsmarknadsministern har ambitionen
              att försöka göra något åt just den delen, men det har saknats
              så här långt.
            </seg>
            <seg xml:id="i-0a8a1752ffb332e5-0">
              Jag hörde i går att statsministern var ute och talade om någonting
              som kallas halvtaktsjobb. Det är ett märkligt uttryck. Ambitionen
              att försöka hjälpa dem ställer jag upp på. Däremot tycker jag
              att uttrycket var illa valt. Man associerar till tvåtaktsjobb
              och fyrtaktsjobb och undrar om de som är helt utan jobb är taktlösa.
              Jag tycker att det är ett olämpligt ordval som används. Det påminner
              egentligen mycket om det lönebidragssystem som funnits och som
              man försöker hitta ett annat namn på, alltså att genom att ersätta
              arbetsgivarna ge stöd till dem som inte kan göra ett hundraprocentigt
              kvantitativt eller kvalitativt jobb för att de har någon form
              av förhinder. Det är vällovligt att ge en chans till dem som behöver
              det.
            </seg>
            <seg xml:id="i-7a9a613fe4f5960e-0">
              Konjunkturinstitutet, som arbetsmarknadsministern hänvisar till,
              var så sent som i går ute och varnade för den lättsinniga politik
              som regeringen för, en politik där man späder på en intensiv finanspolitik
              i ett läge där konjunkturen är den bästa på kanske 40 år. Konjunkturinstitutet
              varnar för ofinansierade skattesänkningar. Det tycker jag borde
              oroa arbetsmarknadsministern, även om den portföljen inte ligger
              på arbetsmarknadsministerns departement. Risken finns att konjunkturen
              viker snabbare, och om man inte ser upp kan arbetsmarknadsministern
              få problem med att sysselsättningen vänder. Den varning som Konjunkturinstitutet
              kommer med tycker jag att man ska lyssna på.
            </seg>
            <seg xml:id="i-5940e753e0f13182-0">
              När det gäller nystartsjobben påminner de som åtgärd om andra
              åtgärder. Jag har egentligen ingenting emot nystartsjobben. Det
              är en åtgärd som är helt okej. Men det räcker inte som enskild
              åtgärd. Det ser vi nu. Med den subventionsgrad de har når de dem
              som är hyggligt anställningsbara. Samtidigt har arbetsmarknadsministern
              själv sagt att kanske 70 procent i detta är undanträngningseffekter.
              Jobben skulle ha kommit till ändå. Det gäller till exempel den
              generella sänkningen av arbetsgivaravgiften för ungdomar upp till
              25 år, där exempelvis McDonalds får 67 miljoner extra klirr i
              kassan men där det inte kan bevisas att ett enda nytt jobb skapats.
              Är det en välriktad arbetsmarknadspolitik? Det är okej att ni
              kritiserar vår politik, men jag tycker att det finns anledning
              att även fundera på era egna insatser. Har de träffat rätt?
            </seg>
          </u>
          <note type="speaker" xml:id="i-602570d15825cf5e-0">
            Anf. 33 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-9">
            <seg xml:id="i-07100b9e89b7d8ad-0">
              Fru talman! Vi vidgar klyftorna, säger Sven-Erik Österberg. Låt
              mig bara konstatera att det femtedelssamhälle som Socialdemokraterna
              under förra regeringsinnehavet skapade genom att stänga ute en
              femtedel av svenskarna i arbetsför ålder från arbetsmarknaden
              är just den typen av klyfta som Sven-Erik Österberg borde varna
              för, nämligen genom att permanenta så många som över en miljon
              svenskar till att inte vara en del av en arbetsgemenskap, inte
              vara en del av ett värdigt liv där man har en lön att leva på,
              där man har möjligheter att leva sina drömmar eller utveckla sin
              framtid. Det måste vi bryta, och det är också det vi försöker
              göra.
            </seg>
            <seg xml:id="i-56ec688a2a5e92ef-0">
              Att vi behöver utbilda dem som behöver utbildas kan jag verkligen
              hålla med om. Det är därför vi gör denna storsatsning på jobb-
              och utvecklingsgarantin samt jobbgarantin för unga, alltså just
              för att hjälpa dem som verkligen är i behov av extra utbildningsinsatser,
              extra handledning, olika typer av extraresurser för att göra sig
              bättre anställningsbara och få lättare att hitta arbete på arbetsmarknaden.
              Det är där vi måste kraftsamla.
            </seg>
            <seg xml:id="i-ded47d5e7520a326-0">
              Ibland får man uppfattningen att det inte finns något ansvar
              någon annanstans. Vi hör ibland att det fattas till exempel lastbilschaufförer
              i Mälardalen eller vad det nu kan vara. När det finns ett behov
              av en mycket kort utbildningsinsats, för att fylla ett behov som
              arbetsgivaren har, kan jag tycka att även arbetsgivarna och företagen
              ska kunna vara beredda att ställa upp på att tillgodose den typen
              av utbildning och den utbildningskostnad som kan vara förknippad
              därmed, just för att täcka de behov de har i en skriande högkonjunktur.
            </seg>
            <seg xml:id="i-5f723e52c9dba674-0">
              Sven-Erik Österberg talar om lägre löner. Det har pratats om
              och varnats för det en del. Men det är en myt. Nu när vi börjar
              se resultatet av årets avtalsrörelse kan vi konstatera att det
              just inte var lägre löner eller en lägre löneökningstakt som blev
              resultatet av den. En del av Konjunkturinstitutets oro handlar
              snarare om det omvända.
            </seg>
            <seg xml:id="i-56d32cbf00f13b21-0">
              Jag vill bara konstatera att Konjunkturinstitutets prognoschef
              i juni sade att KI tror att ungefär en tredjedel av de nya jobb
              som skapas kommer från regeringens nya politik, bland annat i
              form av jobbskatteavdraget. Nya a-kasseregler bidrar också till
              att skapa nya jobb. KI gör vidare bedömningen att regeringens
              politik har en markant påverkan på sysselsättningen och arbetskraftens
              storlek.
            </seg>
            <seg xml:id="i-a45e50a763b7dbbf-0">
              Jag frågar mig naturligtvis vad alternativet är. Det är klart
              att avsikten med en interpellationsdebatt är att riksdagen ska
              ställa regeringen mot väggen. Därför faller naturligtvis bördan
              på mig att försöka försvara och förklara. Men det är klart att
              det någon gång också vore intressant att se om det Sven-Erik Österberg
              och hans socialdemokratiska riksdagskolleger föreslår är mer av
              den medicin som ledde till det femtedelssamhälle som vi nu har
              att städa upp i. Är det som vi har förstått det, att ni menar
              att återställd a-kassa och mer Amsåtgärder är vägen tillbaka till
              full sysselsättning? Eller har ni gett upp totalt?
            </seg>
            <seg xml:id="i-2a54b5542446100c-0">
              Det sades att nystartsjobben inte räcker till. Det kan möjligen
              vara sant. Jag gläder mig naturligtvis åt att 40 procent av nystartsjobben
              enligt statistiken från Ams i våras har gått till personer som
              har varit borta från arbetsmarknaden i mer än två år. Det är personer
              som samhället tidigare har gett upp om och näst intill permanentat
              utanförskapet för.
            </seg>
            <seg xml:id="i-37f4e2e91a6fa39b-0">
              Jag konstaterar vidare att den samhällsekonomiska vinsten om
              man ska tro riksdagens utredningstjänst, som har räknat på detta
              i början på hösten var 135 000 kronor per år, om jag minns rätt,
              per person som lämnat utanförskapet och fått ett nystartsjobb.
              Det är naturligtvis en samhällsekonomiskt väldigt stor vinst.
              Men den individuella vinsten är så mycket större. Dessa personer
              lämnar utanförskapet och den hopplöshet som det innebär att inte
              vara delaktig och får i stället möjlighet att varje morgon gå
              till jobbet, ha en lön att leva på och känna sig behövd.
            </seg>
            <seg xml:id="i-27f2cc7acc42b675-0">
              Sven-Erik Österberg sade att vi behöver göra mer. Där kan jag
              vara överens med honom. Det är klart att vi måste göra mer. Jag
              ser med ganska stor oro på till exempel möjligheterna för många
              förtidspensionärer att dra sig tillbaka. Jag skulle gärna vilja
              ha en konstruktiv diskussion om hur vi ska kunna underlätta den
              övergången.
            </seg>
          </u>
          <note type="speaker" xml:id="i-5ce63e67afa82cbb-0">
            Anf. 34 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-2">
            <seg xml:id="i-b76076a88c9603fb-0">
              Fru talman! Först vill jag göra två reflexioner.
            </seg>
            <seg xml:id="i-47e0a631fbfd114e-0">
              För det första: Det jättestora utanförskapet byggdes egentligen
              upp under hela valrörelsen. Vi diskuterade det förut. Svar ja
              det var för många arbetslösa. Man kan inte vara nöjd så länge
              någon som vill och kan jobba är arbetslös. Det tror jag att vi
              är överens om. Å andra sidan låg Sverige ganska bra till i världen
              i jämförande siffror. Vi är inte unika på något sätt.
            </seg>
            <seg xml:id="i-83f6cbcaff0b0eb4-0">
              För det andra: När skapades detta stora utanförskap? Vi vet hur
              det såg ut före den borgerliga regering som tillträdde 1991. Det
              var under mandatperioden efter det som massarbetslösheten kom
              till. Det var Börje Hörnlund som gav massarbetslösheten ett ansikte,
              som någon sade någon gång. Det var då den uppstod. Människor blev
              väldigt hårt trängda i den ekonomiska situation som var. Det har
              varit ett mödosamt arbete att komma tillbaka. Nu har vi en högkonjunktur
              som kanske är den bästa på 40 år och som eskalerar för fullt och
              ger en sysselsättningseffekt. Det är klart att vi ser effekt och
              utveckling.
            </seg>
            <seg xml:id="i-5d8dbd518b3ee0c2-0">
              Man ska komma ihåg historien. Det är inte så att Littorin startar
              från scratch. Vi fick 78 000 nya jobb under 2006. Det fanns en
              hel del. Ekonomiska bedömare sade då att vi skulle ha en väldigt
              positiv utveckling också under 2007 om konjunkturen skulle hålla
              i sig. Det var det som sades då, och det är detta som har kommit.
            </seg>
            <seg xml:id="i-104c9e8a4eedb485-0">
              Littorin hänvisar till Konjunkturinstitutet. Jag förstår det;
              deras rapport ger argument som regeringen gärna vill ha. Men ekonomerna
              från banken är inte vilka som helst. De gör en annan bedömning
              och säger att också konjunkturen styr det här.
            </seg>
            <seg xml:id="i-98a9c3b536cc0f94-0">
              Det är nu det kommer att kännas om regeringens politik fungerar.
              Hur tillgodoser man den efterfrågan som finns? Hur ser man till
              dem som har blivit fler de långtidsarbetslösa? Vad gör man för
              ungdomarna?
            </seg>
            <seg xml:id="i-4d6fce70bc1fb4c6-0">
              Littorin efterfrågar vad vi vill. Det är snart motionsdags. Vi
              kommer att peka på vad vi vill göra åt situationen. Bort med generella
              stöd! Rikta stöden till dem som verkligen har behov, så att vi
              får ut dem på arbetsmarknaden! Det är ett exempel på vad vi tycker.
            </seg>
          </u>
          <note type="speaker" xml:id="i-8e2fcdd25dc10e58-0">
            Anf. 35 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-10">
            <seg xml:id="i-d70f19f82b80cd35-0">
              Fru talman! Tittar man på statistiken de senaste 1020 åren ser
              man att den kraftigaste ökningen av utanförskapet skett när det
              gäller förtidspensionärerna. Antalet förtidspensionärer har fullständigt
              exploderat under det socialdemokratiska regeringsinnehavet. Under
              förra mandatperioden tillkom 140 nya förtidspensionärer varje
              dag under fyra års tid. Det är helt osannolika tal.
            </seg>
            <seg xml:id="i-6d57af4f4eac9c13-0">
              Jag brukar ibland prata om Leif, som jag träffade på Open up
              i Kista. Han var förtidspensionär i 14 år och ville inget hellre
              än att komma tillbaka till arbetsmarknaden. Nu har han lyckats.
              Men vi måste göra mer. Jag är helt övertygad om att det bland
              alla dessa 555 000 förtidspensionärer finns ganska många som har
              någon typ av arbetsförmåga kvar för någon typ av arbete och skulle
              vilja vara med i någon del och känna sig behövda.
            </seg>
            <seg xml:id="i-c1b219ab2a5e257c-0">
              När det gäller ungdomsarbetslösheten kommer det otroligt roliga
              siffror. Den ser bättre ut än på oerhört länge. I den arbetskraftsundersökning
              som presenterades förra veckan hade vi den kanske största procentuella
              ökningen någonsin av antalet sysselsatta ungdomar.
            </seg>
            <seg xml:id="i-84be44cc6b66b235-0">
              Ska vi slå oss till ro med detta? Nej, självklart inte. Jag skulle
              vilja peka på grupper som vi delvis har diskuterat här: förtidspensionärer,
              långtidssjukskrivna, personer med rehabiliteringsbehov och andra.
              För dem behöver det göras mer. Vi i regeringen tänker försöka
              göra allt vi kan för att underlätta även för dem som står väldigt
              långt borta från arbetsmarknaden att komma tillbaka.
            </seg>
          </u>
          <note xml:id="i-307c0003ef756e84-3">
            Överläggningen var härmed avslutad.
          </note>
          <note xml:id="i-0bd1c0f71e3fca02-0">
            8 § Svar på interpellation 2006/07:669 om kollektivavtalen och
            arbetsrätten
          </note>
          <note type="speaker" xml:id="i-2e6b745d2c73cd1f-0">
            Anf. 36 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-11">
            <seg xml:id="i-c7ddcb7f2124fbdf-0">
              Fru talman! Sven-Erik Österberg har frågat mig om jag avser att
              vidta några åtgärder för att garantera att kollektivavtalsmodellen
              och arbetsrätten inte sätts ur spel. Bakgrunden till frågan är
              det utredningsuppdrag som regeringen nyligen fattade beslut om.
              Utredningen ska göra en översyn av kraven för F-skatt och bland
              annat se över självständighetsrekvisitet i inkomstskattelagens
              näringsverksamhetsbegrepp.
            </seg>
            <seg xml:id="i-b15a55497eda2f90-0">
              Låt mig först säga att för att åstadkomma det som är regeringens
              främsta uppgift, att bryta utanförskapet, öka sysselsättningen
              och skapa en hållbar välfärd för alla, behöver ett brett spektrum
              av åtgärder vidtas.
            </seg>
            <seg xml:id="i-7808a475a3f2532b-0">
              En viktig del i detta är fler och växande företag. Regeringen
              har inlett ett omfattande arbete med att förenkla i regelverk
              och minska företagens administrativa kostnader. Mycket kan och
              bör göras för att underlätta för människor att starta och driva
              företag.
            </seg>
            <seg xml:id="i-c3998be63f0fac13-0">
              Allt förvärvsarbete måste uppmuntras. Det behövs ändamålsenliga
              regler för både anställningar och egenföretagande. Människor är
              olika och kan vilja pröva både reguljära anställningar och egenföretagande
              under yrkeslivet. Det är viktigt att de som har idéer och drömmar
              de vill förverkliga genom att starta egen näringsverksamhet inte
              hålls tillbaka av krångliga eller för rigida regler. Egenföretagandet
              får inte kringgärdas av trösklar som försvårar nyföretagandet
              och motverkar entreprenörsandan i vårt land.
            </seg>
            <seg xml:id="i-c795df0fd69c4ee6-0">
              Det vi vill göra när det gäller F-skatt är att se över regelverket
              för att undersöka om dessa trösklar kan sänkas. Systemet har kritiserats
              för att vara en försvårande faktor för dem som vill starta företag.
              Framför allt har det framhållits att kravet som ofta ställs på
              att det ska finnas flera uppdragsgivare i vissa fall motverkar
              möjligheterna att starta företag.
            </seg>
            <seg xml:id="i-2236ef77bcc21009-0">
              Det kan tänkas fall där omständigheterna är sådana att det från
              början är svårt att få uppdrag från flera håll, men där ambitionen
              är att antalet uppdragsgivare ska bli fler i takt med att verksamheten
              etableras och expanderar. Vidare kan det inom exempelvis tjänsteverksamheter
              som vård och omsorg vara svårt att hitta fler än en uppdragsgivare.
              Ett krav om flera uppdragsgivare kan då drabba särskilt kvinnor.
            </seg>
            <seg xml:id="i-58c6b3d3161bff8f-0">
              Sven-Erik Österberg tycks mena att åtgärder för att underlätta
              för egenföretagande och för människor att starta nya företag står
              i motsatsställning till en stark arbetsrätt och den svenska modellen.
              Jag vill hävda att det tvärtom är så att goda förutsättningar
              för nya och växande företag och den svenska modellen går hand
              i hand och tillsammans utgör grundvalar för den framtida välfärden.
              Där Sven-Erik Österberg ser hinder och vill lägga locket på ser
              vi möjligheter för fler människor att komma i arbete och förverkliga
              sina idéer. Detta vill jag påstå är betecknande för skillnaderna
              mellan den förra och den nuvarande regeringens syn på sysselsättningsfrågorna,
              utanförskapet och människors vilja och förmåga att arbeta och
              fatta egna beslut.
            </seg>
            <seg xml:id="i-3d556bfeaee3f770-0">
              Jag vill också påpeka att det av utredningens uppdrag tydligt
              framgår att behovet av skydd för den svagare parten i ett arbets-
              eller uppdragsavtal ska beaktas, så att eventuella nya regler
              inte ger utrymme för missbruk.
            </seg>
            <seg xml:id="i-f787dc732a2da3f4-0">
              Vad utredningen kommer fram till återstår att se, likaså vilka
              åtgärder utredningens förslag föranleder från regeringens sida.
            </seg>
          </u>
          <note type="speaker" xml:id="i-c4cee42040385fa6-0">
            Anf. 37 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-3">
            <seg xml:id="i-5925d6ec165f0465-0">
              Herr talman! Jag vet inte om arbetsmarknadsministern är aningslös
              eller spelar aningslös inför indikationer om vad som kan hända
              med F-skattsedeln på det här området. Jag har tittat en hel del
              på detta och talat med människor och också med Skatteverket. Man
              är ganska tvivlande från många håll och säger att det i princip
              inte finns någon som i dag blir nekad F-skattsedel.
            </seg>
            <seg xml:id="i-91bfa9d8e30c79c3-0">
              Har man en företagaridé och ett seriöst uppsåt när man ska driva
              ett företag får man F-skattsedel. De som har nekats F-skattsedel
              kan nästan räknas på en hand. De är väldigt få. Det är uppgifter
              som Skatteverket ger till mig när jag frågar om det.
            </seg>
            <seg xml:id="i-5b62fcced8cf3da1-0">
              I dag får också många med en uppdragsgivare F-skattsedel. Inte
              minst förekommer det offentlig sektor där man har entreprenörsuppdrag
              och jobbar med vårdföretagare. Det har inte varit ett bekymmer
              för någon att få en F-skattsedel, utan det har man fått. Det är
              någonting som har överdrivits. Man har från vissa håll skrikit
              väldigt högljutt om hur viktigt det är.
            </seg>
            <seg xml:id="i-c0387dcd0d118eac-0">
              Det finns en fara med detta, som jag ser det, där jag tycker
              att arbetsmarknadsministern är väldigt aningslös. Det är om man
              i princip kan gå in på nätet och skriva ut sin F-skattsedel själv.
              Det ska över huvud taget inte prövas därför att jag har en uppdragsgivare.
            </seg>
            <seg xml:id="i-7e9da34465bfaaeb-0">
              I förlängningen ligger att man byter ut anställningsformen mot
              att alla ska jobba med F-skattsedel på ett företag och vara egna
              företagare. Då har man satt arbetsrätt, arbetsmiljöregler och
              allt ur spel. Var och en är sin egen företagare som arbetar på
              helt andra villkor i företaget.
            </seg>
            <seg xml:id="i-67712cb505b1da3d-0">
              Det är egentligen bara en som tjänar på det, och det är uppdragsgivaren.
              I de flesta fall är det storföretag. Det finns redan i dag tecken
              på att storföretag tränger små entreprenörer väldigt hårt. Det
              handlar om att man förlänger tiden tills man betalar sina räkningar
              från en till två månader. Det kommer rapporter om att man gör
              det till underleverantörer. Det är småföretagen som ska stå för
              likviditeten. Det finns ett skäl att här se förhållandet mellan
              stora och små företag. Det handlar inte bara om arbetstagardelen.
            </seg>
            <seg xml:id="i-b1675f307fb4a90f-0">
              Det här förekommer redan i byggbranschen. Jag förmodar att arbetsmarknadsministern
              känner till det. Man har sagt att polsk arbetskraft får komma
              in. Om de skaffar F-skattsedel får de jobb som egenföretagare,
              men de blir inte anställda. Det finns en uppenbar risk om man
              inte ser upp med det. Det är därför jag vill belysa frågan. Det
              är bra att man också pekar på riskerna som finns med det.
            </seg>
            <seg xml:id="i-c9c3b3780c94e3b5-0">
              Jag vill att man tar den här frågan på allvar. Egentligen ser
              jag inte grunden till och var behovet finns att ändra reglerna
              för F-skattsedel. Det är möjligtvis att man kunnat få fram något
              fall med en konsult som vid något tillfälle haft ett uppdrag åt
              ett enda företag som har blivit nekad. Jag tror att jag har sett
              ett tv-inslag med denna person.
            </seg>
            <seg xml:id="i-a7d493206028cfb7-0">
              Ett tv-inslag med en person som får tala i egen sak och ingenting
              annat kan ofta inte vara hela sanningen. Det känner vi till från
              andra sammanhang. Om det är vad som ligger till grund för att
              man måste göra det här tycker jag att man ska göra en djupare
              analys.
            </seg>
            <seg xml:id="i-827c07bff52bab44-0">
              Detta var också en valfråga som spred sig. Inte minst Centerpartiet
              drev den frågan. Jag tror att dess ledare till och med sade att
              F-skattsedeln skulle komma med dopbeviset, som att det skulle
              vara Centerns yttersta mål. Jag vet inte om arbetsmarknadsministern
              delar den uppfattningen.
            </seg>
            <seg xml:id="i-06b90ef6d7495e69-0">
              Jag tycker att man ska behandla det lite mer seriöst. F-skattsedeln
              är och ska vara en garanti för att jag är företagare och jobbar
              på ett sjyst sätt när jag driver mitt företag. Då är F-skattsedeln
              en garanti för och en verifikation för det. Det är knappt ens
              det i dag, skulle jag vilja säga. Om man luckrar upp det ännu
              mer är det än mindre någon garanti och har en sådan effekt.
            </seg>
          </u>
          <note type="speaker" xml:id="i-c2cab349ff4b34f4-0">
            Anf. 38 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-4edcc3ae9170d966-0">
            <seg xml:id="i-2f15a8b1bc600bb1-0">
              Herr talman! Jag hade först inte tänkt gå upp i debatten. Men
              när jag hörde svaret från ministern måste jag få ställa några
              frågor.
            </seg>
            <seg xml:id="i-1c98530ab7f97efb-0">
              Enligt Skatteverket finns det 800 000 beviljade F-skattsedlar
              i landet. Det kommer in nästan 75 000 ansökningar per år. Av dessa
              75 000 ansökningar är det i runda tal 1 400 som får avslag. Det
              främsta skälet till avslagen är att man har skatteskulder.
            </seg>
            <seg xml:id="i-f716d7bb650cd910-0">
              Precis som Sven-Erik Österberg sade här är kravet att man säger
              att man har för avsikt att bedriva näringsverksamhet som är varaktig
              och ska ge vinst. Då kommer frågan vad som är de höga trösklar
              som försvårar nyföretagandet och motverkar entreprenörsandan i
              landet, som minister Littorin säger. Jag är lite nyfiken på det.
            </seg>
            <seg xml:id="i-ea65ebcf79f7a82e-0">
              Är det inte så att problemet som Skatteverket och även andra
              upplever är skatteundandraganden? Det är de som är oseriösa som
              lätt kan få en F-skattsedel men som inte sköter sina förpliktelser.
            </seg>
            <seg xml:id="i-537666ef06bfe3b7-0">
              Är det inte så att ett problem som finns i dag är att det inte
              är tillräcklig ordning och reda? Skatteverkets utredare har själva
              kommit fram till att skatteundandragandena är som störst bland
              företagarna.
            </seg>
            <seg xml:id="i-606917cca89cf956-0">
              Är inte ett av problemen också att det inte finns tillräcklig
              kontroll? Nu har vi en regering som tillför nya inslag. Det gäller
              till exempel hushållsnära tjänster. Rättschefen inom Skatteverket
              sade att det kommer att innebära att det kommer att stå lastbilar
              med kvitton utanför skattekontoren.
            </seg>
            <seg xml:id="i-9d77b1adbfd0b23b-0">
              Om jag har förstått svaret rätt menar arbetsmarknadsministern
              att en tröskel är just arbetstagarbegreppet. Det är Arbetsdomstolen
              som fäller avgörandet om det finns ett anställningsförhållande
              eller om det finns ett beroende. Det gäller om man tillhandahåller
              egna verktyg, står för egen lokal och så vidare när det ska avgöras
              om det ska vara F-skattsedel eller inte när det tvistas om det.
            </seg>
            <seg xml:id="i-c394c1fb1834e019-0">
              Den här regeringen har skjutit in sig på att det är tröskeln,
              och man står i avsikt att förändra arbetstagarbegreppet. Men man
              vänder på steken och säger att det handlar om näringsverksamhetsbegreppet.
            </seg>
            <seg xml:id="i-35f93093c7f90117-0">
              Därför blir min fråga: Vilka är de stora trösklarna? Det är precis
              som Sven-Erik Österberg har sagt. Det är väldigt lätt att få F-skattsedel
              i det här landet. Det är väldigt många som ansöker om det, och
              det är också väldigt många som får det. Var är tröskeln?
            </seg>
            <seg xml:id="i-119a5dff6beb23cd-0">
              Man blir misstänksam. Jag kan tänka mig att om man ska förändra
              i arbetstagarbegreppet uppträder situationen där en chef säger
              till den anställde: Det vore trevligt om du skaffade ett eget
              företag och en F-skattsedel, men du gör samma jobb åt mig som
              du gjorde tidigare.
            </seg>
            <seg xml:id="i-0e306edfe9e11ba9-0">
              Är det vad som är tröskeln, eller vilka är de annars? Det skulle
              jag vilja ha ett konkret svar på.
            </seg>
          </u>
          <note type="speaker" xml:id="i-4dbb4dd7142c3e10-0">
            Anf. 39 BÖRJE VESTLUND (s):
          </note>
          <u who="borje_vestlund_48292a" xml:id="i-99f4dc40717b13ba-0">
            <seg xml:id="i-71e17a2ac90b791e-0">
              Herr talman! Vi som har förmånen att arbeta med företagsfrågor
              och näringslivsfrågor här i riksdagen vet att just detta med regelförenkling
              har varit viktiga frågor för i varje fall den gamla regeringen.
              Den nu sittande regeringen vet vi inte så mycket om, eftersom
              det inte har gjorts särskilt mycket.
            </seg>
            <seg xml:id="i-0032b3ac6c009994-0">
              Man har gjort jämförelser. Inte minst har detta arbete varit
              en viktig fråga för EU och EU:s verksamhet. Det finns några saker
              som vi kan konstatera. När det gäller att starta nya företag är
              det väl ingen tvekan om att Sverige är bäst i klassen.
            </seg>
            <seg xml:id="i-fb0cc22414dc63ea-0">
              Det finns några sammanhang där man kan peka på att det är lite
              krångligare. Men det har knappast med F-skattsedel utan med andra
              tillstånd att göra. Vi har till exempel lite krångligare regler
              för restaurangägare än vad man har i andra länder.
            </seg>
            <seg xml:id="i-f3728849df7ef4b8-0">
              Men när det generellt gäller just att få starta företag är Sverige
              ett av de länder i Europa som är allra bäst. Det är det land där
              det är enklast att starta ett företag.
            </seg>
            <seg xml:id="i-4d26449250f00af3-0">
              Då infinner sig genast frågan: Är detta verkligen ett behov som
              finns? Gör F-skattsedeln som sådan att det blir enklare att starta
              företag? Eller är den frågan och har varit under många år en sådan
              viktig ideologisk fråga för Moderaterna att den bara måste tas
              med som ett obligatorium?
            </seg>
            <seg xml:id="i-e744732d75ce2001-0">
              Det gäller att man inför sig själv ska kunna säga: Vi vill göra
              det enklare att starta företag genom att ändra på F-skattsedeln,
              kosta vad det kosta vill. Det gäller trots de sakliga omständigheter
              som gör att man kan invända mot den diskussion som har förts inte
              minst här i dag.
            </seg>
            <seg xml:id="i-b256e26367b853f6-0">
              Jag ser gärna regelförenkling, men det måste vara regelförenkling
              som gör att det blir mycket enklare att starta företag och att
              det framför allt blir enklare att vara företagare. Men med denna
              åtgärd blir det inte enklare att starta företag.
            </seg>
            <seg xml:id="i-33777247c37682d2-0">
              Vi är bäst i klassen. Vart vill man egentligen komma i detta
              sammanhang? Vi är bäst i Europa när det gäller att starta företag.
              Det finns andra bitar där vi behöver bli bättre. Vi behöver bli
              skarpare när det gäller andra regelförenklingar, men det har vi
              inte sett så mycket av från den nya regeringen.
            </seg>
          </u>
          <note type="speaker" xml:id="i-955d13731b96a00f-0">
            Anf. 40 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-12">
            <seg xml:id="i-a86d0891e6278385-0">
              Herr talman! Om det är som Sven-Erik Österberg säger, att det
              inte är något bekymmer att få F-skattsedel, har vi kanske inget
              problem. Det är det som utredningen får visa. Den är till för
              att utreda och se över om det går att underlätta detta.
            </seg>
            <seg xml:id="i-939eaf906b9deb6b-0">
              Det är nämligen den stora skiljelinjen. När man lyssnar på mina
              socialdemokratiska motdebattörer visar det sig att arbetslinjen,
              som den definieras när det handlar om att få företag som vill
              växa och anställa, ska tämjas med skatter, kontroll, administration
              och vad det nu kan vara.
            </seg>
            <seg xml:id="i-bf3c571ca8e7a852-0">
              Och det är klart att vi kan vara bäst i klassen, och det är väl
              bra om det är på det sättet. Men att vara bättre än Frankrike
              eller Italien i de delarna Ja, det kanske är så att vi har lite
              att göra ändå. Vi måste göra allt vi kan för att se till att underlätta
              för företag att komma fram, växa och så småningom också våga anställa
              själva.
            </seg>
            <seg xml:id="i-b91aca7b847dfdb7-0">
              Det måste göras många olika saker som vi säkert har anledning
              att debattera i andra sammanhang. Det handlar om allt ifrån regelförenklingar
              till skattesituationer och annat.
            </seg>
            <seg xml:id="i-52ecb9bfd589d39f-0">
              Vi hörde Sven-Erik Österberg tala om att storföretagen sätter
              press på småföretagen. Det kan säkert vara så. Jag har själv drivit
              småföretag och varit just i den sitsen att jag har skjutit på
              betalningar och krävt längre betalningstid vid förhandlingar.
              Men den största boven i det sammanhanget är staten, som med sina
              tidigare momsinbetalningsrutiner krävde av oss småföretagare att
              vi skulle agera bank åt staten genom att betala momsen innan vi
              själva hade fått in den från våra kunder. Så regeringen måste
              göra många saker samtidigt.
            </seg>
            <seg xml:id="i-718d12eb4de60904-0">
              Jag får frågan om detta är något problem. Det är många som beviljas
              och få som får avslag. Det må så vara. Men hur många är det som
              aldrig ens söker av det enkla skälet att de redan i dag vet att
              de inte uppfyller kraven? Det tydligaste exemplet är kanske ett
              kooperativ av kvinnor i vårdsektorn som jobbar i landstinget och
              vill starta eget. De har bara en kund i området, nämligen landstinget,
              och kvävs därmed redan från starten. De vågar inte dra i gång
              för de vet att de under det första halvåret eller året inte har
              möjlighet att få fler än en uppdragsgivare. Det är problemet.
            </seg>
            <seg xml:id="i-f1ec17e095708c15-0">
              År 1998 skrev Riksskatteverket en rapport om just detta. Den
              hette F-skatt åt flera . Där pekade man på att dagens regler kunde
              vara ett problem för till exempel företagsjourer, musiker, tidningsmedarbetare,
              direkthandelsförsäljare, diskjockeyer, avbytare inom jordbruket,
              fria filmare, hemtjänstarbetare med flera.
            </seg>
            <seg xml:id="i-36450276ae77e345-0">
              Vår utredning ska nu, nästan tio år senare, visa om det fortfarande
              är på detta sätt, om denna typ av problem fortfarande finns och
              om det finns saker som går att göra för att underlätta för företag
              att komma i gång och växa.
            </seg>
            <seg xml:id="i-3e47fd80031eca0b-0">
              Jag vill återigen avsluta med att konstatera det som jag sade
              redan i inledningsanförandet. Av utredningens uppdrag framgår
              tydligt att behovet av skydd för den svagare parten i ett uppdragsavtal
              ska beaktas så att eventuella nya regler inte ger utrymme för
              det missbruk som jag vet att mina socialdemokratiska motdebattörer
              oroar sig för.
            </seg>
          </u>
          <note type="speaker" xml:id="i-805ede0093f93244-0">
            Anf. 41 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-4">
            <seg xml:id="i-808fd7f9009d63b3-0">
              Herr talman! Det blev inget konkret svar på frågan vad yttersta
              syftet är. Arbetsmarknadsministern sade att han ville utreda hur
              det ser ur och hur det är.
            </seg>
            <seg xml:id="i-260e086936eda8bd-0">
              Återvänder jag till själva sakfrågan är det lite grann fablernas
              värld att tro att en massa företagare med jättegoda idéer inte
              ens söker F-skattsedel för att det är utsiktslöst att få det.
              Då är man dåligt informerad. Raimo Pärssinen pekade på det som
              är rätt enligt Skatteverkets statistik. De flesta som avvisas
              F-skattsedel har andra belastningar, skatteskulder och så vidare.
              Det är ett gott skäl för att man inte fortsätter i något felaktigt
              utan reder ut sina affärer och inte ger det problem som redan
              finns möjlighet att eskalera. Det är skäl nog.
            </seg>
            <seg xml:id="i-a29ce06e4fb023fb-0">
              När det gäller damerna med kooperativet finns det massor som
              jobbar så ute i landet, Littorin. Jag känner till flera sådana
              kooperativ som har en uppdragsgivare, kommunen, och som får F-skattsedel.
              Jag skulle vilja se den som har blivit nekad det om man har en
              seriös företagsidé och har fått ett upphandlingsuppdrag där man
              jobbar åt en kommun eller ett landsting. Det har aldrig framställts
              som problemet, och det är inte det som har legat till grund för
              nekandet.
            </seg>
            <seg xml:id="i-0a61bbceba44cb73-0">
              Detta är inget stort sätt att underlätta för företagarna. Lyssnar
              man på dem själva var det senast i går en diskussion om hur trygghetssystemet
              fungerar för småföretagare. Det finns det anledning att titta
              på. Många är oroliga eftersom man har familj, barn och kan bli
              sjuk och så vidare. Vi startade en översyn av detta, även när
              det gällde a-kassa för småföretagare. Vad jag har erfarit har
              regeringen lagt ned arbetet vad gäller översynen av tryggheten
              för småföretagare.
            </seg>
            <seg xml:id="i-752c6ba0385b80c6-0">
              Arbetsmarknadsministerns egen partiledare sade i dag i Uppsala
              att något av vitsen med att starta företag är risken. Det brukar
              också de stora företagsledarna peka på tjusningen med risken.
              Själva sitter de med avtal och pensioner som räcker en livstid
              och en bra bit till. Då kan man tala om andras risk.
            </seg>
            <seg xml:id="i-3afb8e1a15bbbecb-0">
              Men det är klart att risken och vilket trygghetssystem man har
              om man går från en anställning till att starta företag är en sak
              som samhället bör engagera sig i så att småföretagaren blir mer
              jämställd med den anställde när det gäller trygghetssystemet.
              Det är betydligt viktigare än att öppna upp något som nästan är
              helöppet redan nu. Risken är att man får in företagare med oseriös
              verksamhet som man inte är betjänt av i samhället. Öppnar man
              upp mer än vi redan har gjort kan man gå in på Internet och klicka
              fram sin F-skattsedel, och då har den inget värde över huvud taget
              i handen.
            </seg>
            <seg xml:id="i-68e61983e31e5c14-0">
              Man ska vara rädd om F-skattsedeln. Det ska vara ett körkort
              för företagande som visar att man arbetar inom de regler som samhället
              har satt upp. Vi ska ha en sund samhällsekonomi och ett sunt samhällsförhållande
              mellan företag och anställda. Man kan diskutera villkor, hur man
              kan underlätta, hur det ser ut, momsregler och allt sådant. Det
              ska man vara öppen för. Men detta är definitivt fel väg.
            </seg>
            <seg xml:id="i-b6e3ecfdb51917c0-0">
              Vill man bara undersöka hur det ser ut och komma fram till det
              kan jag vara lugn. Men som alltid är jag orolig, inte minst med
              tanke på den tidigare debatten om att man ska förändra förhållandet
              på svensk arbetsmarknad. Den risken är uppenbar. Vi får följa
              detta vidare och se. Det är viktigt att det finns regler för detta,
              och om man öppnar upp det är det viktigt att människor inte blir
              utnyttjade på ett felaktigt sätt och trängs in i en situation
              som de själva inte har valt. Det är så det kan bli om man misshandlar
              F-skattsedeln.
            </seg>
          </u>
          <note type="speaker" xml:id="i-5799faf4a79cd72d-0">
            Anf. 42 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-4edcc3ae9170d966-1">
            <seg xml:id="i-00d6c45877a46fc2-0">
              Herr talman! Det är bra att även finansministern gör sitt inträde
              i lokalen nu när vi ska tala skatt.
            </seg>
            <seg xml:id="i-b7a10139d928766b-0">
              Vad menar arbetsmarknadsminister Littorin när han säger att vi
              socialdemokrater ska tämja företagare med skatter och kontroll?
              Vi vet varför vi betalar skatt. Vi vill bygga välfärd i landet.
              Vi vill också ha ett system som gör det enkelt, effektivt och
              framför allt främjar skattemoralen. Då krävs det lite kontroll
              också. Det var ett slarvigt uttalande av Littorin! Antingen är
              minister Littorin lite oengagerad i frågan eller så är han dåligt
              påläst.
            </seg>
            <seg xml:id="i-673f3f0967099841-0">
              Om debatten ändå hade handlat om vad en utredning skulle kunna
              ta fasta på hade den kunnat handla om precis det som Sven-Erik
              Österberg talade om. Vad är det för villkor som finns för nyföretagare?
              Vilka risker har man, och på vilket sätt kan man hjälpa till för
              att komma över de trösklar som finns i riskerna? Om det ändå hade
              handlat om vilken ordning och reda vi ska ha på arbetsmarknaden?
              Hur är det med konkurrensneutraliteten? Är det någon som ska springa
              bredvid eller inte? För detta krävs fasta spelregler och kontroll.
            </seg>
            <seg xml:id="i-7b97e9704fa4e5b7-0">
              Om det ändå hade handlat om bättre service från myndigheterna
              och Skatteverket, men det talar han inte ett dugg om. Om det ändå
              hade handlat om en tanke som riktas mot avtalslagens villkor som
              ska reglera villkor mellan stora företag och små underentreprenörer,
              men det gör det inte heller. Om det ändå hade handlat om att bygga
              upp ett förtroende från allmänheten för hela systemet, alltså
              om det hade handlat om en förstärkning av F-skattsedeln. Nej,
              vi får här höra att man ska ta reda på vad det är för tröskel
              eftersom han inte visste det själv. Vilka trösklar finns här?
              Vi vet att det är 75 000 ansökningar och 1 400 avslag. Jag är
              så övertygad, minister Littorin, om att det för honom och regeringen
              handlar om att ändra i arbetstagarbegreppet.
            </seg>
          </u>
          <note type="speaker" xml:id="i-11c1abf9fa7bc2ff-0">
            Anf. 43 BÖRJE VESTLUND (s):
          </note>
          <u who="borje_vestlund_48292a" xml:id="i-99f4dc40717b13ba-1">
            <seg xml:id="i-371712c919fb3de9-0">
              Herr talman! Arbetsmarknadsministern talar om skatter, kontroll
              och administration. Jag tror att vi är ganska överens om att man
              måste ha någon form av administration och någon form av kontroll
              för alla som ska betala skatt och som ska hantera denna typ av
              frågor.
            </seg>
            <seg xml:id="i-db6c3e5b18a80f86-0">
              Frågan har handlat om hur vi ska undvika att vi har för mycket
              administration för företagen och för mycket kontroll som är onödig.
              Tyvärr ser vi ganska lite resultat av det som har kommit fram
              om detta.
            </seg>
            <seg xml:id="i-4279c7a732bd7eba-0">
              Det som vi vet är att vi är bäst i klassen. Och då fnyser arbetsmarknadsministern
              och säger att det är så om man jämför med Italien och Frankrike.
              Nu kommer jag inte ihåg vilken nivå som de låg på, men jag vet
              att bland annat Storbritannien som ibland brukar framhävas som
              ett land som har fått fram många småföretagare också finns med
              i denna jämförelse. Så det handlar inte bara om de länder som
              brukar framhävas som väldigt byråkratiska länder.
            </seg>
            <seg xml:id="i-380fc40a523a48dc-0">
              Men är inte frågan oftast, arbetsmarknadsministern, den som i
              alla fall jag har mött i debatter, nämligen att vi har små företag
              som inte vill växa till stora företag, och vilka steg tar vi då?
              Då är F-skattsedel inte aktuellt.
            </seg>
            <seg xml:id="i-cd9a525ef3a8a0bb-0">
              Jag tycker att man har pekat på några saker. Momsinbetalningen
              har varit en sak. Trygghetssystemet för företagare har varit en
              annan sak.
            </seg>
            <seg xml:id="i-29aec65d2786faad-0">
              Arbetsmarknadsministern säger att man måste ha fler än en uppdragsgivare.
              Men jag har besökt ett antal företag i mitt eget område, Kista,
              utanför Helsingfors under sommaren, och väldigt många av dessa
              företag har en enda uppdragsgivare. Då måste frågan ställas: Har
              de då brutit mot reglerna hela tiden eftersom de har fått F-skattsedel?
              Ofta har det handlat om en enda uppdragsgivare, och det har i
              detta fall varit Helsingforss stad. Då måste de ha brutit mot
              reglerna. Eller är det en myt att man måste ha fler uppdragsgivare
              och att det i verkligheten ligger till på ett helt annat sätt?
            </seg>
            <seg xml:id="i-59206aad6f9a3841-0">
              Jag tycker att det skulle vara bättre om vi fick en lite mer
              ärlig debatt i dessa frågor.
            </seg>
          </u>
          <note type="speaker" xml:id="i-35d3c8dc564f60c1-0">
            Anf. 44 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-13">
            <seg xml:id="i-066926985c160d12-0">
              Herr talman! När man lyssnar på inläggen här får man oerhört
              lätt intrycket av att företagarna, inte minst småföretagarna,
              i Socialdemokraternas värld är potentiella skurkar. Det är precis
              tvärtom enligt vår och regeringens syn. Företagarna och småföretagarna
              är potentiella hjältar som vi hoppas ska kunna starta, komma i
              gång, växa, anställa och se till att vi anträder vägen mot full
              sysselsättning.
            </seg>
            <seg xml:id="i-2c30e4eacacbef47-0">
              Problemet i dag är inte, om jag ska utgå från interpellationen,
              de som nekas F-skattsedel. Problemet är osäkerheten, Börje Vestlund,
              som gör att alltför många aldrig ens söker.
            </seg>
            <seg xml:id="i-4abaa737f05154e1-0">
              Raimo Pärssinen säger att jag inte vet vilka det är. Men i mitt
              förra inlägg gjorde jag en uppräkning som Riksskatteverket publicerade
              1998 av exakt vilka grupper som man då såg hade problem att få
              F-skattsedel. Jag kan gärna återupprepa det om Raimo Pärssinen
              behöver en sådan återupprepning. Det talades då om personer som
              jobbade i företagsjourer, musiker, tidningsmedarbetare, direkthandelsförsäljare,
              diskjockeyer, avbytare inom jordbruket, fria filmare och hemtjänstarbetare.
              Låt mig där lägga till en viktig grupp som exempel, och det är
              kvinnorna i vården som vill dra i gång och starta eget. De kan
              bara få en uppdragsgivare, nämligen landstinget. Varför ska vi
              göra det svårare för kvinnor i vården att starta eget? Varför
              vill ni förneka dem detta? Det är för mig en gåta och helt obegripligt.
            </seg>
            <seg xml:id="i-e0c7d0c3e1cf4757-0">
              Sedan måste jag reagera lite grann på att Sven-Erik Österberg
              talar om F-skattsedeln som körkort för företagare. Vi fick näringsfrihet
              i det här landet 1846. Det var då som vi så att säga lade skråsamhället
              bakom oss eftersom marknadsekonomin är den främsta garanten, vilket
              tiden också har visat, för tillväxt och välfärd för alla. Jag
              har svårt att förstå att detta ska vara den stora frågeställningen,
              att vi nu gör det lättare för folk att få en F-skattsedel. Alla
              övriga regelverk ska gälla, och i utredningsuppdraget ligger också
              tillsynen över skyddet för den svagare parten som diskussionen
              egentligen borde handla om.
            </seg>
          </u>
          <note type="speaker" xml:id="i-614b121c9787542f-0">
            Anf. 45 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-5">
            <seg xml:id="i-16cc4c4cffe02e1d-0">
              Herr talman! Jag tycker att det finns en tendens att arbetsmarknadsministern
              håller på att bli desperat i denna debatt. Jag skulle vilja ha
              en ursäkt från honom. Att säga att vi skulle anse att småföretagare
              är skurkar eller smusslar med skatt tycker jag är ett fult påhopp.
              Jag kan inte tyda denna debatt vare sig från mig själv, från Börje
              Vestlund eller Raimo Pärssinen som att vi skulle påstå någonting
              sådant. Det är inte det som vi har pekat på. Vi har frågat efter
              syftet från arbetsmarknadsministerns sida med denna utredning.
              Det har sagts att han vill undersöka hur det är.
            </seg>
            <seg xml:id="i-e4c08504125456e7-0">
              Sedan påstår arbetsmarknadsministern i sista delen att kvinnorna
              förnekas att starta företag i vården. Så är det inte. Det finns
              ju massor med kooperativ och kvinnor som jobbar åt kommuner och
              landsting som har företag och som har fått F-skattsedel. Det finns
              andra som har en uppdragsgivare och som har F-skattsedel. I min
              gamla bransch skogen känner jag massor med skogsentreprenörer
              som bara kör åt ett enda skogsbolag och som får F-skattsedel.
              Hur har de fått det? Raimo Pärssinen sade: Har de fått det på
              grund av att man har gjort fel? Det har väl gjorts en bedömning
              att detta fungerar.
            </seg>
            <seg xml:id="i-4e99feebafa71716-0">
              De flesta av de 1 400 som nekas en F-skattsedel, av över 70 000
              som har sökt, har gjort det på grund av att de har skatteskulder.
              De har bevisat att de inte har klarat av att driva ett företag.
              Det är väl inte så konstigt att man inte anser att de ska ge sig
              in på detta igen när de har dessa problem? Det har ingenting att
              göra med att man skulle förnekas att vara företagare eller att
              man inte har idéer. Skyll på dessa saker, arbetsmarknadsministern,
              och beskyll inte oss för att vara emot småföretagare eftersom
              jag aldrig kletar på mig det. Det är en myt som ni försöker beskriva
              därför att vi ska framstå som fiender till företagarna. Det är
              struntprat, arbetsmarknadsministern. Sluta med det.
            </seg>
          </u>
          <note type="speaker" xml:id="i-72a8b3e4df521fa0-0">
            Anf. 46 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-14">
            <seg xml:id="i-ade393b0de94144c-0">
              Herr talman! Tack för det. Jag ska återgå till själva interpellationen.
              Frågeställningen var om vi kan se till att vidta olika åtgärder
              för att så att säga försvara den svaga parten i den typ av situationer
              som kan uppstå. Svaret är ja. Det står i utredningsuppdraget.
              Någonstans ligger grundfrågan. Tycker man att det är bra att det
              är fler, givet en sådan klausul, som kan vara beredda att dra
              i gång och starta företag för att förhoppningsvis kunna växa och
              anställa? Jag är av den grunduppfattningen att det är en bra idé.
              Låt oss undanröja alla tvivel, hinder och tveksamheter som kan
              göra att personer avstår från att söka F-skattsedel eller avstår
              från att sätta i gång.
            </seg>
            <seg xml:id="i-9965de4d02a9e275-0">
              När man går in på Skatteverkets hemsida är det väldigt uppenbart
              att man behöver fler uppdragsgivare. Och när man gör sin första
              ansökan om F-skattsedel är det precis det som man ska uppge. Man
              ska också kryssa i ett antal saker för att redovisa detta.
            </seg>
            <seg xml:id="i-d5cb0495fc1c02a4-0">
              Låt oss därför undanröja den typen av hinder, och låt oss få
              fler som vågar dra i gång och som vågar anställa så att vi får
              fler på svensk arbetsmarknad och minskar utanförskapet. Det måste
              vara vår grunduppgift.
            </seg>
          </u>
          <note xml:id="i-307c0003ef756e84-4">
            Överläggningen var härmed avslutad.
          </note>
          <note xml:id="i-78f29b6c86c6c8d1-0">
            9 § Svar på interpellation 2006/07:671 om försämringar av anställningstryggheten
          </note>
          <note type="speaker" xml:id="i-c3a77de4f8d8c001-0">
            Anf. 47 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-15">
            <seg xml:id="i-1368496e1c71f2fe-0">
              Herr talman! Sven-Erik Österberg har frågat mig om jag delar
              Centerpartiets analys av styrkeförhållandena på arbetsmarknaden
              och bedömningen att företagen drabbas av oproportionella konflikter
              samt om jag avser att ta initiativ till att göra förändringar
              i lagen om anställningsskydd. Bakgrunden till frågan är de förslag
              som lagts fram inför Centerpartiets riksstämma 2007.
            </seg>
            <seg xml:id="i-acaa8ca809886847-0">
              Det är min och regeringens uppfattning att den svenska arbetsmarknadsmodellen
              och arbetsrätten generellt sett fungerar bra. Modellen förutsätter
              att arbetsmarknadens parter uppträder på ett ansvarsfullt sätt.
              Det ligger också i modellens natur att det i första hand är arbetsmarknadens
              parter som bör diskutera och komma överens om eventuella större
              förändringar på arbetsmarknaden.
            </seg>
            <seg xml:id="i-f88208dfc6e2ca6a-0">
              Vi har genomfört vissa ändringar avseende tidsbegränsade anställningar
              i syfte att skapa förutsättningar för fler jobb. Dessa regler
              har därmed blivit enklare och mer ändamålsenliga. I övrigt har
              regeringen inte för avsikt att föreslå några ändringar i den grundläggande
              arbetsrättsliga lagstiftningen.
            </seg>
          </u>
          <note type="speaker" xml:id="i-510cc70f494984e2-0">
            Anf. 48 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-6">
            <seg xml:id="i-b3784e37a7afa23a-0">
              Herr talman! Tack för svaret, arbetsmarknadsministern. Det är
              bra att arbetsmarknadsministern står fast vid att regelsystemet
              och anställningstryggheten ska finnas kvar. Arbetsmarknadsministern
              säger att regeringen står bakom den här uppfattningen. Det som
              ständigt oroar mig är att Centerpartiet ingår i regeringen och
              har en ganska vidlyftig syn på de här frågorna i debatten och
              på många olika sätt. Det är klart att det oroar mig att en av
              de tyngre ministrarna i regeringen har en helt annan uppfattning
              än regeringen.
            </seg>
            <seg xml:id="i-04b79f54dcee6052-0">
              Det framkommer ideligen. Det är dålig ordning om regeringen står
              för en sak och vissa ministrar ständigt deklarerar en helt annan
              åsikt i en så pass viktig fråga.
            </seg>
            <seg xml:id="i-a9d480ffb274cc2a-0">
              Det är viktigt att ha en diskussion om hur det ser ut.
            </seg>
            <seg xml:id="i-56b67a9f0f748282-0">
              Jag delar arbetsmarknadsministerns uppfattning att allt inte
              alltid kan vara som det är. Det sker förändringar i samhället
              som förutsätter att vissa saker behöver förändras eller hanteras
              på annat sätt. Jag delar arbetsmarknadsministerns uppfattning
              att det är parternas sak att diskutera det.
            </seg>
            <seg xml:id="i-3ed8b0a8a1d3e41e-0">
              Jag deltog i några debatter under Visbyveckan som handlade om
              just de här sakerna. Jag var väldigt tydlig och sade att det är
              parternas sak. Det finns en uppladdning, inte minst på arbetsgivarsidan,
              där man beklagar hur svag man är gentemot de fackliga företrädarna.
              Man kan inte hålla tillbaka löneökningar, man klarar inte en rad
              olika saker. Det är ju att stå på knä och be regeringen att ändra
              lagstiftningen så att de stackars företagarna får det lättare.
              Det här handlar framför allt om storföretagare som för fram detta
              genom Svenskt Näringsliv.
            </seg>
            <seg xml:id="i-5596fa2856877071-0">
              Ni är naturligtvis utsatta för ganska stark press från näringslivet
              som vill att ni ska leverera det som ni har sagt i opposition
              under ganska lång tid. Det har jag full förståelse för.
            </seg>
            <seg xml:id="i-c3a20b587769e920-0">
              Jag har sagt det tidigare, och säger det igen: Så länge arbetsmarknadsministern
              håller fast vid detta har han en stor och stark vän i socialdemokratin
              som delar denna uppfattning. Vi ska ha en stark anställningstrygghet.
              Gör upp med Centern så att de slutar att köra med detta. De tillhör
              ändå regeringen. Det skapar turbulens och oro. Man funderar över
              vad som ska komma på det här området.
            </seg>
            <seg xml:id="i-12f61b9924c3a56b-0">
              Om det finns behov av förändringar åt båda håll, tycker jag att
              parterna ska klara av det. Den linjen tycker jag att arbetsmarknadsministern
              ska hålla fast vid.
            </seg>
            <seg xml:id="i-8cb7cb5bffbb4df9-0">
              Ni fuskade ju lite för ett tag sedan och öppnade för ytterligare
              visstidsanställningar. Det var väl ett avsteg från detta. Jag
              hoppas att det inte blir fler avsteg.
            </seg>
            <seg xml:id="i-720e76fde263a80c-0">
              Jag är nöjd med arbetsmarknadsministerns svar om att ni håller
              fast vid den svenska modellen och anställningstryggheten, men
              gör upp med Centern också.
            </seg>
          </u>
          <note type="speaker" xml:id="i-e524f4c909b5c246-0">
            Anf. 49 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-16">
            <seg xml:id="i-18c60206d429a1d7-0">
              Herr talman! När man läser en del debattartiklar och intervjuer
              kan man få uppfattningen att det är konflikterna på svensk arbetsmarknad
              som är det stora samhällsproblemet. Jag delar inte den bedömningen.
              Jag tar gärna en diskussion om utanförskapet och olika politiska
              insatser som vi behöver göra för att komma till rätta med arbetslösheten.
            </seg>
            <seg xml:id="i-948262e1dcb8770c-0">
              Förra året ingicks 3 906 avtal på lokal nivå. Det var konflikt
              i 18. Det är inte ens ½ procent av fallen. Vi hade inte ens 2
              000 arbetsdagar förlorade i konflikt på svensk arbetsmarknad förra
              året. Det ska jämföras med 11 miljoner förlorade arbetsdagar 1945.
              Det är ju ett bra tag sedan, men det säger en del om att det har
              hänt en del på svensk arbetsmarknad när det gäller konfliktbenägenhet.
            </seg>
            <seg xml:id="i-c283f1976ba4bd9c-0">
              Vi hade ungefär 435 fall i arbetsdomstolen. I motsvarande brittiska
              tribunaler var det ungefär 100 000 fall som avgjordes.
            </seg>
            <seg xml:id="i-0d79afb6dc56fc5d-0">
              Den svenska modellen bygger på att parterna tar ett ansar, att
              man sätter sig ned och diskuterar och kommer överens. Det bygger
              naturligtvis också på att man skramlar med vapnen då och då och
              att man i de fall då det går en emot kommer springande till mig
              och kräver lagstiftning. Jag har hela tiden stått fast, och kommer
              att fortsätta att stå fast. Det är inte aktuellt.
            </seg>
            <seg xml:id="i-866e53e3a3eee9e6-0">
              Det pågår också en diskussion om krav på professionalitetsregler.
              Det har delvis varit orsakat av diskussionerna i Göteborg om salladsbarer
              och annat. Min enkla invändning är: Vem är det som bäst avgör
              vad som är professionellt eller inte? Jag tycker att den ordning
              som vi har i dag är bra, nämligen att det är den som vidtar en
              konfliktåtgärd som inte bara inför sina medlemmar eller ombudsmän
              måste försvara en åtgärd utan man måste också försvara den i allmänhetens
              ögon. Man måste kunna stå upp för den.
            </seg>
            <seg xml:id="i-c4991afcbce76628-0">
              I de fall där det har visat sig att man kanske har gått lite
              för långt drar man en slutsats. Det är jag övertygad om att man
              gör. Om man inte gör det kommer man i allmänhetens ögon att nedvärdera
              och sätta den grundläggande kollektivavtalsmodellen i dåligt ljus
              och få den ifrågasatt. Det är ett alldeles för högt pris att betala.
            </seg>
            <seg xml:id="i-6b38090babcd5052-0">
              Alternativet är att ha en lagstiftad professionalitet som ju
              diskuteras på en del håll. Problemet med det är att man då skjuter
              ansvaret från dem som vidtar konfliktåtgärderna och i stället
              lägger det i en domstol. Ni kan ju gissa vad som händer två minuter
              efter det att det första domstolsutslaget har kommit. Då kommer
              man att springa till mig och säga att det blev fel och att vi
              måste ändra lagstiftningen; den måste se ut på ett annat sätt.
            </seg>
            <seg xml:id="i-7d1085d3cf02339e-0">
              Med skiftande politiska majoriteter jag hoppas att det dröjer
              länge kommer gränsen för vad som anses vara professionellt att
              svänga. Den kommer hela tiden att pressas i fel riktning eftersom
              parterna inte längre har ett eget ansvar för konfliktåtgärderna.
            </seg>
            <seg xml:id="i-9a73e91c5e55fbca-0">
              För mig är det obegripligt att den diskussionen står i centrum.
              Det är ett icke-problem. Jag brukar säga att det är ett politiskt
              fantomproblem. Låt oss ägna all kraft åt att bekämpa utanförskap,
              arbetslöshet och allt annat som vi har diskuterat här i dag och
              som vi kommer att fortsätta att diskutera.
            </seg>
            <seg xml:id="i-4ddb04dbe4a1b9b7-0">
              Jag brukar säga ungefär så här om svensk arbetsrätt: If it aint
              broken, why fix it?
            </seg>
          </u>
          <note type="speaker" xml:id="i-e6e088a9192736af-0">
            Anf. 50 SVEN-ERIK ÖSTERBERG (s):
          </note>
          <u who="sven-erik_osterberg_bd1a4d" xml:id="i-c842cd53747355ee-7">
            <seg xml:id="i-3ccf3d8332df674e-0">
              Herr talman! Den beskrivning som arbetsmarknadsministern gör
              kan jag skriva under på. Vi är helt överens i den delen också.
              Det finns alla skäl i världen att vara rädd om den svenska modellen
              och det ansvar som parterna i Sverige har tagit. Arbetsmarknadsministern
              pekar ju på statistik över hur konfliktsituationen ser ut i Sverige
              jämfört med andra länder. Den listan kan göras väldigt lång och
              Sverige står sig väl. Det finns all anledning att vara rädd om
              den här modellen.
            </seg>
            <seg xml:id="i-5009f250bc745552-0">
              Jag kan verifiera bilden. Jag har under många år tillhört den
              fackliga sidan. Jag har jobbat som ombudsman. Som många kloka
              fackföreningsmän har sagt under lång tid: Den enklaste sak i världen
              är att starta en konflikt. Det är svårare att ta sig ur den. Det
              är där problemet ligger. Att starta den är inget problem, men
              man ska landa den. Man ska klara hem den hos sina egna medlemmar.
              Man ska klara hem i samhällsdebatten att den var nödvändig så
              att man står stark och äger auktoritet och har förtroende i allmänhetens
              ögon när det finns behov av en konflikt vid ett annat tillfälle.
              Det är där svårigheten ligger.
            </seg>
            <seg xml:id="i-45c37ac56056b076-0">
              Arbetsmarknadsministern har inte gått några fackliga kurser,
              vad jag vet. Men på de jag har gått har man ständigt diskuterat
              hur man avväger detta. Svensk fackföreningsrörelse står för ett
              stort och brett ansvarstagande på det här området. Man vet vad
              priset är om man misslyckas med en konflikt. Problemet är kanske
              inte i första hand att man får en lagstiftning emot sig, men man
              måste landa konflikten och kunna se sina medlemmar och allmänheten
              i ögonen och säga att konflikten var värd priset. Det är vi överens
              om. Jag har egentligen inte behov av att diskutera detta längre.
            </seg>
            <seg xml:id="i-e8bb19ac583217d0-0">
              Problemet är ju inte arbetsmarknadsministern i det här fallet.
              Problemet är att regeringen är splittrad i frågan. Man ger en
              annan bild av detta när man är ute och debatterar frågan. Man
              tycker i princip att man ska bryta upp den svenska modellen.
            </seg>
            <seg xml:id="i-b3ab01fcf01ca56c-0">
              Det som oroar mig är att man kan få störningar. Om vi ska ha
              ansvarsfulla parter som vågar ta initiativ och diskutera förändringar
              måste man känna trygghet i den situation som är. Det råder ingen
              riktig trygghet.
            </seg>
            <seg xml:id="i-e94b236244375937-0">
              Det är trygghet när man lyssnar på Littorin, men oron gäller
              var regeringen i sin helhet kommer att hamna i slutändan. På det
              sätt som arbetsmarknadsministern har beskrivit det är vi överens,
              så jag har inte mer att säga i den här diskussionen.
            </seg>
          </u>
          <note xml:id="i-307c0003ef756e84-5">
            Överläggningen var härmed avslutad.
          </note>
          <note xml:id="i-090ceba15c1810d4-0">
            10 § Svar på interpellation 2006/07:682 om tveksamma arbetserbjudanden
          </note>
          <note type="speaker" xml:id="i-47a5e736052a61f8-0">
            Anf. 51 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-17">
            <seg xml:id="i-a202553f6eeab955-0">
              Herr talman! Sylvia Lindgren har frågat mig om jag är beredd
              att vidta några åtgärder för att införa regeländringar så att
              arbetsförmedlingen kan stoppa oseriösa arbetserbjudanden.
            </seg>
            <seg xml:id="i-6c38d46346fd291e-0">
              Förhållandena på den svenska arbetsmarknaden är till stora delar
              något som arbetsmarknadens parter själva förutsätts ta ansvar
              för. Det gäller inte minst lönebildningen. Ytterst är det upp
              till berörd facklig organisation att bevaka att på arbetsmarknaden
              ingångna avtal respekteras.
            </seg>
            <seg xml:id="i-3eb65410cfee1dea-0">
              I de delar där staten tagit på sig en normerande roll, till exempel
              i fråga om arbetsmiljö och diskriminering, finns särskilda sanktionssystem
              och särskilda myndigheter med övervakande uppgifter. Arbetsförmedlingen
              har inte någon sådan övervakande uppgift när det gäller förhållandena
              på arbetsmarknaden.
            </seg>
            <seg xml:id="i-5acf27d22f00e727-0">
              Arbetsförmedlingens kärnuppdrag är att effektivt sammanföra den
              som söker arbete med den som söker arbetskraft. Under vissa förutsättningar
              ska arbetsförmedlingen inte publicera lediga platser. Det gäller
              bland annat om det är uppenbart att arbetsgivaren inte kommer
              att kunna fullfölja sina åtaganden gentemot den enskilde. Det
              säger sig självt att detta ofta inte är lätt att bedöma. Samtidigt
              är det viktigt att understryka att arbetsförmedlingen förstås
              har ett allmänt ansvar att i sin verksamhet inte medverka till
              brott mot lagstiftningen. Det innebär till exempel att arbetsförmedlingen
              aldrig ska tillmötesgå arbetsgivare som i samband med rekrytering
              ställer diskriminerande krav.
            </seg>
            <seg xml:id="i-d265a223cbf93f18-0">
              I fråga om anvisning till arbetsmarknadspolitiska program har
              arbetsförmedlingen en delvis annan roll. Här handlar det om offentliga
              medel som betalas ut. Det sker i form av subventioner som kan
              påverka konkurrensen och lönebildningen. Det är ur båda dessa
              perspektiv rimligt att arbetsförmedlingen i sådana sammanhang
              tar ett ansvar utöver det man tar vid förmedling av arbete. Länsarbetsnämnderna
              ska bland annat samråda med lokal facklig sammanslutning och inhämta
              information för att säkerställa att arbetsgivaren inte har näringsförbud
              eller skatteskuld innan någon anvisas ett program som är förlagt
              till en arbetsplats.
            </seg>
          </u>
          <note type="speaker" xml:id="i-ccb2ea1bf207a6d3-0">
            Anf. 52 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-0b90137f875b95de-0">
            <seg xml:id="i-73f7c8a04d429d35-0">
              Herr talman! Jag vill tacka arbetsmarknadsministern för svaret.
              I svaret står det bland annat: Arbetsförmedlingens kärnuppdrag
              är att effektivt sammanföra den som söker arbete med den som söker
              arbetskraft. Ministern, jag håller med om det under förutsättning
              att det är seriösa arbetsgivare. Jag antar, förmodar och hoppas
              verkligen att ministern har tagit del av de rapporter som delgivits
              inte minst i massmedier, också av fackförbund, om förhållanden
              som råder också i Sverige och inte blundar för den problematiken.
              Det gäller inte minst jobb som många ungdomar mer eller mindre
              tvingas att ta men där de blir lurade och utnyttjade. Den utvecklingen,
              ministern, oroar mig: oseriösa arbetsgivare, otrygga anställningar
              och därmed också en osund konkurrens som påverkar de seriösa arbetsgivarna.
              Den tänjer på regelverken i en osund riktning.
            </seg>
            <seg xml:id="i-5db11040e31c5441-0">
              En stor del av platsannonserna på arbetsförmedlingarnas platsbanker
              är försäljningsjobb med enbart provisionslöner. Det känner vi
              till. Det är inte ovanligt att det ställs krav på körkort och
              tillgång till egen bil i tjänsten. Om man inte lyckas sälja något
              förekommer det att milersättningen uteblir. Då är det inte svårt
              att förstå att det blir ett dyrt jobb för den anställde.
            </seg>
            <seg xml:id="i-81bbdd70252c712b-0">
              Jag vet att fackförbund har försökt att få företag som annonserar
              att teckna kollektivavtal, men man vägrar. Personalomsättningen
              är också i många av de här fallen så stor att förbunden inte anser
              sig ha tillräckligt med medlemmar för att ta en konflikt om avtal.
              Man kan diskutera om man inte borde göra det. Det är naturligtvis
              en balansgång. Jag har förståelse för de här bekymren, när folk
              lämnar så att man inte har någon anställd där längre.
            </seg>
            <seg xml:id="i-c3012bdbd30d44b5-0">
              Många ungdomar orkar inte med de här förutsättningarna. De klarar
              inte av att jobba under dem. Man säger alltså upp sig efter en
              kort tid.
            </seg>
            <seg xml:id="i-cd1bed905619ac72-0">
              Ett företag som jag fått information om annonserade ofta efter
              just telefonförsäljare. Företaget vägrar att teckna kollektivavtal
              och betalar antingen enbart provision eller exempelvis 10 000
              kronor i månaden i grundlön och en lägre provision. När anställda
              som hade 10 000 i grundlön av företaget fick veta att de måste
              skriva på nya anställningsavtal med enbart provisionslön efter
              att de efter några månader hade tjänat 10 000 i heltidsarbete
              och då vägrade att skriva ett sådant avtal fick de enbart sin
              provisionslön. Då blev förhållandet om man sade upp sig att man
              blev avstängd från a-kassan i två och en halv månad.
            </seg>
            <seg xml:id="i-76947f844e412539-0">
              Var och en borde bli upprörd av den här typen av hantering. Unga
              som utsätts för den här hanteringen och kanske vid sitt första
              jobb, sin första kontakt med arbetsmarknaden och vuxenlivet, känner
              sig utnyttjade och lurade. Jag förstår det. Därför måste jag få
              upprepa frågan: Är ministern beredd att vidta några initiativ
              för att införa regeländringar så att arbetsförmedlingen kan stoppa
              oseriösa arbetsplatserbjudanden? Tyvärr fick jag inte svar på
              det i det första inlägget.
            </seg>
          </u>
          <note type="speaker" xml:id="i-5126a7cb5ad45d40-0">
            Anf. 53 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-18">
            <seg xml:id="i-84f5fda43227b224-0">
              Herr talman! Jag kan dela Sylvia Lindgrens oro. Det måste jag
              tillstå. Det är klart att vi alla vill att arbetsförmedlingen
              ska förmedla arbeten som är seriösa, har goda villkor och i övrigt
              följer de lagar och regler som gäller på arbetsmarknaden. Det
              tycker jag är en självklarhet.
            </seg>
            <seg xml:id="i-1248c135a78b92c3-0">
              Det finns lite olika saker som reglerar detta. Det är framför
              allt Arbetsmarknadsverkets egna föreskrifter som i detalj går
              igenom vilka typer av jobb som man inte ska publicera. Det finns
              en lista över det på Ams hemsida.
            </seg>
            <seg xml:id="i-6b8e7682c815690c-0">
              Det finns en annan, tycker jag, viktig dimension i detta. Det
              är naturligtvis arbetsförmedlingens namn och rykte, att man vårdar
              sitt eget varumärke på ett sådant sätt att man förmedlar den typ
              av jobb som är rimliga, rättvisa, fungerar på svensk arbetsmarknad
              och också uppfattas av den som söker arbete som bra. Det handlar
              om att man följer god sed på arbetsmarknaden, eller vad man nu
              ska kalla det.
            </seg>
            <seg xml:id="i-cde61981ac87c048-0">
              Där kan man, tror jag, bli lite bättre. Det är säkert så. Jag
              kan tänka mig och hoppas att det när vi nu tillskapar enhetsmyndigheten
              från den 1 januari också finns den typen av diskussion på den
              nya arbetsförmedlingen. Hur hanterar man sitt namn och rykte varumärke,
              om man så vill när man har blivit en ny myndighet?
            </seg>
            <seg xml:id="i-eef7f7fc492ff3d3-0">
              Det är trots allt så att Arbetsmarknadsverket och arbetsförmedlingen
              har en uppgift, och det är att förmedla arbete. När det handlar
              om att följa kollektivavtal eller att följa olika avtal på arbetsmarknaden
              är det ju arbetsmarknadens parter som har uppgiften att följa
              och bevaka det. Övriga myndigheter övervakar och bevakar att diskriminering
              och annat inte förekommer och att man i övrigt följer lagar och
              regler på arbetsmarknaden.
            </seg>
            <seg xml:id="i-b32d122a36e0a576-0">
              Jag menar att det är en i grunden god ordning. Kombinationen
              av lagar och regler, arbetsmarknadens parter och arbetsförmedlingens
              eget intresse av att se till att man gör rätt saker eller informerar
              om rätt saker när man utlyser arbete på sin hemsida eller i övrigt
              på arbetsförmedlingen är den rimliga ordningen. Det tycker jag.
            </seg>
          </u>
          <note type="speaker" xml:id="i-0627bac66bf757a1-0">
            Anf. 54 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-0b90137f875b95de-1">
            <seg xml:id="i-92a1bc1fe5dca245-0">
              Herr talman! Sven Otto Littorin, jag har försökt att göra en
              kortfattad beskrivning i interpellationen. Ministern skriver i
              svaret att ytterst är det upp till berörd facklig organisation
              att bevaka att arbetsmarknadens ingångna avtal respekteras. Men
              företagen då? Har inte de ett ansvar runt omkring den här frågan?
            </seg>
            <seg xml:id="i-a665ed64a0f059f6-0">
              Jag tycker att ett av de stora problemen är att det inte finns
              kollektivavtal på alla arbetsplatser, för då hade man naturligtvis
              i mångt och mycket löst frågan. Också med anledning av det senaste
              inlägget som Littorin hade vill jag fråga: Är ministern beredd
              att neka oseriösa arbetsgivare arbetskraft via förmedlingen?
            </seg>
            <seg xml:id="i-cb89958371f15563-0">
              Ministern, den här frågan är inte ny. Jag har pekat på den vid
              tidigare tillfällen, och vi har sett tv-program. Uppdrag granskning
              och Plus har visat att det förekommer systematiskt lurendrejeri.
              Det har också varit artiklar i olika tidningar liksom inslag i
              olika medier. Då räcker det inte med att bara säga: Vi förstår
              problemet. Man måste faktiskt också försöka ta initiativ.
            </seg>
            <seg xml:id="i-8198c0b28b41abe9-0">
              Förtvivlade anställda vill sluta sin anställning därför att de
              inte kan leva på lönen men kanske också för att de har kommit
              till insikt om att de arbetar för oseriösa företag.
            </seg>
            <seg xml:id="i-82b4e4ea72ea8a58-0">
              Om man själv säger upp sig från en anställning spelar det enligt
              regelverket oavsett hur låg lönen är och oavsett hur oseriöst
              företaget är ingen roll om det till exempel är en provanställning.
              Säger man själv upp sig blir man avstängd från a-kassan under
              45 arbetsdagar. I praktiken blir man helt utan arbetslöshetsersättning
              under cirka två och en halv månad.
            </seg>
            <seg xml:id="i-32ff07881242e7ce-0">
              De flesta som tar sådana anställningar som nu berörs är unga
              människor som varit arbetslösa ett tag. Därför klarar de sig inte
              utan inkomst i mer än en eller två månader. Därmed känner man
              sig fångad man känner sig fångad i en fälla. Deras val är en lägre
              lön hälften till exempel av lägsta lönen enligt kollektivavtalet
              eller ingen inkomst alls.
            </seg>
            <seg xml:id="i-d7fb7ecae1407ae3-0">
              Denna utveckling, herr talman och herr minister, känner jag en
              stor oro för. Detta är i högsta grad mycket negativt för den svenska
              arbetsmarknaden och definitivt inte till gagn för den svenska
              modellen.
            </seg>
            <seg xml:id="i-7df10ad33dde1d2f-0">
              Jag vill minnas att jag och Sven Otto Littorin för drygt ett
              halvår sedan berörde frågan i en interpellationsdebatt. Också
              då nickade Sven Otto Littorin bifall till mina synpunkter. Det
              var direkt efter det att de här frågorna på olika sätt hade tagits
              upp i massmedierna. Jag fick en känsla av att Sven Otto Littorin
              delade mina farhågor och starkt kände med de ungdomar som drabbats
              av nämnda oseriositet.
            </seg>
            <seg xml:id="i-ed285838d0ac444f-0">
              Jag frågar därför återigen: Vilka initiativ ämnar ministern vidta?
              Kan man neka oseriösa arbetsgivare att få arbetskraft? Vilka åtgärder
              tänker Sven Otto Littorin vidta? Det här är naturligtvis ett växande
              och ett farligt problem.
            </seg>
          </u>
          <note type="speaker" xml:id="i-7dec6050ae8f3b09-0">
            Anf. 55 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-19">
            <seg xml:id="i-f47a9eeb6f0b4aea-0">
              Herr talman! Är jag beredd att neka företag att söka arbetskraft
              på arbetsförmedlingen? Nej, det är jag inte. Jag ser inte det
              som min uppgift.
            </seg>
            <seg xml:id="i-9c821cbdd9ace061-0">
              Det finns tre så att säga uppdrag i detta. Det första är naturligtvis
              det till Arbetsmarknadsverket Arbetsförmedlingen efter årsskiftet
              som har sitt regelverk, sina administrativa föreskrifter, som
              i dag reglerar hur detta ser ut. Jag är övertygad om att man efter
              den 1 januari när man blivit en myndighet aktivt kommer att jobba
              för att se till att det finns just ett vårdande inslag i det arbete
              man jobbar med kanske i högre grad än i dag när man jobbar med
              att se till att försvara, bevara och bygga ut sitt goda namn och
              rykte på just det sätt som Sylvia Lindgren efterfrågar.
            </seg>
            <seg xml:id="i-8457dec71972b160-0">
              När det sedan gäller övriga avtal och regler på arbetsmarknaden
              är det naturligtvis parterna på arbetsmarknaden som har i uppgift
              att se till att de följs. Det gäller jobb som förmedlas av arbetsförmedlingen
              ungefär en tredjedel av alla jobb som under ett år förmedlas.
              Två tredjedelar förmedlas utanför arbetsförmedlingen via annons,
              kontakter eller vad det kan vara. Man har samma uppgift där, alltså
              att, som facklig organisation i det här fallet, se till att bevaka
              de intressen man har.
            </seg>
            <seg xml:id="i-d79935e07a10657d-0">
              I det sammanhanget kan jag säga att över 90 procent av löntagarna
              på svensk arbetsmarknad omfattas av kollektivavtal. Jag tillhör
              dem som tycker att det är bra; det har jag ju tidigare talat om.
            </seg>
            <seg xml:id="i-7e0ee84ffd171ce4-0">
              Den tredje nivån är att inblandade myndigheter naturligtvis har
              ett ansvar för att bevaka att lagar och regler som gäller till
              exempel diskriminering efterföljs.
            </seg>
            <seg xml:id="i-8a9adb2234349cd0-0">
              Jag menar att de tre nivåerna och de tre angreppssätten när det
              gäller den här frågeställningen är tillräckliga. Men sedan kan
              vart och ett av dem inom sina områden möjligen bli bättre. Men
              jag tror inte att det är eller ska vara min uppgift att ytterligare
              detaljreglera hur arbetsförmedlingen ska utföra sitt uppdrag,
              givet det mandat man har och de regler som finns.
            </seg>
            <seg xml:id="i-3a663542e6cf9f6c-0">
              Å andra sidan och detta tycker jag är själva grunden i den frågeställning
              som Sylvia Lindgren lyfter fram håller jag med om att det är bra
              att det förs en debatt om detta, att det belyses och att vi diskuterar
              det här i dag. Jag tror också att det stimulerar arbetsförmedlingen,
              dess styrelse och ledning, att ta upp och diskutera den här typen
              av frågeställningar, alltså hur man så att säga kan jobba med
              sitt eget namn och rykte och se till att man förmedlar den typ
              av arbete som vi alla naturligtvis vill se på svensk arbetsmarknad.
            </seg>
          </u>
          <note type="speaker" xml:id="i-3b3693324efbae96-0">
            Anf. 56 SYLVIA LINDGREN (s):
          </note>
          <u who="sylvia_lindgren_b0e7c9" xml:id="i-0b90137f875b95de-2">
            <seg xml:id="i-1a019a2bedfa7648-0">
              Herr talman! Fortfarande tycker jag att det naturligtvis är ett
              stort bekymmer för alla de ungdomar som drabbas av det vi här
              talar om. Det håller liksom inte att säga: Jag tänker inte vidta
              några åtgärder, och jag tänker inte reglera.
            </seg>
            <seg xml:id="i-71f80c2767f639d0-0">
              Frågan är hur villig man är att slåss mot oseriösa företag. Det
              handlar ju också om respekten för de företag som är seriösa. Dessa
              hotas av utslagning eller av att behöva tänja på regelverk om
              man inte vidtar åtgärder och försöker göra någonting åt detta.
            </seg>
            <seg xml:id="i-4c7bdfebdba7257a-0">
              Kollektivavtalen är naturligtvis oerhört viktiga i de här frågorna.
              Här gäller det företag som vägrar att teckna kollektivavtal. Det
              gäller också unga personer som av olika skäl inte hunnit till
              en fackförening och dylikt.
            </seg>
            <seg xml:id="i-8c21d93074ee3110-0">
              Tidigare i dag har vi pratat lite grann om hur alliansregeringens
              olika företrädare ser på kollektivavtalen. Också jag var på några
              av seminarierna på Gotland. Alliansföreträdare sade mycket klart:
              Det ska inte finnas strejkrätt där det inte finns medlemmar. Det
              är besvärligt med fackförbunden, speciellt för små företagare.
            </seg>
            <seg xml:id="i-e5d2c83525c688fd-0">
              Detta sades också från annat håll. Man tyckte att kollektivavtalen
              övertolkades. Kanske ville man inte riktigt avskaffa dem. Men
              facken skulle inte ha så stor betydelse, och när det gällde kollektivavtalen
              var man allmänt försiktig.
            </seg>
            <seg xml:id="i-fa8d8b8ef1df7721-0">
              Det är klart att det blir bekymmer med tanke på de förhållandena
              och det vi talat om tidigare här i dag och med tanke på hur det
              nu ser ut inom vissa branscher för ungdomarna.
            </seg>
            <seg xml:id="i-27a3091ca37fa0f4-0">
              Det är utanförskap, ministern, när ens arbetsgivare vägrar att
              teckna kollektivavtal!
            </seg>
          </u>
          <note type="speaker" xml:id="i-077ee530c369f0d6-0">
            Anf. 57 Arbetsmarknadsminister SVEN OTTO LITTORIN (m):
          </note>
          <u who="unknown" xml:id="i-326c9209e2d12ba9-20">
            <seg xml:id="i-7a416947e1f4537d-0">
              Herr talman! Jag kan bara konstatera att man om arbetsförmedlingen
              hade agerat som ett privat företag naturligtvis aldrig skulle
              ha förmedlat arbeten som så att säga hade riskerat kärnan i det
              varumärke, det rykte eller den bild man har. Jag är övertygad
              om att arbetsförmedlingen tänker på det sättet och naturligtvis
              inte vill bidra till att förmedla den typ av jobb som Sylvia Lindgren
              varnar för.
            </seg>
            <seg xml:id="i-1148ce279370824b-0">
              Men samtidigt måste man, tror jag, försöka skilja på rollerna.
              Vi har Arbetsmarknadsverkets föreskrifter, och vi har myndigheter
              som följer och tolkar dem och som ser till att lagar och regler
              följs. Vi har också arbetsmarknadens parter som ser till att hantera
              lönebildningen. Vi kan naturligtvis ha en stor diskussion om kollektivavtalen,
              men jag tror att det då blir en ganska ensidig diskussion. I grunden
              är jag ju väldigt mycket för kollektivavtalsmodellen som är den
              svenska modellen.
            </seg>
            <seg xml:id="i-222f4b0036da6661-0">
              Jag bara konstaterar att det var en borgerlig regering som år
              1928 införde kollektivavtalslagen. Det första förslaget väcktes
              redan av högerledaren Arvid Lindman år 1910. Av alla sätt att
              organisera lönebildningen i ett land är detta det allra bästa;
              det är bara att konstatera att det är på det sättet. Det förutsätter
              också en hög organisationsgrad så är det. Jag ser inte det som
              ett problem, lika lite som jag ser problemet i den interpellationsdebatt
              som Sven-Erik Österberg och jag tidigare i dag hade om övriga
              regelverk på arbetsmarknaden.
            </seg>
            <seg xml:id="i-7eea49100c907c2e-0">
              Låt oss koncentrera diskussionen till det som verkligen är problemet,
              nämligen utanförskapet! Jag tycker att det är bra att Sylvia Lindgren
              har lyft fram den frågeställningen i diskussionen. Naturligtvis
              är det, av omsorg om arbetsförmedlingens namn och rykte, viktigt
              att man koncentrerar sig på att förmedla den typ av jobb som vi
              faktiskt vill se på svensk arbetsmarknad. Men jag gör inte bedömningen
              att vi ska ha mer av lagar och regler om detta utöver det som
              Arbetsmarknadsverket självt kan meddela i sina föreskrifter.
            </seg>
          </u>
          <note xml:id="i-307c0003ef756e84-6">
            Överläggningen var härmed avslutad.
          </note>
          <note xml:id="i-9487268ed417f97c-0">
            11 § Svar på interpellation 2006/07:647 om svenskt agerande vid
            tillsättning av ny chef för Valutafonden
          </note>
          <note type="speaker" xml:id="i-520ab0e5f035c715-0">
            Anf. 58 Finansminister ANDERS BORG (m):
          </note>
          <u who="unknown" next="cont" xml:id="i-c1a2b3a557801b26-0">
            <seg xml:id="i-a4051b723c2a21f6-0">
              Herr talman! Leif Pagrotsky har frågat mig vad jag avser att
              göra för att processen vid tillsättningen av IMF-chef ska bli
              helt transparent och resultera i att den mest lämpade personen
              tillsätts på posten.
            </seg>
            <seg xml:id="i-6489989b67cdcac2-0">
              Som jag tidigare meddelat interpellanten anser den svenska regeringen
              att chefen för IMF, liksom för Världsbanken, bör tillsättas i
              en öppen och transparent urvalsprocess. En institution som IMF
              erfordrar en chef med stor kompetens och erfarenhet, oberoende
              av hans eller hennes nationalitet.
            </seg>
            <seg xml:id="i-dd57caa56762cfdb-0">
              Det är IMF:s exekutivstyrelse som är ansvarig för urvalsprocessen.
              Genom vår representant där, samt inom ramen för mina personliga
              samtal med andra länders företrädare, driver jag regeringens ståndpunkt.
            </seg>
          </u>
          <note xml:id="i-13919a8b21b7288c-0">
            IMF:s exekutivstyrelse beslutade den 12 juli att fastställa och
            publicera en kravspecifikation för tillsättningen av ny IMF-chef.
          </note>
          <u who="unknown" prev="cont" xml:id="i-6c062886e76f2ed8-0">
            <seg xml:id="i-3fa7f89b2c8b252d-0">
              Jag förväntar mig självklart att exekutivstyrelsen gör en noggrann
              och allsidig bedömning av nominerade kandidater utifrån den fastställda
              processen och kravspecifikationen.
            </seg>
          </u>
          <note type="speaker" xml:id="i-d941c4db3d1a753a-0">
            Anf. 59 LEIF PAGROTSKY (s):
          </note>
          <u who="leif_pagrotsky_f7100f" xml:id="i-23dc24e35448b24a-0">
            <seg xml:id="i-c0c994629a52b13b-0">
              Herr talman! Jag vill börja med att tacka finansministern för
              svaret. Jag vill också börja med att säga att jag tycker att frågan
              om Valutafondens framtid är kolossalt viktig i den tid vi lever
              i med en alltmer globaliserad ekonomi, med allt tydligare kristecken
              i världsekonomin som baseras på finansiella störningar, som kräver
              ett forum där man över nationsgränserna kan diskutera den gemensamma
              globala finansiella problematiken.
            </seg>
            <seg xml:id="i-4a2ee31f359a81e4-0">
              Jag är otroligt oroad över att IMF har blivit marginaliserat,
              har mist legitimitet, har mist respekt och att de nya mäktiga
              aktörerna i världen inte har en röst i IMF som gör att de känner
              delaktighet och ansvarstagande. Därför är den fråga som vi nu
              diskuterar av jättestor betydelse för den globala ekonomins fortsatta
              utveckling och för globaliseringen.
            </seg>
            <seg xml:id="i-1e13b6cf5c1b01bc-0">
              Jag tycker att finansministern har gett ett väldigt bra svar.
              Det är den typ av svar som jag önskar mig. Det är bara ett litet
              problem det saknar varje trovärdighet. Var och en av oss som har
              läst i pressen om vad som händer i den här frågan har kunnat konstatera
              att EU:s finansministrar vid en frukost där Anders Borg var närvarande
              beslutade sig för att kortsluta hela den här processen genom att
              enhälligt, så när som på Storbritannien, ställa sig bakom en EU-kandidat
              och samtidigt deklarera att man har pressat av USA ett stöd också.
            </seg>
            <seg xml:id="i-13e1f0e4c9ad7a38-0">
              Därmed är frågan avgjord. Inga andra kandidater kommer frivilligt
              rimligen att träda fram utom någon enstaka som kanske inte har
              så stora möjligheter. De tunga kandidaterna Kemal Dervis, Trevor
              Manual, förre presidenten från Mexiko, är inte beredda att sticka
              ut hakan i en match som de vet förloras.
            </seg>
            <seg xml:id="i-bb12d61239ea3f1d-0">
              Sveriges finansminister säger här att han i samtal med kolleger
              driver den svenska ståndpunkten om transparens och öppenhet. Vi
              har inte fått veta vad finansministern sade vid den här frukosten
              i Bryssel där man bestämde sig för att, tre dagar efter det att
              vi hade läst i tidningen att Frankrikes president hade hittat
              på en kandidat, enhälligt så när som på en person stödja detta
              utspel. Man frågar inte runt bordet, såvitt jag förstår, om det
              fanns andra kandidater i Europa. Ingen av dem som i tidningarna
              säger att de vill ha kandidater från andra länder verkar ha begärt
              ordet och sagt någonting.
            </seg>
            <seg xml:id="i-487d40fedbab8945-0">
              Därför är min fråga till Anders Borg: Vad hände vid den här frukosten
              i Bryssel? Vad sade Anders Borg för att driva den kloka linje
              som det står om i interpellationssvaret? Vad är det i övrigt för
              kommentarer till den process som har varit?
            </seg>
            <seg xml:id="i-77478568b8cb884c-0">
              Anmälningstiden för nya kandidater går ut i morgon. De nya besked
              som Anders Borg förhoppningsvis kan ge i dag kommer sannolikt
              inte att medföra att det blir någon rusning med anmälningar av
              ansökningar till det här jobbet. Tiden är passerad, och verkligheten
              har sannolikt sprungit förbi. EU har än en gång demonstrerat,
              är jag rädd, att man betraktar resten av världen med koloniala
              ögon där en europé ska styra över de finansiella kriserna i alla
              andra länder med följd att Kina, Indien, Indonesien, Sydafrika
              och Brasilien riskerar att vända hela institutionen ryggen och
              ta saken i egna händer och göra vad de vill. Då har vi inget multinationellt,
              multilateralt, gemensamt forum att diskutera växelkursproblem,
              obalansproblem och finansiella kriser i.
            </seg>
          </u>
          <note type="speaker" xml:id="i-3178b84175a643af-0">
            Anf. 60 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-21">
            <seg xml:id="i-9610c375493f3781-0">
              Herr talman! Det är naturligtvis glädjande att Leif Pagrotsky
              för upp den här viktiga frågan till diskussion. Det är så som
              Pagrotsky påpekar, att vi lever i en global ekonomi där IMF potentiellt
              kan spela en viktig roll, även om fondens starka och stora ställning
              som den haft tidigare genom decennier har försvagats därför att
              allt fler länder själva väljer att hantera sina upplåningsproblem
              utan att underställa sig den typ av strukturprogram som fonden
              kräver.
            </seg>
            <seg xml:id="i-e23a9b3c28a441a1-0">
              Det är bra att vi i Sverige har haft en samsyn kring dessa frågor,
              och det är bra att vi kan fortsätta med den. Ska Sverige få gehör
              måste vi driva det här gemensamt.
            </seg>
            <seg xml:id="i-71f350f2d2c3977d-0">
              Det har också kommit fram en gemensam europeisk kandidat, som
              har stöd av alla de stora europeiska länderna, möjligtvis med
              undantag för Storbritannien, även om britterna också deklarerat
              att Dominique Strauss-Kahn är en utmärkt person. Sverige ser det
              därmed som en fördel att Europa kan driva en kandidat i den här
              processen.
            </seg>
            <seg xml:id="i-a2981e3b13c80e62-0">
              Men det som har varit den svenska regeringens hållning är den
              som vi naturligtvis har framfört vid inte bara ett enstaka tillfälle.
              Nu nämnde Leif Pagrotsky ett enstaka frukostmöte som om detta
              var det enda tillfälle då frågan har diskuterats. Den har diskuterats
              vid ett antal andra tillfällen. Då har vi, och i andra sammanhang,
              naturligtvis klargjort vår hållning.
            </seg>
            <seg xml:id="i-009754d94b66a93b-0">
              Men vi ska också komma ihåg att detta delvis är en ny hållning.
              Den regering som Leif Pagrotsky har företrätt har vid tidigare
              tillfällen öppet deklarerat att man driver hållningen att det
              måste vara en europeisk kandidat. Jag citerar Gunnar Lund, som
              konstaterar att man i EU var eniga om att eftersträva att en europé
              tillsätts som IMF-chef. Ända sedan Valutafonden grundades har
              dess chefer varit européer. Det har enligt min mening tjänat institutionens
              samlade medlemskrets väl, etcetera, säger han.
            </seg>
            <seg xml:id="i-b3e7c282cdb1b4d5-0">
              Det Sverige och den nuvarande regeringen har gjort är att vi
              har skärpt vår hållning. Tidigare var det så att man i samband
              med högtidstal deklarerade att vi ville ha en allsidig och öppen
              transparent prövning. Nu har vi drivit den hållningen även i samband
              med diskussionen om att aktivt tillsätta en ny chef. Det är något
              som inte riktigt återspeglas i det som Leif Pagrotsky anger när
              han beskriver Ekofinrådets diskussion. Däri fanns både slutsatsen
              att det fanns en europeisk kandidat som hade ett brett stöd och
              slutsatsen att Europa bör arbeta för att både Världsbankschefen
              och IMF-chefen tillsätts i en öppen och transparent process.
            </seg>
            <seg xml:id="i-0b4746985dcb5139-0">
              Sveriges möjligheter att driva de här frågorna, som man kan föreställa
              sig också diskuteras förhållandevis öppet i Eurogruppen, är delvis
              beroende av vår förmåga att ha en stark ställning i det europeiska
              samarbetet. Där gör vi vårt yttersta. Det här är ett exempel på
              de tillfällen där man kan se att Sverige har lite svårare än många
              andra länder att få genomslag därför att vi inte är medlem i Eurogruppen.
              Det är ofta så att de informella diskussionerna i den här typen
              av känsliga ärenden kan ha diskuterats i den typen av kretsar.
              Det belyser för Sverige hur viktigt det är att vi är en aktiv
              del av det europeiska samarbetet men också att vi på sikt kan
              ha en stark politisk ställning genom att aktivt delta i Eurogruppens
              möten.
            </seg>
          </u>
          <note type="speaker" xml:id="i-d24827a857fcda59-0">
            Anf. 61 LEIF PAGROTSKY (s):
          </note>
          <u who="leif_pagrotsky_f7100f" xml:id="i-23dc24e35448b24a-1">
            <seg xml:id="i-c9e5d061255dad88-0">
              Herr talman! Sedan 1944 har vi haft en ordning i den här institutionen
              som speglar 1944 års världsbild så när som på att Tyskland och
              Japan har fått en viss förändrad karaktär sedan dess. I övrigt
              är röstfördelningen ungefär den att Belgien röstar ungefär som
              Indien. Resultatet blir att Indien inte tycker att det är värt
              besväret att åka dit. Kina tycker inte att det är värt besväret
              att åka dit. Ska de diskutera obalanserna med USA gör man det
              bilateralt. Övriga länder behöver inte delta, och Kina gör som
              de vill. Man bygger upp enorma valutareserver för att slippa underkasta
              sig samordning med Valutafonden.
            </seg>
            <seg xml:id="i-263c487b5f81b59b-0">
              Ligger detta i vårt intresse? Svaret på den frågan är nej. Därför
              är det dags att byta politik i hela bank- och fondsystemet. Nu
              dök plötsligt ett tillfälle upp att göra detta. Anders Borg har
              uppenbarligen valt att avstå från att utnyttja det här tillfället
              för att markera Sveriges principiella åsikt, den principiella
              åsikt som man skriver om i svaret, som är en bra ståndpunkt. Men
              på slutet får vi höra att vi sitter i Ekofinmötet, diskuterar
              och vågar inte säga något, för vi är inte med i EMU, och då måste
              vi lyda Jacques Chirac.
            </seg>
            <seg xml:id="i-2d5ce28b83d49934-0">
              På söndagen presenterar Jacques Chirac sin kandidat i en fransk
              tidningsintervju. På tisdagen röstar Sveriges finansminister för
              den här mannen och lovar att stödja honom i den fortsatta processen.
              Den engelske finansministern, som röstar emot, protesterar och
              klagar inför medier på att inte en enda annan finansminister räcker
              upp handen och säger att man ska ha en öppen och transparent process,
              det som finansministern säger här.
            </seg>
            <seg xml:id="i-67ff1494146a71ad-0">
              Jag frågade finansministern om han begärde ordet vid det här
              mötet. Redovisade han någon ståndpunkt? Jag fick inget svar, och
              jag tolkar det som att han teg, tittade ned i gröten och lät engelsmannen
              ensam framstå som isolerad. Nu står han i riksdagen och skyller
              på att vi inte är med i EMU.
            </seg>
            <seg xml:id="i-0cd8180592c48d1a-0">
              Jag ska berätta för finansministern att detta inte är en fråga
              vi har överlåtit till EU. Det är Sverige som röstar i IMF inte
              EU, inte euron. De länder som är med i valutaunionen har i någon
              mening dubbel representation. Belgien har ingen valuta, men de
              har en representant i styrelsen. De har dessutom ECB:s och Euroområdets
              representanter. Men Sverige har en suverän rätt att rösta för
              sig. Det finns ingen samordning i detta.
            </seg>
            <seg xml:id="i-38f7fc26d4389f8e-0">
              Anders Borg har uppenbarligen varit där och samordnat sig. Han
              åberopar i dag diskussioner i Ekofinrådet. Jag sitter i EU-nämnden
              och har lyssnat väldigt uppmärksamt, men jag har inte hört finansministern
              komma till EU-nämnden och informera om vad han avsåg att säga
              vid Ekofinrådets möte i den här för globaliseringen, för världsekonomin
              och för de små länderna så viktiga frågan.
            </seg>
            <seg xml:id="i-6be3c051db21f048-0">
              Därför vill jag än en gång ställa frågan: Begärde finansministern
              ordet vid frukosten? Sade finansministern någonting och i så fall
              vad? Eller satt finansministern och tittade ned i gröten? Han
              kanske hade tappat koncentrationen och inte lyssnade på vad som
              pågick utan avstod från möjligheten att för Sveriges räkning påverka
              processen och signalera till hela världen att enigheten i EU-kretsen
              kanske inte var så stark som den nu har blivit. Det tycker jag
              att Sveriges folk och alla i Sverige som är intresserade och engagerade
              i frågan om vilken väg globaliseringen ska ta framöver förtjänar
              att få besked om.
            </seg>
            <seg xml:id="i-6d1cb3f5be350812-0">
              Satt finansministern och tittade ned i gröten och lät andra sköta
              matchen eller deltog han aktivt och försökte påverka sina kolleger?
            </seg>
          </u>
          <note type="speaker" xml:id="i-42390e38cbb3b1e4-0">
            Anf. 62 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-22">
            <seg xml:id="i-290799d726e12180-0">
              Herr talman! Låt oss notera att Leif Pagrotsky, alla turer till
              trots, driver samma hållning som jag och regeringen driver. Vi
              ska ha en öppen och transparent tillsättning av såväl chefen för
              IMF som chefen för Världsbanken. Därmed glömmer Leif Pagrotsky
              bort sina år som statsråd, då han och andra företrädare för Sverige
              aktivt under hela tiden drev hållningen att IMF-chefen bör vara
              en europé och att det inte bör ske någon förändring av den ordning
              som vi har i världen där amerikanerna tillsätter världsbankschef
              och européerna tillsätter IMF-chef.
            </seg>
            <seg xml:id="i-04e9034393f5afe2-0">
              Det är glädjande att Leif Pagrotsky har vaknat ur den slummer
              som han som statsråd uppenbarligen tillbringade sin tid i. Jag
              kan konstatera att Sverige vid många tillfällen detta har diskuterats
              vid ett antal Ekofinmöten, Ekofinluncher och även informellt under
              de möten vi har haft har framhållit vår hållning. Den är att båda
              dessa tjänster ska tillsättas i öppenhet och i transparens. Detta
              har också redovisats i EU-nämnden i samband med att vi diskuterat
              till exempel Världsbanksfrågorna om jag inte missminner mig.
            </seg>
            <seg xml:id="i-5ff7c6e9ccd91932-0">
              Jag kan gärna återkomma till EU-nämnden och diskutera frågan
              på nytt. Jag är övertygad om att vi har en bred förankring i EU-nämnden
              för den svenska hållningen: att vi ska ha en öppen och transparent
              process kring detta så att IMF, Världsbanken och andra globala
              forum ska kunna återspegla den nya världsekonomin och att världsekonomins
              tyngdpunkter har förskjutits.
            </seg>
            <seg xml:id="i-548c935b0b085752-0">
              Därmed är det också viktigt att deklarera att om Sverige ska
              vara aktivt och ha ett starkt politiskt inflytande i EU måste
              vi vara med fullt ut och på alla punkter. Det är självklart en
              black om foten för Sverige att vi inte är medlemmar i EMU och
              att vi inte har tillträde till Eurogruppens möten och de informella
              diskussioner som naturligtvis försiggår där. Givet Leif Pagrotskys
              ståndpunkt i eurofrågan förstår jag att han har vissa svårigheter
              att ta upp den diskussionspunkten, men för mig är detta ett tecken
              på att det är viktigt för oss att vara med.
            </seg>
            <seg xml:id="i-587a810ba8b6acfb-0">
              Jag kan bara konstatera att det är glädjande att vi i Sveriges
              riksdag och partier, trots att Leif Pagrotsky försöker framställa
              detta som en konfliktpunkt, har en samsyn kring hur utvecklingen
              inom både IMF och Världsbanken ska bedrivas, nämligen med ökad
              transparens, med förbättrad förankring och på ett sätt som återspeglar
              den nya globala ekonomin.
            </seg>
          </u>
          <note type="speaker" xml:id="i-5a0031607f9ab0a6-0">
            Anf. 63 LEIF PAGROTSKY (s):
          </note>
          <u who="leif_pagrotsky_f7100f" xml:id="i-23dc24e35448b24a-2">
            <seg xml:id="i-6955d880003ec091-0">
              Herr talman! Om finansministern försöker påskina att det råder
              enighet om det här agerandet har han fel. Möjligen är det någon
              enighet i ett principiellt synsätt. Mitt problem är ju att detta
              synsätt saknar varje som helst korrespondens med det praktiska
              agerandet. Jag tolkar finansministerns ovilja att svara på min
              enda fråga som att han avstod från att begära ordet och säga så
              mycket som flasklock vid det tillfälle där frågan avgjordes och
              att han därmed bekräftar den engelske finansministern Alistair
              Darlings beskrivning. Ingen enda finansminister yttrade sig. Alistair
              Darling fick stå där ensam med kravet på transparens och öppenhet.
            </seg>
            <seg xml:id="i-a437e7b0d2fab327-0">
              Så var det med den enigheten. I ord all right, men jag kan inte
              säga att jag är överens med en finansminister som har en åsikt
              på kammaren som han håller tyst med och inte vill framföra när
              frågan ska upp till debatt och avgöras.
            </seg>
            <seg xml:id="i-ba1a40806ff5db12-0">
              Så har vi detta med euron en gång till. Visa mig, finansministern,
              var i det nuvarande fördraget och var i det kommande fördraget
              det står att detta är frågor för EU! Var står det att detta är
              frågor som handlar om inflytandet i EU? Vi är självständiga medlemmar
              i Internationella valutafonden. Ingen annan bestämmer över vår
              röst. Vi har ingen skyldighet att underställa detta någon. Det
              är självklart att vi ska diskutera det med andra. Finansministern
              säger att han i kontakter med kolleger driver den svenska linjen,
              men han avstår från att berätta vilka kontakter han har haft därför
              att han har inga! Han driver inget. Han har ingen vilja att påverka,
              trots att han sitter med i den krets han själv uppenbarligen tror
              bestämmer. Men jag ska berätta hur det är. Vi bestämmer själva.
              Varken euroländerna eller EU som organisation har någonting med
              detta att skaffa, annat än som ett samtalsforum.
            </seg>
            <seg xml:id="i-20de3d55cb980b3f-0">
              Jag beklagar att Sveriges regering med sin passivitet är med
              och marginaliserar Valutafonden. Sveriges regering är med och
              försvagar möjligheterna till breda demokratiska samtal i gemensamma,
              globala, centrala spörsmål som finanskriser, bytesbalanser och
              annat. Det är väldigt beklagligt.
            </seg>
          </u>
          <note type="speaker" xml:id="i-f5bac5bc4379a5f1-0">
            Anf. 64 Finansminister ANDERS BORG (m):
          </note>
          <u who="unknown" next="cont" xml:id="i-c1a2b3a557801b26-1">
            <seg xml:id="i-d4718b30dc943ad0-0">
              Herr talman! Det är en viktig diskussion Leif Pagrotsky för fram
              av det skälet att det är viktigt att IMF är en legitim och väl
              fungerande del av världsekonomin. Men jag kan ändå konstatera
              att det blir lite haltande och lite märkligt när Leif Pagrotsky
              som tidigare statsråd med möjligheter att i sin regering driva
              frågan, inte med ett ord berör det faktum att den tidigare regeringen
              aktivt drev ståndpunkten och här i riksdagen deklarerade att IMF
              ska styras av en europé. Det är den ståndpunkt som den socialdemokratiska
              regeringen under hela sin regeringsperiod drev vid varje tillfälle
              frågan var aktuell, och har drivit under en lång tid. Vi har nu,
              bland annat med stöd från riksdagen, deklarerat att vår ståndpunkt
              är att det är viktigt att denna fråga avgörs på ett transparent
              och öppet sätt och att tillsättningen sker på ett sätt som återspeglar
              den nya ekonomin.
            </seg>
            <seg xml:id="i-4763bed82f73e09f-0">
              Men det är också så att vi samarbetar i Europa. När det med undantag
              för Storbritannien finns ett brett stöd från alla de stora länderna
              för en viss kandidat är det också rimligen så att det är den europeiska
              kandidaten.
            </seg>
            <seg xml:id="i-2578403072cd9c71-0">
              Sverige ska förstås också i den roll vi har inom IMF och det
              nordisk-baltiska samarbetet diskutera olika kandidater som dyker
              upp, men det är naturligtvis en fördel att vi har en stark gemensam
              europeisk kandidat.
            </seg>
          </u>
          <note xml:id="i-d1eaf976233d5b40-0">
            Anf. 65 TALMANNEN:
          </note>
          <u who="unknown" prev="cont" xml:id="i-6c062886e76f2ed8-1">
            <seg xml:id="i-4131c8e42a9ab8a2-0">
              Jag beviljar inte Leif Pagrotsky en extra replik här. Det är
              något väldigt ovanligt i kammaren. Det görs kanske ett par gånger
              per år, och det argument som här har framförts har varit uppe
              i replikerna innan. Jag tycker därför inte att det föranleder
              ytterligare en replik.
            </seg>
          </u>
          <note xml:id="i-307c0003ef756e84-7">
            Överläggningen var härmed avslutad.
          </note>
          <note xml:id="i-6d837edc630e8177-0">
            12 § Svar på interpellation 2006/07:659 om granskningen av finanspolitiken
          </note>
          <note type="speaker" xml:id="i-1c20ccbc115b37fe-0">
            Anf. 66 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-23">
            <seg xml:id="i-4ea536a9acf920ef-0">
              Herr talman! Monica Green har, mot bakgrund av att regeringen
              bildat ett finanspolitiskt råd, frågat mig
            </seg>
            <seg xml:id="i-be1f459a9ca59a2f-0">
              Jag vill börja med att försäkra Monica Green om att det grundläggande
              motivet till att det finanspolitiska rådet har inrättats just
              är att öka öppenheten och insynen i politiken. I rådet ingår personer
              med breda kunskaper om den ekonomiska politiken, både akademiskt
              verksamma ekonomer och personer med gedigen erfarenhet av politiskt
              beslutsfattande. Jag är övertygad om att rådet kommer att ge värdefulla
              synpunkter på regeringens ekonomiska politik.
            </seg>
            <seg xml:id="i-c6cee57e3123db91-0">
              En viktig aspekt är, som Monica Green påpekar, möjligheterna
              till demokratisk insyn i finanspolitiken. Genom rådets arbete
              ökar allmänhetens möjligheter till insyn i de mål som styr politiken
              och kännedom om i vilken grad de respekteras och uppnås.
            </seg>
            <seg xml:id="i-48cd42b998b8f2f4-0">
              Jag är övertygad om att det finanspolitiska rådet kommer att
              bidra till att förbättra underlaget när oppositionen och riksdagen
              ska granska regeringens arbete. Jag vill också föra fram att jag
              skulle välkomna ett initiativ liknande det som görs i samband
              med att penningpolitiken utvärderas. Då anordnar finansutskottet
              en offentlig utfrågning av riksbankschefen. På motsvarande sätt
              skulle finansutskottet kunna bjuda in till en utfrågning i samband
              med det finanspolitiska rådets rapport.
            </seg>
          </u>
          <note type="speaker" xml:id="i-bf60884c97c27766-0">
            Anf. 67 MONICA GREEN (s):
          </note>
          <u who="monica_green_30ca1b" xml:id="i-40389d5ed6e9f925-0">
            <seg xml:id="i-03ff8c2f2df9af0c-0">
              Herr talman! När jag lade fram den här interpellationen kände
              jag först och främst en besvikelse över att Anders Borg inte har
              tagit hänsyn till våra synpunkter om det finanspolitiska rådet
              som vi tog upp i vår ekonomisk-politiska motion i våras. Jag känner
              också oro över att Anders Borg inte vill att finanspolitiken ska
              föras här i riksdagen av förtroendevalda utan vill lyfta över
              den till något mer oberoende på ungefär samma sätt som har skett
              med penningpolitiken.
            </seg>
            <seg xml:id="i-f595a2788d7b4fbe-0">
              Å andra sidan har jag ingen som helst anledning att ifrågasätta
              de utvalda till ditt finanspolitiska råd. Jag förstår att du säkert
              har valt dem med omsorg. Men jag är ändå kritisk, särskilt med
              tanke på det svar jag har fått. Jag märker att Anders Borg vill
              jämställa det med penningpolitiken och ha utfrågningar då och
              då i stället för en opposition som är aktiv hela tiden här i riksdagen.
            </seg>
            <seg xml:id="i-b162a9686791b03f-0">
              Dessutom har jag en fråga till Anders Borg. Jag börjar misstänka
              att det är en annan sak som ligger bakom, nämligen Borgs trovärdighet
              gentemot sin egen regering. Det kan ju vara så att trovärdigheten
              har undergrävts under den senaste tiden. Vi har sett ett och annat
              utspel som tyder på det.
            </seg>
            <seg xml:id="i-b2c322b408c5c7d6-0">
              Om jag säger att regeringens politik är omodern, oansvarig, orättvis
              och ofinansierad håller säkert inte finansministern med mig om
              det, eller så gör han det utan att kunna säga det högt eftersom
              han då blir överkörd av partiledarna i fråga efter fråga.
            </seg>
            <seg xml:id="i-849210a3f245d77b-0">
              Det går ju bra för Sverige. Sysselsättningen ökar, de offentliga
              finanserna är starka och tillväxten är hög. Det ska vi vara både
              glada och stolta över. Då borde vi också ha råd med solidaritet
              och kunna fördela tillgångarna mer rättvist. Orsaken till att
              det går bra för Sverige är de fundament som vi under lång tid
              har byggt upp inom finanspolitiken, och även för den delen inom
              penningpolitiken, och den ordning och reda som vi har byggt upp
              under nästan tio år. Det är tack vare denna ordning och reda som
              vi nu också kan skörda frukterna av detta.
            </seg>
            <seg xml:id="i-9eaea5396364b8b7-0">
              Men detta kan också raseras väldigt snabbt. När det går bra gäller
              det att hålla hårt i plånboken trots att den är välfylld, eller
              åtminstone fördela mer rättvist. Om finansministern inte lyckas
              med att bemästra situationen och om man till exempel inför ofinansierade
              reformer som späder på inflationstaket och leder till högre ränta
              vi såg exempel på det under våren när regeringen presenterade
              förslag för 13 miljarder kronor som var ofinansierade kan det
              leda till långt värre kriser och problem längre fram.
            </seg>
            <seg xml:id="i-26eec187e8e2d9df-0">
              Jag börjar tro att det här finanspolitiska rådet ska stärka Anders
              Borg i hans roll gentemot resten av regeringen som hela tiden,
              i fråga efter fråga, kör över Anders Borg. Är det Anders Borg
              som behöver denna hjälp att stärka sig med? Ska han ringa det
              finanspolitiska rådet när han behöver stöttning gentemot partiledarna,
              försvarsministern och andra som hela tiden kör över honom och
              vill ha ofinansierade saker med i budgeten? Detta kommer att sätta
              hela Sveriges ekonomi på spel om inte Anders Borg håller emot.
              Det är alltså därför som det finanspolitiska rådet är tillsatt.
              Stämmer det?
            </seg>
          </u>
          <note type="speaker" xml:id="i-f7004c0c4bfcb05f-0">
            Anf. 68 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-24">
            <seg xml:id="i-c9ec6f8cdf7ddc76-0">
              Herr talman! Monica Greens interpellation väcker en del intressanta
              frågor. Skälet till att vi har satt i gång arbetet med att få
              ett finanspolitiskt råd på plats är att även om Sverige har haft
              ett bra ramverk för budgetpolitiken och finanspolitiken har det
              funnits ett antal svårigheter.
            </seg>
            <seg xml:id="i-a500d6b99afd543a-0">
              Politiken har inte styrts efter målen. Om vi tittar på den förra
              mandatperioden kan vi se att regeringen i två av de fyra budgetar
              man lade fram presenterade en politik där det var tydligt att
              det inte var överskottsmålen som var styrande utan man accepterade
              stora underskott. Vi har haft problem med ett växande antal skatteutgifter.
              När vi tog över låg det 17 miljarder i skatteutgifter som borde
              vara utgifter som låg på skattesidan. Det har funnits omfattande
              justeringar av utgiftstaken som har varit svåra att motivera ur
              ett tekniskt perspektiv. Utgiftstaken har inte fastställts på
              det sätt som varit önskvärt, nämligen för tre år framåt i tiden.
            </seg>
            <seg xml:id="i-d027171764c2433d-0">
              Det här har kritiserats av Riksrevisionen, IMF, OECD och den
              europeiska kommissionen. Det var viktiga utgångspunkter för oss
              att komma till rätta med detta, bland annat genom att se till
              att vi får ordning på de här ramverken, att vi styr efter mål
              som är begripliga, att vi tar ned skatteutgifterna och att vi
              fastställer utgiftstak för tre år framåt.
            </seg>
            <seg xml:id="i-c7e118df9984c3ef-0">
              Det är viktigt att man får en ökad öppenhet och en ökad utvärdering
              för att det ska bli mer kostsamt för regeringen att avvika ifrån
              det ramverk vi har satt upp. Det är därför man i många länder,
              bland annat i våra nordiska grannländer men också i flertalet
              europeiska länder, har den här typen av råd eller diskuterar att
              införa det.
            </seg>
            <seg xml:id="i-b724c63f05f7b3d2-0">
              Det är viktigt att vi har en god ordning på finanspolitiken.
              En sak är Monica Green och jag överens om, och det är att det
              är centralt att vi har överskott och att vi för en finanspolitisk
              diskussion som bygger på att reformer i stor utsträckning ska
              finansieras. Det ska bli intressant att följa i den fortsatta
              debatten hur Socialdemokraterna tänker finansiera de många utspel
              vi har sett under sommaren med stora satsningar på bostadssektorn,
              jobbavdrag för alla pensionärer, höjd a-kassa och återställda
              Amsvolymer, för att bara nämna några få av de saker som vi har
              hört i debatten under sommaren. Det ska bli intressant att se
              hur de ska finansieras.
            </seg>
            <seg xml:id="i-136171ba142246ce-0">
              Jag känner en oerhörd trygghet i att de partier som utgör alliansregeringens
              bas är inriktade på att upprätthålla god ordning i de offentliga
              finanserna. Faktum är att vi har väsentligt större överskott nu
              än vad vi hade under den förra mandatperioden, om de prognoser
              vi nu ser kommer att visa sig vara riktiga. Faktum är att Sverige
              i dag har ett av Europas bästa ramverk. Och faktum är att det
              blir bättre av att vi får ett finanspolitiskt råd.
            </seg>
            <seg xml:id="i-fd5185e931f804ea-0">
              Jag tror också att detta kommer att vitalisera riksdagens debatter.
              Jag är rätt övertygad om att jag kommer att få interpellationer
              av Monica Green och andra socialdemokrater med direkt hänvisning
              till den utvärdering som det finanspolitiska rådet kommer att
              göra. På vissa punkter kommer de att vara kritiska och på andra
              punkter berömmande till vad den här regeringen gör. Andra regeringar
              kommer på samma sätt att utsättas för den typen av utvärdering
              och granskning i framtiden.
            </seg>
            <seg xml:id="i-9f276bbefafb3801-0">
              Den grundläggande utgångspunkten är att allmänheten har rätt
              att veta att vi använder deras pengar på ett bra sätt. Det är
              viktigt att det redovisas så att man kan följa upp och se hur
              de offentliga medlen och finanspolitiken inriktas. En ökad öppenhet
              och mer utvärdering kan aldrig betyda att vi får mindre demokrati.
              Det betyder alltid att det blir en bättre diskussion. Det är den
              här diskussionen ett exempel på, och det kommer vi också att se
              i framtiden där Monica Green med stor sannolikhet kommer att säga:
              Men det finanspolitiska rådet, herr finansminister!
            </seg>
            <seg xml:id="i-d965678f250b9af8-0">
              Det kommer att vara meningen med det hela. Det är precis så rådet
              ska fungera. Det ska vidga diskussionen.
            </seg>
          </u>
          <note type="speaker" xml:id="i-3bdb35e56e81f43c-0">
            Anf. 69 MONICA GREEN (s):
          </note>
          <u who="monica_green_30ca1b" xml:id="i-40389d5ed6e9f925-1">
            <seg xml:id="i-a2bd53e4f0f443b3-0">
              Herr talman! Jag börjar mer och mer förstå bakgrunden till det
              finanspolitiska rådet. Det ska stärka Anders Borgs och Finansdepartementets
              ställning eftersom den har blivit undergrävd under flera månader.
              Vi kan ta exemplet där Anders Borg säger att alla reformer ska
              vara finansierade, och det sade han även i det här inlägget, men
              på punkt efter punkt har Anders Borg blivit överkörd av sina regeringskolleger.
              Det gäller bland annat avskaffandet av förmögenhetsskatten som
              bara finansierades till en tredjedel. Där blev Anders Borg överkörd.
            </seg>
            <seg xml:id="i-1de8a6bacbff0fce-0">
              Anders Borg sade också att det var viktigare med sänkt inkomstskatt
              än ett avskaffande av fastighetsskatten. Bara några dagar senare
              blev han överkörd när det gällde detta. Turerna kring fastighetsskattens
              omläggning till en kommunal avgift och en beskattning av dem som
              säljer har vi väl inte hört sista ordet om än. Men även där har
              Anders Borg blivit överkörd. Vi har ett exempel till: Försvarsminister
              Odenberg har sagt att man inte kan reducera 34 miljarder från
              materielbeställningarna, som Anders Borg har sagt att man kan.
            </seg>
            <seg xml:id="i-08fb79cdaefa3b82-0">
              Om nu inte Anders Borg får igenom sina utfästelser som han har
              gjort under sommaren att det ska vara finansierat och att alla
              reformer som vi gör ska finnas under budgettaket är det klart
              att trovärdigheten för Finansdepartementet och Anders Borg blir
              ännu mer undergrävd.
            </seg>
            <seg xml:id="i-65e59c1515f66d32-0">
              Jag kan alltså förstå att Anders Borg vill ha ytterligare muskler
              för att hävda sig mot sina egna i regeringssammanhang. Anders
              Borg tycker att jag skulle göra interpellationer och hänvisa till
              det finanspolitiska rådet bara för att stärka Anders Borg ännu
              mer mot hans regeringskolleger, men det är inte vi som ska stötta
              Anders Borg, åtminstone inte om han för fel politik.
            </seg>
            <seg xml:id="i-90504278bd4e7cce-0">
              Vi kan vara överens om en sak, nämligen att vi ska ha ordning
              och reda på ekonomin. Det är detta som Socialdemokraterna byggt
              upp under en väldigt lång tid. Som jag sade i mitt förra inlägg
              är det viktigt att vi håller fast vid det så att vi inte sätter
              sprätt på de här pengarna och att det därmed inte blir ordning
              och reda. Jag känner en oro över detta.
            </seg>
            <seg xml:id="i-9ecf30418d730b54-0">
              Jag tycker inte att det är min uppgift att stödja Anders Borg
              mot hans regeringskolleger. Jag tycker nog att han borde klara
              det själv! Jag inser att det finanspolitiska rådet ska vara ett
              stöd i detta.
            </seg>
            <seg xml:id="i-de6737f6d298adac-0">
              Jag skulle också vilja kommentera det faktum att det redan i
              dag finns väldigt många aktörer som har till uppgift att ta fram
              kvalificerade underlag till regeringens prognoser som är värda
              att följa, utvärdera och kontrollera. De kontrollerar regeringens
              finanspolitik. Vi kan till exempel ta Konjunkturinstitutet som
              i dag varnar för det ofinansierade jobbskatteavdraget som är aviserat
              under hösten. Vi har Ekonomistyrningsverket och Riksrevisionen.
              Det finns alltså redan i dag saker som Anders Borg skulle kunna
              hänvisa till utan att ha det här ytterligare finanspolitiska rådet
              att luta sig tillbaka mot.
            </seg>
            <seg xml:id="i-aef3340d844a893b-0">
              Jag tycker dock som sagt att denna debatt har visat här i dag
              att meningen med detta är att stärka Finansdepartementets roll
              eftersom ni har blivit överkörda precis hela tiden.
            </seg>
          </u>
          <note type="speaker" xml:id="i-7bbc93c6a0165f1d-0">
            Anf. 70 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-25">
            <seg xml:id="i-e04851deac4c009e-0">
              Herr talman! Diskussionen om att vi ska finansiera reformer är
              naturligtvis viktig. Alla vi som har följt finanspolitiken under
              senare år vet att det har slarvats på denna punkt. Mellan 1998
              och 2006 presenterade Socialdemokraterna i genomsnitt ofinansierade
              reformer på ungefär 30 miljarder kronor. En betydande del av det
              var skattesänkningar genom kompensationen för egenavgifterna.
              Det var naturligtvis bra, men det var väldigt många beslut som
              fattades där man tog på sig utgifter som man inte långsiktigt
              var säker på att man hade täckning för.
            </seg>
            <seg xml:id="i-e2bb61a93c5b4905-0">
              Den här regeringen har varit väsentligt mer försiktig, väsentligt
              mer konservativ och har i väsentligt större utsträckning finansierat
              de reformer som vi har presenterat. Så kommer det naturligtvis
              också att vara i denna budget. Vi har ett tungt arbete när det
              gäller att få ordning på finanspolitiken. Det handlar inte minst
              om att vi på grund av att 1 ½ miljon människor står utanför arbetsmarknaden
              och arbetar mindre än de skulle önska har mycket stora utgifter
              i våra olika transfereringssystem.
            </seg>
            <seg xml:id="i-703684035da525fc-0">
              Det handlar dock också om budgetdisciplinen. Det handlar om att
              vi under en lång rad år, inte minst under den förra mandatperioden,
              underträffat målen och aktivt och medvetet presenterat budgetar
              där vi inte har nått upp till målet om överskott i de offentliga
              finanserna, där det har vuxit fram skatteutgifter som har ökat
              från någon miljard till 17 miljarder under den tid som vi har
              arbetat med detta ramverk. Dem har vi nu kraftigt reducerat. Det
              handlar om att man inte har presenterat budgetar som har innehållit
              utgiftstak för tre år framåt i tiden.
            </seg>
            <seg xml:id="i-f3ca7d742c1f264f-0">
              Vi har börjat strama upp det finanspolitiska ramverket. Det gör
              vi först och främst genom att presentera budgetar som visar på
              stora överskott. Monica Green hänvisade till Konjunkturinstitutet,
              och jag kan möjligtvis notera att Konjunkturinstitutet räknar
              med att vi överskrider våra finanspolitiska överskottsmål med
              uppemot 60 miljarder kronor i slutet av denna mandatperiod.
            </seg>
            <seg xml:id="i-67f277430cffa127-0">
              Det är naturligtvis min ambition, och det är den här regeringens
              ambition, att vi ska ha stora överskott. Vi ska samla i ladorna,
              och vi ska föra en ansvarsfull finanspolitik som inte bidrar till
              en överhettning under denna period. Grunden för den politiken
              är och förblir att vi måste få tillbaka människor i arbete och
              återupprätta full sysselsättning. Det är det som är hela inriktningen
              på denna politik. Det är därför vår politik också leder till sunda
              och solida offentliga finanser på sikt.
            </seg>
            <seg xml:id="i-ba293fa935a8cebe-0">
              Ett land som befinner sig i arbete är ett land som har goda finanser.
              Det är därför Socialdemokraterna har slarvat man klarade inte
              den politiken, och då var det tvunget att trixas med regelverket.
              Nu kommer vi att få ett råd, och jag hoppas att Socialdemokraterna
              vågar låta detta råd bestå om vi någon gång långt bort i framtiden
              skulle ha oturen att drabbas av en socialdemokratisk regering
              för det är viktigt med öppenhet, det är viktigt med utvärdering,
              det är viktigt med ansvarsutkrävande och det är viktigt att riksdagen
              har bra och fullödiga underlag för en sådan diskussion.
            </seg>
          </u>
          <note type="speaker" xml:id="i-5846c7bac53296f2-0">
            Anf. 71 MONICA GREEN (s):
          </note>
          <u who="monica_green_30ca1b" xml:id="i-40389d5ed6e9f925-2">
            <seg xml:id="i-cf9efcd2abaedb8b-0">
              Herr talman! Det är viktigt med öppenhet. Jag delar den uppfattningen.
              Vi vill från riksdagens sida granska, och det är också Socialdemokraternas
              mening att vi ska opponera oss mot regeringen om fel politik bedrivs.
              Fel politik är det när man genomför reformer som är ofinansierade.
            </seg>
            <seg xml:id="i-b1aafa36649c6730-0">
              Däremot delar jag Anders Borgs uppfattning om att det går bra
              för Sverige. Ni har tagit över i en högkonjunktur, och det är
              bara att gratulera! Vi hade gärna velat fortsätta att styra landet
              i denna högkonjunktur, och det var också detta som vi pekade på
              under hela valrörelsen: Det går bra för Sverige, och jobben kommer
              att komma. De kom när ni hade tagit över, men det var inte er
              förtjänst.
            </seg>
            <seg xml:id="i-d971dac45df20b9b-0">
              Jag tvivlar på att ni kommer att klara att hålla i pengarna eftersom
              finansministern och hans departement är försvagade och de avgörande
              besluten fattas av de fyra partiledarna i slutna rum enligt principen
              att alla partier måste få sitt utan hänsyn till de ekonomiska
              omständigheterna runt omkring. Det är mycket illavarslande att
              det är på det sättet.
            </seg>
            <seg xml:id="i-763e5a5ccd8abe66-0">
              Jag kan förstå att Anders Borg vill ha alla hängslen och livremmar
              som går att uppbåda, och att han även ville ha mitt stöd i detta
              var ju i och för sig roligt, men jag tycker att det är min roll
              att opponera så länge vi är i opposition. Sedan blir det Anders
              Borgs roll om tre år att opponera sig. Vi kan se fram emot att
              vi ska försöka ta hand om detta land på ett bättre och mer rättvist
              sätt.
            </seg>
            <seg xml:id="i-609d8d2bc42f5e32-0">
              Det går bra för Sverige, det håller jag fullständigt med om,
              men tillgångarna delas inte ut på ett rättvist sätt. Klyftorna
              ökar och vi får se hur de fattiga blir fattigare och de rika blir
              rikare och att det genomförs ofinansierade skattesänkningar för
              just de allra rikaste. Det har ni ju också erkänt och ska försöka
              rätta till framöver, men det går inte med er politik, utan det
              kommer att öka klyftorna ännu mer. Jag beklagar det.
            </seg>
          </u>
          <note type="speaker" xml:id="i-c13d8ddace051e4c-0">
            Anf. 72 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-26">
            <seg xml:id="i-e112738668140212-0">
              Herr talman! 3,6 procents arbetslöshet. 197 000 i ökad sysselsättning.
              Överskott på 5060 miljarder. Det är den utvärdering KI gör av
              regeringens ekonomiska politik i sin senaste prognos, bland annat
              med hänvisning till att man räknar med att regeringen ska klara
              av att genomföra ett ytterligare steg i jobbskatteavdraget.
            </seg>
            <seg xml:id="i-62e0eeacb9536604-0">
              3,6 procents arbetslöshet, 197 000 i ökad sysselsättning och
              5060 miljarder i överskott i slutet av mandatperioden! Detta beror
              naturligtvis inte på att vi har fört en ansvarslös politik, utan
              det beror på att vi nu steg för steg genomför den politik som
              vi har gått till val på och som är en politik som ligger till
              grund för full sysselsättning.
            </seg>
            <seg xml:id="i-74cbeecd3877e7e7-0">
              Jag är glad att Monica Green i och med att hon så tydligt deklarerar
              att det är fel med ofinansierade reformer nu tar avstånd från
              de många ofinansierade reformer som de socialdemokratiska regeringarna
              genomförde. Det är glädjande att vi kan enas om att det inte var
              ansvarsfullt med de i genomsnitt 30 miljarder som man presenterade
              i ofinansierade reformer under de socialdemokratiska åren och
              att det hade varit bättre om man hade avstått från det.
            </seg>
            <seg xml:id="i-f33655baf28f88f7-0">
              Sedan är det naturligtvis inte vår förtjänst att det går bra
              för Sverige i meningen att det enkom skulle vara regeringens förtjänst.
            </seg>
            <seg xml:id="i-0ddec385fe31aab3-0">
              Men det är naturligtvis så som KI påpekar i sin bedömning, nämligen
              att jobbskatteavdraget, omläggningen av arbetsmarknadspolitiken
              och reformen av a-kassan är viktiga faktorer som gör att vi nu
              är på väg mot 3,6 procents arbetslöshet, får 197 000 nya jobb
              och klarar överskott på 5060 miljarder. Det är en god och ansvarsfull
              ekonomisk politik, och det tycker jag att vi kan vara stolta över.
            </seg>
          </u>
          <note xml:id="i-307c0003ef756e84-8">
            Överläggningen var härmed avslutad.
          </note>
          <note xml:id="i-3444f825e634ffa1-0">
            13 § Svar på interpellation 2006/07:674 om konsekvenser av Skatteverkets
            omorganisation
          </note>
          <note type="speaker" xml:id="i-ee2ff274018d099b-0">
            Anf. 73 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-27">
            <seg xml:id="i-8978defdd54b944b-0">
              Herr talman! Raimo Pärssinen har bland annat frågat mig om jag
              varit informerad om och stöder Skatteverkets interna utredningsförslag
              om att lägga ned skattekontor och omvandla än fler till enbart
              servicekontor.
            </seg>
            <seg xml:id="i-99d56fe025b9eb5e-0">
              Jag har vid en interpellationsdebatt den 13 juni 2007 (2006/07:608)
              besvarat motsvarande frågeställningar. Mitt svar nu som då är
              att det inte ankommer på regeringen att fastställa hur Skatteverket
              organiserar sin verksamhet. Regeringens förvaltningspolitik bygger
              på att myndigheterna i största möjliga utsträckning själva ska
              avgöra var de resurser man förfogar över gör mest nytta för att
              uppfylla de mål för verksamheten som riksdagen och regeringen
              fastställer. I Skatteverkets ansvar ligger att, med utgångspunkt
              i målen för verksamheten, fortlöpande pröva hur tillgängliga resurser
              ska fördelas mellan olika delar av landet.
            </seg>
            <seg xml:id="i-705fc18e25c7f672-0">
              Det förändringsarbete som för närvarande genomförs inom Skatteverket
              syftar till att skattekontoren på ett effektivare, mer ekonomiskt
              och uthålligt sätt ska kunna utföra Skatteverkets uppdrag även
              i framtiden. Ju effektivare den statliga förvaltningen fungerar,
              desto större blir möjligheterna för den ekonomiska utvecklingen.
            </seg>
            <seg xml:id="i-e96d07f5624c2c5b-0">
              Regeringen konstaterade i budgetpropositionen för år 2007 att
              de statliga myndigheterna alltmer koncentrerat sin verksamhet
              till större orter. Samtidigt är det viktigt att statliga myndigheter
              har en sådan lokal närvaro att de kan ge medborgare och företag
              en god service. Ett kostnadseffektivt sätt att upprätthålla servicen
              är att myndigheter i högre grad samverkar.
            </seg>
            <seg xml:id="i-283823282298931f-0">
              Regeringen anser att det är viktigt med tillgång till samhällsservice
              i hela landet och har därför tillsatt en särskild utredare för
              att främja ökad samverkan mellan myndigheter och stimulera inrättandet
              av lokala servicekontor. Utredaren ska redovisa sina första förslag
              i november för att sedan återkomma med ytterligare förslag under
              2008 och 2009.
            </seg>
          </u>
          <note type="speaker" xml:id="i-1b5d73d7d40f862c-0">
            Anf. 74 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-4edcc3ae9170d966-2">
            <seg xml:id="i-a627f32e4f80021f-0">
              Herr talman! Jag tackar finansministern för svaret, även om det
              kan synas vara lite motsägelsefullt. Finansministern konstaterar
              att de statliga myndigheterna alltmer koncentreras till de större
              städerna. Samtidigt, säger han, är det viktigt att myndigheterna
              har en lokal närvaro som kan ge alla medborgare och företagare
              en god service. Men först slår han ifrån sig och säger att vare
              sig han eller regeringen har att göra med hur Skatteverket organiserar
              sig.
            </seg>
            <seg xml:id="i-1f9337c32a89b261-0">
              Vi har fått ett liknande svar på en annan interpellation, som
              handlade om Försäkringskassan. Då var det Husmark Pehrsson, den
              ansvariga ministern, som sade att hon inte har ett dugg med det
              att göra. Vi har arbetsmarknadsminister Littorin som säger att
              Arbetsförmedlingen väl får organisera sig som de tycker. Myndigheterna
              får själva bestämma var deras resurser ska ligga.
            </seg>
            <seg xml:id="i-e3634ef82c5dc312-0">
              Vi ser konsekvenserna av det här. Det är bland annat uppmärksammat
              av något som kallas för Inlandsuppropet. Det var demonstrationer
              i Lycksele häromdagen.
            </seg>
            <seg xml:id="i-953ac1b6bea64cd5-0">
              Det betyder att, om vi tar Skatteverket som exempel, Skatteverket
              lämnar och tömmer kontor i Norrlandskommuner. Det gör man, säger
              man, för att man ska bli effektivare. Finansministern nickar gillande.
              Det här betyder då att det är många norrlänningar vi kan säga
              inlandsbor eller icke tätortsnära bor som blir rent ut sagt förbannade.
              Ursäkta ordvalet, herr talman!
            </seg>
            <seg xml:id="i-6d0dd299d46a35aa-0">
              När man reagerar på detta och kommer fram till att Skatteverket
              har genomfört en utredning som blivit starkt kritiserad från många
              håll och kanter så ska man försöka bilda opinion. Kommunerna har
              inte varit involverade, men då kommunerna blir uppmärksammade
              på detta försöker de göra uppvaktningar. Men de kan inte hitta
              någon ansvarig i regeringen, därför att det ankommer inte på regeringen
              att bry sig om detta, och det ankommer inte på finansministern
              att lägga energi och tanke på detta.
            </seg>
            <seg xml:id="i-cf5c4e58db0fbf7a-0">
              Man blir hänvisad till att man får uppvakta ansvarig generaldirektör
              på Skatteverket, som då har rest runt och träffat kommunrepresentanter
              och som i sin tur säger att han agerar på regeringens uppdrag.
              Så går det här runt, och på så vis kan ingen ställas till svars.
              Det blir en konstig situation.
            </seg>
            <seg xml:id="i-bc8dda7e780c76d1-0">
              Då kan man fråga sig var den genomtänkta regionalpolitiken finns.
              Låt mig citera vad riksdagen uttalade tidigare, 2002, i propositionen
              Det nya Skatteverket . Då sade vi: För att förverkliga den politiska
              målsättningen är det nödvändigt att alla statliga myndigheter
              och verk tar regionala hänsyn vid omorganisationer och lokaliseringar,
              inte enbart av serviceställen, utan även av arbetsplatser.
            </seg>
            <seg xml:id="i-33113d0ca669d8f8-0">
              Vi kunde få höra näringsminister Maud Olofsson i radion i måndags,
              i Studio Ett, bland annat just i detta ärende som handlar om Skatteverket.
              Då säger hon att det är Socialdemokraterna som har centraliserat.
              Det är det typiska argumentet att det är den tidigare regeringen.
              Samtidigt svarar generaldirektören för Skatteverket till de kommuner
              som har uppvaktat och bekymrat sig att sedan 2000 har Skatteverket
              flyttat ut 300 kvalificerade arbetstillfällen och decentraliserat,
              men nu vänder den vågen. Argumentet om tidigare regeringar duger
              alltså inte nu.
            </seg>
            <seg xml:id="i-3ad216914ea4d962-0">
              Slutligen: För att verkligen se till att det här kommer att fungera
              så att servicen ges tillsätter man en utredare. Man jobbar alltså
              baklänges. Först drar man åt och centraliserar. Finansministern
              ställer sig kallsinnig till uppropet. Sedan tillsätter man en
              utredning.
            </seg>
            <seg xml:id="i-c736438402b29273-0">
              Anf. 75 HELENE PETERSSON i Stockaryd (s):
            </seg>
            <seg xml:id="i-70f1c34efb8aa89a-0">
              Herr talman! Den här interpellationen, som Raimo Pärssinen har
              väckt, är viktig. Även om finansministern har debatterat den i
              juni tycker jag att det är viktigt att man fortsätter med den
              här frågan.
            </seg>
            <seg xml:id="i-e9758ba822f5a75e-0">
              Jag vill ta upp en annan vinkling. Frågan om Skattekontoret har
              också funnits i min del av landet. Jag kommer från småländska
              höglandet. Vi drabbas också av den här omorganisationen och nedläggningen.
              Det är två stycken skattekontor i dag som försvinner. Vi har 10
              000 företag och 90 000 invånare i detta område som kommer att
              stå helt utan handläggningskontor. Vi kommer att få servicekontor.
            </seg>
            <seg xml:id="i-6f28d0bd5704d610-0">
              Jag är ganska mycket ute på företagsbesök. Vi har många småföretagare
              här. Regeringen säger ju att man är en småföretagarvänlig regering.
              I detta fall ser jag att det är tvärtom. Det är småföretagen som
              verkligen behöver stöd av skattekontoret.
            </seg>
            <seg xml:id="i-444d3de9bf826a9e-0">
              Finansministern säger också att det är myndigheternas ansvar
              att sköta sin organisation och att man inte ska lägga sig i den.
              Självklart har myndigheterna ett ansvar, men jag anser också att
              regeringen har ett ansvar för sina myndigheter. Diskussionen om
              vad som är ministerstyre och inte finns alltid, men regeringen
              har fullt ut ett ansvar för den verksamhet som myndigheterna har,
              och det kan man reglera genom direktiv eller i andra former.
            </seg>
            <seg xml:id="i-38447379a85a5e3d-0">
              Det talas om den lokala närvaron. Jag håller med Raimo Pärssinen
              om att man jobbar baklänges. Vi har en ansvarsutredning vars förslag
              just nu är ute på remiss. Samtidigt tillsätter regeringen en utredare
              som ska se över just det här att stödja myndigheterna i att inrätta
              lokala servicekontor. De här sakerna rimmar väldigt dåligt när
              den ena myndigheten efter den andra bygger sådana organisationer
              att den lokala närvaron försvinner.
            </seg>
            <seg xml:id="i-2128a3181e3da7a2-0">
              Vi har varit med om det här otaliga gånger ute i landet. Något
              måste göras. Ansvarskommittén tillsattes ju speciellt för att
              se till den här delen, både att myndigheterna spretade och att
              det skedde centraliseringar som inte var bra ur den lokala utvecklingens
              synvinkel.
            </seg>
            <seg xml:id="i-f242a17cc5dd42ef-0">
              Anser ministern verkligen att myndigheterna har den lokala närvaron
              som är önskvärd? Det påtalar ni ju i både budgetpropositionen
              och i ett flertal interpellationssvar. Det skulle jag verkligen
              vilja ha ett svar på av finansministern.
            </seg>
            <seg xml:id="i-70bd4848a24bc0e6-0">
              Samtidigt undrar jag: Ser finansministern att det finns möjlighet
              att ta en diskussion med myndigheterna och låta utredaren titta
              över vad det finns för möjligheter att skapa lokala servicekontor
              så att det blir en lokal närvaro? Låt också Ansvarskommitténs
              utredning gå ut på remiss. Annars är ett remissförfarande ju helt
              meningslöst. Vi har under det gångna året varit med om att det
              inte är någon vits med att lämna in remissvar för det är ändå
              ingen som lyssnar på dem.
            </seg>
          </u>
          <note type="speaker" xml:id="i-f4d3112646698943-0">
            Anf. 76 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-28">
            <seg xml:id="i-d57069be1b925755-0">
              Herr talman! Vi har haft diskussionen om Skatteverket i ett par
              omgångar i riksdagen. Låt mig börja med att säga att jag tycker
              att det är viktigt att vi tar utgångspunkten i att värna Skatteverkets
              legitimitet. Vill vi ha en någorlunda väl utbyggd välfärdsstat
              måste vi ta in skatter i det här landet, och då är det också viktigt
              att riksdagens partier gemensamt värnar om Skatteverkets legitimitet.
              Det är en mycket viktig utgångspunkt för mig i den här diskussionen.
              Jag tror nämligen att det är bra att våra verk, både när det gäller
              Försäkringskassan, Arbetsmarknadsstyrelsen och Skatteverket, får
              en större frihet att organisera sitt eget arbete.
            </seg>
            <seg xml:id="i-87e60e10d95ebcf5-0">
              Det är en process som inte inletts under den nuvarande regeringen,
              utan den var tydlig även under den förra. Jag kan till exempel
              återge en bit ur den förvaltningspolitiska programförklaring som
              den tidigare regeringen presenterade den 19 augusti 2006. Det
              får alltså betraktas som en förhållandevis aktuell beskrivning
              av hur den dåvarande socialdemokratiska regeringen agerade. Där
              finns under rubriken Servicekontor nära medborgare och företag
              en argumentation för att servicekontor är ett kostnadseffektivt
              sätt att upprätthålla dagens service. Det framhålls att man kan
              få en ökad lokal närvaro genom servicekontor, och samtidigt, genom
              att myndigheterna samverkar, kunna upprätthålla servicen och minska
              kostnaderna.
            </seg>
            <seg xml:id="i-25b93db468b30dfc-0">
              Det är utgångspunkten för att vi på en rad områden gått mot ett
              större självstyre för våra myndigheter och för att vi, för att
              förbättra servicen, också gått mot en utveckling med fler servicekontor.
              Jag tycker att det naturligtvis är viktigt att vi kan följa och
              utvärdera denna process. Jag tar gärna på mitt ansvar att se till
              att följa upp att Skatteverket och andra myndigheter ska ta ett
              stort ansvar för det regionalpolitiska men också för hur omställningsprocesser
              fungerar.
            </seg>
            <seg xml:id="i-9bd8a7fb4d02d01c-0">
              Vi vet att när det sker omläggningar av verksamheter kommer ofta
              medarbetare och andra i kläm. Det är viktigt att våra statliga
              myndigheter upprätthåller ett stort ansvar på den punkten och
              agerar som föredömen för andra arbetsgivare. Jag är övertygad
              om att detta också varit vägledande för Skatteverket. Men det
              kan också finnas skäl för Skatteverket att i samband med att de
              gör sina resultatredovisningar följa upp processen för att säkerställa
              att vi får servicekontor som sparar kostnader, förbättrar servicen
              och bidrar till att medborgarna som vill betala sina skatter kan
              göra det på ett enkelt sätt. Det tror jag är positivt både för
              Skatteverkets legitimitet och för vårt skattesystem.
            </seg>
          </u>
          <note type="speaker" xml:id="i-bd8b55a24904d66b-0">
            Anf. 77 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-4edcc3ae9170d966-3">
            <seg xml:id="i-02cb001e2e31fa08-0">
              Herr talman! När det gäller servicekontor kan man fundera: Varför
              inte, finansministern, låta Lars Högdahl utreda frågan? Och varför
              inte låta inlandet utgöra pilotprojekt i olika sammanhang för
              att se hur det fungerar? Varför så bråttom? Varför göra detta
              baklänges? Först bryr man sig inte alls när Skatteverket försvinner
              från Norrlands inland, sedan säger man att man ska inrätta servicekontor,
              och hur de ska se ut får väl Lars Högdahl försöka komma fram till.
              Det är fullständigt bakvänt och visar på att det inte finns så
              stort intresse för frågan.
            </seg>
            <seg xml:id="i-f547f6fe81b850b9-0">
              Låt mig få återge vad en företagare från Norrlands inland säger:
              Skatteverkets nedläggning för oss som redovisningsbyrå är mycket
              negativ. Under många år har Skatteverket i inlandet byggt upp
              en hög kompetens med god service samt en personal med mycket lång
              anställningstid, en resurs som är oersättlig. Det kommer att mycket
              negativt drabba både privatpersoner och näringsliv. Skatteverket
              och dess kompetens är en stor resurs i vårt dagliga arbete och
              vår personliga service. Det är till gagn för våra kunder både
              som privatpersoner och företag. Så säger en företagare.
            </seg>
            <seg xml:id="i-31593e3e1ecfd7f7-0">
              Om vi sedan tittar på hanteringen vad gäller bekämpning av ekonomisk
              brottslighet, skatteundandragande och så vidare, ser vi att man
              i Hälsingland om jag tar det som exempel gjort ett strålande arbete.
              Tillsammans med åklagarna har man löst många fall där företagare
              och andra försökt hålla sig undan skatter. Man har dragit in 25
              miljoner i en enda skatterevision. Det var alltså många företag
              inblandade i detta.
            </seg>
            <seg xml:id="i-4839987c2f3dddc2-0">
              Nu är det så, finansministern, att i kallsinnigheten till hur
              våra myndigheter ska ta regionalpolitiskt ansvar är tingsrätten
              i Hudiksvall hotad. Om den ska läggas ned eller inte får väl myndigheten
              bestämma själv, ifall jag ska utgå från den inställning som regeringen
              har. Gör man det kommer det naturligtvis att även påverka och
              försämra möjligheterna att bekämpa ekobrotten i Hälsingland. Det
              kommer också att påverka polisen när det gäller att kunna hålla
              med häkten och annat. I så fall, säger de, måste även de flytta
              till Gävle. Men det är klart, från varje enskild myndighets sida
              kan man säga att detta faktiskt blir effektivare. Det blir mer
              kostnadseffektivt och så vidare. Men vart tar servicen vägen?
            </seg>
            <seg xml:id="i-f16d62dea0a95fd8-0">
              Skatteverket ska värna om sin legitimitet. Det är jättebra. Det
              håller jag fullständigt med om. Skatteverket har nu en hög legitimitet.
              Det gäller kontoren i Sveg och i Strömsund, och varför inte i
              Ljusdal. De har jobbat nära och arbetat in sig ordentligt med
              andra resurser som finns polisen, kommunerna och så vidare. Det
              fungerar jättebra.
            </seg>
            <seg xml:id="i-8ce3904e3dee3c06-0">
              Nu ska man emellertid centralisera, och man bygger upp det hela
              på tanken att kontoren ska ha 100150 anställda. Det är teorier
              som bygger på hur primaterna organiserar sig. De finns med i Skatteverkets
              utredning. Det finns teorier som bygger på hur sekten hittuterna
              i USA organiserat sig och teorier kring hur den romerska armén
              organiserade sig. Sedan använder man dem som ett argument för
              att ett skattekontor måste innehålla minst 100 medarbetare, helst
              150. Snittet på ett perfekt kontor är 147,8 stycken.
            </seg>
            <seg xml:id="i-2722c1cd73bd45d7-0">
              Gör en sväng till och ta en funderare på var finansministerns
              regionalpolitiska intresse ligger. Tänk inte enskilt bara på myndigheternas
              kostnadseffektivitet.
            </seg>
            <seg xml:id="i-1bfb6a37193acdfa-0">
              Anf. 78 HELENE PETERSSON i Stockaryd (s):
            </seg>
            <seg xml:id="i-436502f19c451513-0">
              Herr talman! Att värna Skatteverket för att ta in skatter är
              självklart. Skatteverket har ju det som sin uppgift.
            </seg>
            <seg xml:id="i-b286ecebb423324f-0">
              Jag vill återvända till frågan om att stödja småföretagare och
              medborgarna. Där finns en jättestor uppgift. Det handlar både
              om att hjälpa till för att vi ska få in de skatter som vi har
              rätt till i Sverige och om att bekämpa den ekonomiska brottsligheten
              så att man inte kommer undan den skatt man ska betala. Medborgarna
              har många gånger små frågor, och dem kan vi fixa på ett servicekontor.
              Det går bra att komma in, kanske få hjälp med en blankett och
              en enklare fråga. Men företagen har ett helt annat behov av hjälp
              och stöd från skattekontoret. De kriterier man sätter upp i rapporten
              är att det ska finnas cirka 10 000 företag. Man ska heller inte
              ha mer än 60 minuters resa från handläggarkontoret ut till de
              olika delarna i regionen.
            </seg>
            <seg xml:id="i-e6c506241ccb89f7-0">
              När man tittar på detta och ritar upp kartringar över småländska
              höglandet och den del av landet som jag kommer från blir det många
              vita fläckar. Vi har en enorm utveckling på företagssidan, men
              det är fråga om små företag som inte har den ekonomiska kunskapen.
              De lägger kanske sitt krut på att producera och utveckla sin verksamhet
              och behöver stödet från skattekontoret. Jag ser det som förödande
              för många av dessa företag när de inte får det stödet och den
              hjälpen. Det finns ingen möjlighet. Har jag fel i framtiden får
              jag gladeligen ta tillbaka det jag nu säger, men genom att lägga
              ihop dessa och göra så stora områden av dem innebär att man inte
              kan få en heltäckande verksamhet där.
            </seg>
          </u>
          <note type="speaker" xml:id="i-aac7d4cabce6fb70-0">
            Anf. 79 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-29">
            <seg xml:id="i-7ac59aa2e39c411f-0">
              Fru talman! Skatteverket är viktigt, vilket vi har konstaterat
              i diskussionen. Det är viktigt för medborgarna och företagen att
              det ska vara enkelt att göra rätt och svårt att göra fel. Det
              har också skett en betydande förbättring av Skatteverkets sätt
              att agera mot både medborgare och företag för att uppfylla devisen
              att det ska vara enklare att göra rätt och svårare att göra fel.
            </seg>
            <seg xml:id="i-954ef7f0a877a753-0">
              Men det är naturligtvis också så att hur företag och medborgare
              uppfattar skattekontoret ofta har att göra med vad vi har för
              skattetryck och skatteregler. Jag tror att det viktigaste vi kan
              göra för att underlätta för företagarna på småländska höglandet
              eller i Norrlands inland är att sänka skatterna, förenkla skattereglerna
              och göra det mer lönsamt och mer attraktivt att driva företag
              och mer lönsamt att arbeta och anställa.
            </seg>
            <seg xml:id="i-2d7deb6395b06d41-0">
              Skatteverket är naturligtvis inte kallsinnigt inför det regionalpolitiska
              ansvaret. De servicekontor man nu planerar för och inrättar under
              en lång tid kommer att innebära vidgad närvaro. Man kommer att
              finnas på 113 olika orter, vilket är en förbättring. Jag tycker
              att vi kan lita på Skatteverket, men vi bör också se till att
              följa upp det de gör.
            </seg>
            <seg xml:id="i-e0a259ccc5e5b85e-0">
              Det är naturligtvis så att det i den här typen av förändringsprocesser
              kan ske både bra och dåliga saker. Det skapar självklart oro hos
              de medarbetare och medborgare som möter Skatteverket under en
              sådan här process. Det ska vi följa upp. Det ska Skatteverket
              redovisa. Det kan vara klokt att de gör det återkommande, så att
              vi kan följa utvecklingen.
            </seg>
            <seg xml:id="i-6a1fafd5f8b94776-0">
              Men jag tror inte att vi ska utgå ifrån att Skatteverket tillämpar
              några märkliga managementprinciper eller är regionalt kallsinniga.
              De har ett tydligt ansvar. De ska driva en verksamhet som präglas
              av rättssäkerhet, effektivitet och god service. Jag föreställer
              mig att det också är med den ambitionen de genomför sin omorganisation,
              för att öka rättssäkerheten, förbättra effektiviteten och ge medborgarna
              i hela landet en god service.
            </seg>
          </u>
          <note type="speaker" xml:id="i-8a80ef8622a344c6-0">
            Anf. 80 RAIMO PÄRSSINEN (s):
          </note>
          <u who="raimo_parssinen_3e848d" xml:id="i-4edcc3ae9170d966-4">
            <seg xml:id="i-a6b80e49aa1ca99e-0">
              Fru talman! Först kan vi konstatera, finansministern, att omorganisationen
              har varit ganska illa skött gentemot det omgivande samhället.
              Vi kan också konstatera att man inom Skatteverket i en central
              förhandling har tagit in löntagarkonsulter. Det här har gått väldigt,
              väldigt fort.
            </seg>
            <seg xml:id="i-ec83e33a6f794ce8-0">
              Finansministern talar väl om Skatteverket, och det ska vi göra.
              Men man kommer inte ifrån att finansministern faktiskt har en
              roll till, och det är att vara samhällsföreträdare. När de bekymrade
              ansvariga inom kommunen har velat uppvakta finansministern har
              han varit kallsinnig och inte lyssnat på dem. Man låter Skatteverket
              göra sin omorganisation och säger att man litar på dem.
            </seg>
            <seg xml:id="i-ed3ba0cfb6a42393-0">
              Men det finns ett samhällsföreträdarskap också. Den regionalpolitik
              vi har innebär, precis som finansministerns chef sade i regeringsförklaringen,
              att hela landet ska leva. Då duger det inte att säga att det var
              Socialdemokraterna som centraliserade tidigare. Det duger inte
              heller att ansvariga statsråd och företrädare för olika myndigheter
              säger att det inte är deras bord.
            </seg>
            <seg xml:id="i-68b6d78e346fe147-0">
              Finansministern skulle kunna säga att vi har ny teknik. Varför
              kan man då inte låta ett av de här kontoren ligga långt inne i
              Norrlands inland, där man har ett fungerande kontor i dag, för
              att testa det? Varför kan man inte låta Lars Högdahl komma fram
              med smarta lösningar och sedan försöka sjösätta dem? Varför är
              det så att man riktar udden när det gäller myndighetsstrukturen
              mot de resurssvagare kommunerna?
            </seg>
            <seg xml:id="i-5925dae085b9008e-0">
              Det är samma linje som finansministern driver när han säger att
              han ska sänka skatterna och att det är det bästa medlet. Var sänker
              man skatterna mest i Norrlands inland eller i Helsingfors? I Helsingfors
              får den förmögne stora skattesänkningar och gåvor. I Helsingfors
              får man bättre myndighetsservice. I inlandet tappar man.
            </seg>
          </u>
          <note type="speaker" xml:id="i-936e06c617dea534-0">
            Anf. 81 Finansminister ANDERS BORG (m):
          </note>
          <u who="unknown" xml:id="i-326c9209e2d12ba9-30">
            <seg xml:id="i-e5f9272577556dda-0">
              Fru talman! Det här är naturligtvis en regering som tar sin utgångspunkt
              hos medborgarna och företagarna. Det är genom att fler människor
              vill arbeta och att fler företagare vill investera och anställa
              som vi kan bygga ett samhälle som präglas av god välfärd, full
              sysselsättning och en hög grad av frihet för enskilda människor.
              Därför är skattetrycket och skattereglerna väsentligt viktigare
              än placeringen av olika servicekontor. Det är därför de många
              skattesänkningar vi gör för löntagare, företagare och dem som
              investerar och sparar är det centrala i diskussionen om skattesystemet.
              Det är det som är det viktiga.
            </seg>
            <seg xml:id="i-a2b4a146aab00122-0">
              Raimo Pärssinen menar att Skatteverket har skött omorganisationen
              illa. Jag är inte beredd att dra den slutsatsen. Jag tror att
              i alla omorganisationer, också i dem som är nödvändiga och riktiga
              och betyder förbättringar, kommer det att finnas oro, bekymmer
              och kostnader för människor. Att man ändrar en organisation, må
              det sedan vara ett företag eller en myndighet, är alltid kostsamt.
              Därför har vi olika trygghetssystem för att försöka göra det lite
              rimligare. Därför har vi fackliga organisationer som ska övervaka
              hur processerna sker.
            </seg>
            <seg xml:id="i-045242a2f4663363-0">
              Men att därav dra slutsatsen att det här är illa skött av Skatteverket
              eller att det innebär en försämrad service är förhastat. Jag är
              beredd att be Skatteverket återkomma, följa upp det här och redovisa
              vad det har för effekter för personal och kostnader och för den
              regionala servicen löpande. Det här är en omstruktureringsprocess
              som kommer att ta tid.
            </seg>
            <seg xml:id="i-e22b8c66ebeca996-0">
              Men det viktigaste är att vi också måste se till att utgångspunkten
              är att Skatteverket får bedriva sin verksamhet. Vi ska inte ha
              ministerstyre av enskilda verk. Det ska vara verken som ansvarar
              för rättssäkerhet, effektivitet och service i enlighet med den
              förvaltningspolitik som den förra regeringen och den här regeringen
              har varit drivande för.
            </seg>
          </u>
          <note xml:id="i-307c0003ef756e84-9">
            Överläggningen var härmed avslutad.
          </note>
          <note xml:id="i-e11a091b4c9a635d-0">
            14 § Svar på interpellation 2006/07:678 om åtgärder med anledning
            av hot, trakasserier och våld mot förtroendevalda
          </note>
          <note type="speaker" xml:id="i-904bc842da537551-0">
            Anf. 82 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-033b73ed630004b6-0">
            <seg xml:id="i-b9d73221bd2a13b0-0">
              Fru talman! Berit Högman har frågat mig vilka av de konkreta
              förslag Kommittén om hot och våld mot förtroendevalda lade som
              jag är beredd att gå vidare med samt vilka övriga initiativ som
              jag är villig att vidta för att förebygga hot, trakasserier och
              våld mot förtroendevalda.
            </seg>
            <seg xml:id="i-dd2e50ab3c96f8ce-0">
              Demokratiskt valda politiker kan komma att få betala ett högt
              pris för sina uppdrag ett pris som även hela samhället betalar
              för bevarandet av en öppen demokrati. När en politiker utsätts
              för hot och våld innebär det även en kränkning av det öppna samhället
              och demokratins grunder. Att politiker hoppar av eller tackar
              nej till vissa uppdrag för att de är rädda för att bli utsatta
              för hot är mycket förståeligt, men från demokratisk synpunkt är
              det helt oacceptabelt att de förtroendevalda på detta sätt kan
              skrämmas till tystnad.
            </seg>
            <seg xml:id="i-48dbd7c449d00629-0">
              Samtidigt är det problematiskt att peka ut en yrkesgrupp som
              mer skyddsvärd än någon annan eftersom det även finns en rad andra
              yrkesgrupper som i sitt dagliga arbete också riskerar att utsättas
              för hot eller våld. Det kan därför ifrågasättas om skärpt strafflagstiftning
              när det gäller brott mot specifikt förtroendevalda verkligen är
              rätt botemedel. Detta har även en rad remissinstanser påpekat.
              Jag är därför inte i dagsläget beredd att gå vidare med förslaget
              att införa förstärkt straffrättsligt skydd för rätten att utöva
              förtroendeuppdrag.
            </seg>
            <seg xml:id="i-e880b965a50f2fb9-0">
              Det är angeläget att det finns en fungerande systematik i arbetet
              hos och mellan berörda aktörer för att kunna följa och motverka
              denna typ av brottslighet. Men jag tycker inte att kommitténs
              förslag om att inrätta en delegation, vilket i praktiken blir
              en ny myndighet, är den bästa lösningen.
            </seg>
            <seg xml:id="i-adeb1b893aba84f4-0">
              Jag vill också betona att på flera håll är man redan på god väg
              att förverkliga flera av kommitténs förslag. Hos polisen har man
              utökat antalet personer med kompetens inom hot- och riskanalyser,
              och därmed har kommunikationen mellan de förtroendevalda och polismyndigheterna
              utökats, vilket ger förutsättningar för en förtrolig och öppen
              dialog. En översyn av ansvariga myndigheters statistikhantering
              och registrering av brott pågår också. Hos Åklagarmyndigheten
              har kontaktpersoner i frågan utsetts. Vidare arbetar Brottsförebyggande
              rådet tillsammans med Utvecklingsrådet med att ta fram verktyg
              för arbetet mot hot och våld riktat mot tjänstemän inom statliga
              myndigheter. En särskild utredare har också fått i uppdrag att
              analysera straffbestämmelserna för så kallad stalkning och ska
              överväga om lagstiftningen bör förändras för att förstärka skyddet
              för utsatta individer.
            </seg>
            <seg xml:id="i-d7b4d51a5c68b114-0">
              Jag avser att under hösten kalla berörda parter till överläggningar
              om hur vi tillsammans och var och en för sig kan gå vidare med
              de frågor som kommittén behandlat. Parter i ett sådant samråd
              skulle till exempel kunna vara de politiska partierna och ansvariga
              myndigheter samt representanter från andra utsatta yrkesgrupper.
              Detta samråd skulle som utgångspunkt för sitt arbete kunna ha
              de frågor som kommittén behandlar i betänkandet, till exempel
              behovet av handlingsplaner samt att kontaktpersoner utses hos
              partier och myndigheter som har god utbildning i dessa frågor.
              Även vissa synpunkter som remissinstanserna framfört skulle kunna
              hanteras i detta sammanhang. Via samråden ges de inbjudna parterna
              också tillfälle att uppdatera lägesbeskrivningen i arbetet mot
              hot och våld mot förtroendevalda, samt tillfälle för utbyte av
              viktiga erfarenheter parterna emellan.
            </seg>
            <seg xml:id="i-24a3d412717f7920-0">
              Målsättningen för det fortsatta arbetet är att det 2008 ska finnas
              på plats en väl känd struktur för att hantera hot och våld mot
              bland annat förtroendevalda.
            </seg>
          </u>
          <note type="speaker" xml:id="i-95d190078d23ea3c-0">
            Anf. 83 BERIT HÖGMAN (s):
          </note>
          <u who="berit_hogman_17a4be" xml:id="i-f0fb638d4822eccf-2">
            <seg xml:id="i-ab5cc450a4cd418b-0">
              Fru talman! Jag tackar statsrådet för svaret. Samtidigt ska jag
              erkänna att jag är lite besviken.
            </seg>
            <seg xml:id="i-85fcc2d02d7443ad-0">
              För det första, vilket jag tycker är allvarligast, kallar statsrådet
              på två ställen i svaret gruppen förtroendevalda för en yrkesgrupp.
              Politiker, folkvalda och förtroendevalda är ingen yrkesgrupp.
            </seg>
            <seg xml:id="i-08a0f192d3c00b33-0">
              Jag tror att det är runt 5 procent av alla folkvalda i Sverige
              som är heltidspolitiker, 95 procent är fritidspolitiker som går
              från jobbet som ingenjör, lärare eller kassörska på Konsum till
              att sköta ett frivilligt åtaget politiskt uppdrag. Det kan inte
              på något sätt jämföras med en yrkesgrupp.
            </seg>
            <seg xml:id="i-7c0fc2cd5099535c-0">
              Politiker har ingen fackförening. Politiker har inget arbetsmiljöavtal
              att luta sig mot. De har inget kollektivavtal att luta sig mot
              och ingen arbetsmiljölagstiftning. Även om regeringen gör rätt
              mycket jobb för att förstöra den som finns så finns det trots
              allt rätt mycket sådant för alla grupper som har en anställning.
              Detta gäller inte förtroendevalda.
            </seg>
            <seg xml:id="i-3decab2f5bc1d6ef-0">
              För det andra tycker jag att svaret visar att statsrådet inte
              riktigt har läst utredningens förslag. Det kommer slarvig kritik
              som: Inte ska vi politiker ha bättre skydd än vad andra yrkesgrupper
              återigen denna benämning i samhället har.
            </seg>
            <seg xml:id="i-3789f7af61f47583-0">
              Det förslag till straffskärpning som kommittén föreslog är inte
              alls lika starkt som den bestämmelse som har funnits i lagstiftningen
              ända sedan 70-talet i brottsbalken som gäller hot och våld mot
              tjänstemän.
            </seg>
            <seg xml:id="i-ef6eb77188640b07-0">
              I dag har socialsekreterare, till och med de som sitter i busskurer
              och säljer biljetter, polis och personal inom rättsväsendet ett
              betydligt större straffrättsligt skydd än det som kommittén ens
              föreslog att en regering skulle överväga. Det lämnar demokratiministern
              helt åt sidan.
            </seg>
            <seg xml:id="i-1de61234d779d72d-0">
              För det tredje saknar jag i svaret ett äkta engagemang för det
              som vi ägnade mycket tid åt i utredningen. Det handlar om att
              se det totala demokratiska underskottet.
            </seg>
            <seg xml:id="i-6491751ab3814982-0">
              Vi träffade dessa unga människor, företrädesvis på gymnasieskolor
              i Helsingforss förorter, som inte hade en aning om vad ordet förtroendevald
              betydde. De påstod sig aldrig ha träffat en politiker. De var
              överlyckliga för att komma in i riksdagens bankhall för att skaka
              hand med Pär Nuder, Mona Sahlin eller någon annan som just då
              kom förbi. De fick för första gången i sina 17-, 18 eller 19-åriga
              liv någon som helst känsla för vad folkstyre är i ett land som
              Sverige.
            </seg>
            <seg xml:id="i-ace0def804bfa586-0">
              När vi verkar ha så olika bild Vad är demokrati? Vad är folkstyre?
              Vad är förtroendeuppdrag? mellan kommitténs ledamöter och regeringens
              demokratiminister blir jag väldigt bekymrad. Min första fråga
              till statsrådet är: Anser statsrådet att gruppen politiker i Sverige
              kan jämställas med en yrkeskår?
            </seg>
          </u>
          <note type="speaker" xml:id="i-25bd6e0b08150b23-0">
            Anf. 84 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-033b73ed630004b6-1">
            <seg xml:id="i-3a70247621d5be22-0">
              Fru talman! Nej, förtroendevalda kan nog inte jämställas med
              andra yrkeskårer. De flesta förtroendevalda är inte ens heltidsförtroendevalda
              och heltidspolitiker, utan de flesta gör det på sin fritid och
              är därmed unika.
            </seg>
            <seg xml:id="i-c040c117e7a4d663-0">
              Jag kan inte med trovärdighet gå ut till befolkningen och säga
              att bara för att man är förtroendevald är man mer skyddsvärd.
              Det finns också de som jobbar i demokratins tjänst i samhället
              på Försäkringskassan, socialkontoren och så vidare som också blir
              hotade på grund av sin yrkesutövning precis som politiker blir
              hotade för att de är politiker.
            </seg>
            <seg xml:id="i-1c4d55c4f38d0b0f-0">
              Det är viktigt att diskutera i det vida perspektivet i sin helhet.
              Vi har inte olika bild av vad demokrati eller folkstyre är, Berit
              Högman och jag. Men däremot delar vi inte uppfattningen att just
              straffskärpning är bästa sättet, eller att bilda en ny myndighet,
              som ni föreslog i betänkandet skulle vara den bästa metoden.
            </seg>
            <seg xml:id="i-b28b44093a1fccff-0">
              Jag tycker att många av förslagen i betänkandet är bra. Många
              av dem genomförs runt om i landet. Men det finns anledning att
              nu till hösten kalla samman till samråd. Hur långt har vi kommit?
              Vad mer behöver göras? Hur kan vi förbättra samverkan och samarbete?
            </seg>
            <seg xml:id="i-a796e054620efb8c-0">
              Polisen har kommit långt när det gäller till exempel kontaktpersoner
              och handlingsplaner. Jag skulle önska att vi i partierna själva
              som utsätts för detta gör något. Vi verkar vara sämst på att ta
              hand om det som det står i betänkandet att man ska göra.
            </seg>
            <seg xml:id="i-b0d363e688a0896b-0">
              Om vi kunde börja med de förslag som finns tror jag att mycket
              är vunnet. Du ställde tidigare frågan: Vilka nya förslag har statsrådet?
              Jag vet inte om det är nya förslag som behövs ett år efter att
              man har lagt fram betänkandet.
            </seg>
            <seg xml:id="i-43dca3d923644cb8-0">
              Det som behövs är att de förslag som vi delar genomförs och görs
              bra. Situationen är inte annorlunda i dag än år 2006. Sedan får
              vi utvärdera och se hur utvecklingen går. Skulle det visa sig
              bli annorlunda är det nog dags att i så fall tänka på nya förslag.
            </seg>
            <seg xml:id="i-04aece695245802f-0">
              Återigen: Jag tror att vi kanske ska gå tillbaka till oss själva
              och vår egen organisation i kommuner och landsting och i partierna.
              Vi ska se till att vi kan ge information och det råd och stöd
              som förtroendevalda i det här fallet behöver.
            </seg>
          </u>
          <note type="speaker" xml:id="i-ea5aca71f67d8509-0">
            Anf. 85 BERIT HÖGMAN (s):
          </note>
          <u who="berit_hogman_17a4be" xml:id="i-f0fb638d4822eccf-3">
            <seg xml:id="i-d6dc6436bd59c654-0">
              Fru talman! Jag håller med statsrådet om att det nog är partierna
              som är bland dem som är sämst på att verkställa utredningens intentioner.
              Men jag konstaterar också vad som sägs i svaret. Alla de aktörer
              som frivilligt har åtagit sig uppgifter är de som nu håller på
              och verkställer förändringar. Det är polisen, Åklagarmyndigheten
              och Brå. Men hemläxan ligger kvar hos demokratiministern, regeringen
              och de politiska partierna.
            </seg>
            <seg xml:id="i-7fc99d3ee3dc98d1-0">
              Det är väl möjligt att ett samråd kan vara bra. Men vilken status
              får ett samråd? Jag återkommer till frågan. Det är otroligt viktigt
              att inte blanda ihop gruppen förtroendevalda med ett yrke. Förtroendevalda
              är grunden för folkstyret. Det är grunden för lagstiftningen och
              det som sedan tjänstemän utför.
            </seg>
            <seg xml:id="i-7eb6ca59e25b742c-0">
              I samma stund som vi försöker att jämställa de folkvalda med
              en yrkesgrupp har vi verkligen förstört grunden för att föra en
              debatt om folkstyret och demokratin.
            </seg>
            <seg xml:id="i-3cdb7719d9482ba9-0">
              Jag är ändå tacksam att statsrådet hävdar att det ligger någonting
              i utredningens förslag och att det går att jobba vidare med dem.
              Jag tror personligen att det krävs ett tryck för att få status
              i frågorna. Om inte tabubelagt så är det fortfarande svårt att
              prata om det.
            </seg>
            <seg xml:id="i-fe2a280c09949fef-0">
              Det gäller inte minst för de personer som blir utsatta. De får
              obefintligt stöd av sina partikolleger och fortfarande för lite
              stöd av institutioner som den egna kommunen eller det egna landstinget.
            </seg>
            <seg xml:id="i-9b55ffec7d67b774-0">
              Det går faktiskt inte en månad utan att det kommer nya berättelser
              och nya historier ur verkligheten om hur fruktansvärt dåligt vi
              hanterar detta bekymmer i ett land som ändå har råkat ut för två
              ministermord. Och jag hoppas innerligt att vi kan vara överens
              om att vi gör allt för att uppvärdera politiken som en viktig
              förutsättning för en demokrati men att vi också tar detta bekymmer,
              som det faktiskt är, på allvar också för folkvalda. Det exkluderar
              inte att vi tar det mer på allvar för yrkesgrupper som domare
              och andra. Men återigen: Där finns det faktiskt lagstiftning sedan
              70-talet, och det finns fungerande system i arbetsrätten. Bägge
              dessa saker saknas för gruppen folkvalda. Och jag menar att statsrådet
              måste komma ihåg det.
            </seg>
          </u>
          <note type="speaker" xml:id="i-227bf5e07c40a45d-0">
            Anf. 86 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" xml:id="i-033b73ed630004b6-2">
            <seg xml:id="i-206b7056b1551863-0">
              Fru talman! Jag tycker faktiskt att detta faller tillbaka på
              det sista som Berit Högman sade här. Hon talar om en lag från
              70-talet som tydligen gör andra tjänstemän i detta fall domare,
              åklagare och andra mer skyddsvärda än till exempel politiker.
              Å andra sidan ökar hoten mot dessa personer, vilket betyder att
              straffskärpning kanske inte är det allra bästa sättet att komma
              åt just hot mot förtroendevalda. Jag tror faktiskt på de andra
              åtgärderna som ni har föreslagit.
            </seg>
            <seg xml:id="i-cc8c4ed256002d9d-0">
              Att jag säger nej till en delegation är därför att det finns
              en tendens att delegationer är som myndigheter. Och det finns
              en tendens att om man inrättar samordnande myndigheter tar inte
              andra ansvariga sitt ansvar. Jag tycker att det är bättre att
              polisen tar sitt ansvar, att Åklagarmyndigheten gör det, att partier
              gör det och att kommuner och landsting gör det. Det är bättre.
              Sedan kan man samverka i stället för att lägga uppgiften på någon
              annan.
            </seg>
            <seg xml:id="i-1ebfce8452b7198a-0">
              Jag är övertygad om att vi till höstens samråd säkert kan komma
              vidare i denna fråga och framför allt se hur långt vi har kommit
              men också komma vidare med hur vi ska göra det bättre.
            </seg>
            <seg xml:id="i-619863216acfcf15-0">
              Men straffskärpning, som är det som Berit Högman värnar mest
              om, tycker jag är det sämsta förslaget i det betänkande som faktiskt
              innehåller många bra förslag utifrån förtroendevaldas perspektiv.
            </seg>
          </u>
          <note type="speaker" xml:id="i-2b68c67101fae52c-0">
            Anf. 87 BERIT HÖGMAN (s):
          </note>
          <u who="berit_hogman_17a4be" xml:id="i-f0fb638d4822eccf-4">
            <seg xml:id="i-31a62c0b70930d20-0">
              Fru talman! Nej, jag kan inte dela statsrådets uppfattning att
              straffsatsen är det som jag värnar mest om. Och det är ointressant
              vad jag värnar mest om. Det är en parlamentarisk utredning som
              i politisk enighet har lagt fram förslaget, och det förslaget
              har naturligtvis lagts fram på grund av att man från expertsidan
              också sade att en bra förutsättning för att exempelvis polisen
              ska utföra ett uppdrag på riktigt allvar är att det finns en straffsats
              som motsvarar insatsen i arbetet. Och vi och även experterna uppfattade
              att så inte var fallet.
            </seg>
            <seg xml:id="i-4ab1e8841d3f1a40-0">
              Nu har jag av svaret hört tydligt att demokratiministern inte
              har för avsikt att jobba med den frågan, och jag har att förhålla
              mig till det.
            </seg>
            <seg xml:id="i-60a15470d4311eca-0">
              Vad jag däremot också tycker är en väldigt stor uppgift är, som
              jag sade, att kommunicera med medborgare på ett väldigt brett
              och påtagligt sätt om vad folkstyre innebär eftersom det måste
              vara grunden för att ha förståelse för att politiker måste fatta
              även obekväma beslut, att pengarna inte räcker till hur många
              byskolor som helst, att pengarna inte räcker till hur många akutmottagningar
              som helst och så vidare. Ansvaret för den allmänbildningen åvilar
              alla och var och en. Och det tror jag att vi är överens om. Men
              jag saknar ett engagemang hos statsrådet för att en demokratiminister
              faktiskt kan göra väldigt mycket mer för att lyfta fram den frågan
              som angelägen.
            </seg>
            <seg xml:id="i-c33ebbbce1ad3587-0">
              I övrigt ber jag att få tacka för svaret.
            </seg>
          </u>
          <note type="speaker" xml:id="i-58f0043fcffa96ee-0">
            Anf. 88 Integrations- och jämställdhetsminister NYAMKO SABUNI
            (fp):
          </note>
          <u who="nyamko_sabuni_a7746a" next="cont" xml:id="i-c695a3686b05ed5a-0">
            <seg xml:id="i-14f9a085e2f02472-0">
              Fru talman! Jag tackar Berit Högman för att vi fick möjlighet
              att lite grann sammanfatta vad som har hänt under det senaste
              året sedan kommittén lämnade sitt betänkande till regeringen.
            </seg>
            <seg xml:id="i-146b666be6032dc2-0">
              Jag kan övertyga Berit Högman om att jag är engagerad i dessa
              frågor. Visst har jag det yttersta ansvaret som statsråd med ansvar
              för demokratin. Det handlar om att kommunicera med medborgarna,
              att försöka ändra attityder och att faktiskt få dem att förstå
              under vilka villkor som vi jobbar. Men att styra en kommun, ett
              landsting eller en stat är som att styra en familj. Man har en
              plånbok med en viss summa pengar, och de måste fördelas så att
              de räcker så gott det går. Vissa saker prioriterar man bort och
              andra prioriterar man upp vid olika tillfällen. Så är det. Men
              det ansvaret åligger inte bara mig som statsråd med ansvar för
              frågorna utan det åligger oss alla, framför allt alla politiker
              men också skolan och andra i samhället som faktiskt förstår hur
              det politiska systemet fungerar. Och där tror jag helt klart att
              vi har mycket kvar att göra, och det är viktigt att vi också gör
              det.
            </seg>
          </u>
          <note xml:id="i-307c0003ef756e84-10">
            Överläggningen var härmed avslutad.
          </note>
          <note xml:id="i-b97004a741b75f3d-0">
            15 § Anmälan om inkomna faktapromemorior om förslag från Europeiska
            kommissionen
          </note>
          <note xml:id="i-646476658774d2bc-0">
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <u who="nyamko_sabuni_a7746a" prev="cont" xml:id="i-f32f80ab543336c0-0">
            <seg xml:id="i-4fafe9dc2bd7d134-0">
              KOM(2007)391
            </seg>
          </u>
          <note xml:id="i-e145c48066957a1a-0">
            KOM(2007)359
          </note>
          <note xml:id="i-515b43aadfdccfb3-0">
            KOM(2007)394
          </note>
          <note xml:id="i-2f31132ecde73569-0">
            KOM(2007)248
          </note>
          <note xml:id="i-1f9651414ff8b1a9-0">
            KOM(2007)247
          </note>
          <note xml:id="i-a7781748a6294c44-0">
            16 § Hänvisning av ärende till utskott och beslut om förlängd
            motionstid
          </note>
          <note xml:id="i-594a1c27957a2702-0">
            Föredrogs och hänvisades
          </note>
          <note xml:id="i-6225952172e4286b-0">
            Kammaren biföll talmannens förslag att motionstiden för denna
            framställning skulle förlängas till onsdagen den 3 oktober.
          </note>
          <note xml:id="i-0e4edbefaa1399bd-0">
            17 § Bordläggning
          </note>
          <note xml:id="i-eae74e0cd8d68cc1-0">
            Anmäldes och bordlades
          </note>
          <note xml:id="i-38b00fbbf88e99c7-0">
            18 § Anmälan om interpellationer
          </note>
          <note xml:id="i-01bfe2280aaaf05f-0">
            Anmäldes att följande interpellationer framställts
          </note>
          <note xml:id="i-d90a5369252278f6-0">
            den 23 augusti
          </note>
          <note xml:id="i-2d41a15e10b3ca20-0">
            Monica Green
          </note>
          <note xml:id="i-688c4b0d2c2f6adf-0">
            den 24 augusti
          </note>
          <note xml:id="i-3c63b91737f9d282-0">
            Anders Karlsson
          </note>
          <note xml:id="i-ec15c5ce90a6c4b3-0">
            den 27 augusti
          </note>
          <note xml:id="i-57fb4bee9e4972b6-0">
            Börje Vestlund
          </note>
          <note xml:id="i-1889c93562f6de7f-0">
            Jacob Johnson
          </note>
          <note xml:id="i-808fdec8e2b8813f-0">
            Egon Frid
          </note>
          <note xml:id="i-ad0944e2ec8fbc13-0">
            den 28 augusti
          </note>
          <note xml:id="i-a126c91b3fa35183-0">
            Carina Ohlsson
          </note>
          <note xml:id="i-a126c91b3fa35183-1">
            Carina Ohlsson
          </note>
          <note xml:id="i-7727ada615ed388d-0">
            Jan-Olof Larsson
          </note>
          <note xml:id="i-6629ea1b3200e354-0">
            den 30 augusti
          </note>
          <note xml:id="i-29f50010dfa61794-0">
            Christina Oskarsson
          </note>
          <note xml:id="i-2d41a15e10b3ca20-1">
            Monica Green
          </note>
          <note xml:id="i-2d41a15e10b3ca20-2">
            Monica Green
          </note>
          <note xml:id="i-2d41a15e10b3ca20-3">
            Monica Green
          </note>
          <note xml:id="i-2d41a15e10b3ca20-4">
            Monica Green
          </note>
          <note xml:id="i-087c8e3dd491e478-0">
            Interpellationerna redovisas i bilaga som fogats till riksdagens
            snabbprotokoll tisdagen den 18 september.
          </note>
          <note xml:id="i-416029c19dd81e10-0">
            19 § Anmälan om frågor för skriftliga svar
          </note>
          <note xml:id="i-f649b0cfe29f51a4-0">
            Anmäldes att följande frågor för skriftliga svar framställts
          </note>
          <note xml:id="i-688c4b0d2c2f6adf-1">
            den 24 augusti
          </note>
          <note xml:id="i-864219ff46c5a1ff-0">
            Britta Rådström
          </note>
          <note xml:id="i-864219ff46c5a1ff-1">
            Britta Rådström
          </note>
          <note xml:id="i-a5ef15f38a3988cc-0">
            Anne Marie Brodén
          </note>
          <note xml:id="i-e309866ebbda0cbc-0">
            Kent Härstedt
          </note>
          <note xml:id="i-67bc9ef79832884c-0">
            Lennart Sacrédeus
          </note>
          <note xml:id="i-b4b75b477342253f-0">
            Finn Bengtsson
          </note>
          <note xml:id="i-94db72035cc1fe0e-0">
            Fredrik Olovsson
          </note>
          <note xml:id="i-ad0944e2ec8fbc13-1">
            den 28 augusti
          </note>
          <note xml:id="i-ec80d54c0b7d4f5c-0">
            Kristina Zakrisson
          </note>
          <note xml:id="i-2731d18dca9f6a90-0">
            Eva Olofsson
          </note>
          <note xml:id="i-972732f7fdee97f6-0">
            Birgitta Ohlsson
          </note>
          <note xml:id="i-972732f7fdee97f6-1">
            Birgitta Ohlsson
          </note>
          <note xml:id="i-b54812a18e79bdb1-0">
            Lars Wegendal
          </note>
          <note xml:id="i-bcc8e5daee9bbf89-0">
            den 29 augusti
          </note>
          <note xml:id="i-0e00d6c6df419ba2-0">
            Lars-Arne Staxäng
          </note>
          <note xml:id="i-1b86da841d7e925a-0">
            Sven Bergström
          </note>
          <note xml:id="i-94db72035cc1fe0e-1">
            Fredrik Olovsson
          </note>
          <note xml:id="i-c1a539b0761e7f0b-0">
            Tina Acketoft
          </note>
          <note xml:id="i-6629ea1b3200e354-1">
            den 30 augusti
          </note>
          <note xml:id="i-ffc08745f5ad65c1-0">
            Göran Persson
          </note>
          <note xml:id="i-93150d371a731ef3-0">
            Fredrik Malm
          </note>
          <note xml:id="i-aed25449e88974cf-0">
            Rosita Runegrund
          </note>
          <note xml:id="i-059698b4c77db2db-0">
            Christer Engelhardt
          </note>
          <note xml:id="i-175cc20e92aa3a95-0">
            Gustav Blix
          </note>
          <note xml:id="i-0acbffd482df65d5-0">
            Frågorna redovisas i bilaga som fogats till riksdagens snabbprotokoll
            tisdagen den 18 september.
          </note>
          <note xml:id="i-1127b20f8e8494ec-0">
            20 § Anmälan om skriftliga svar på frågor
          </note>
          <note xml:id="i-79117907bb3be492-0">
            Anmäldes att skriftliga svar på följande frågor inkommit
          </note>
          <note xml:id="i-d90a5369252278f6-1">
            den 23 augusti
          </note>
          <note xml:id="i-b884d1b8ec79fcd9-0">
            Cecilia Widegren
          </note>
          <note xml:id="i-688c4b0d2c2f6adf-2">
            den 24 augusti
          </note>
          <note xml:id="i-03e6e1e62b491ec2-0">
            Krister Örnfjäder
          </note>
          <note xml:id="i-03e6e1e62b491ec2-1">
            Krister Örnfjäder
          </note>
          <note xml:id="i-5398e7b332e6f224-0">
            Carina Adolfsson Elgestam
          </note>
          <note xml:id="i-426fd5a26373ca4e-0">
            Henrik von Sydow
          </note>
          <note xml:id="i-a3ad71ebf2b891c6-0">
            Ameer Sachet
          </note>
          <note xml:id="i-026cc5b229bbb060-0">
            Carina Hägg
          </note>
          <note xml:id="i-59b5bc7ba5a8f543-0">
            Staffan Danielsson
          </note>
          <note xml:id="i-ec15c5ce90a6c4b3-1">
            den 27 augusti
          </note>
          <note xml:id="i-9e86d73f051633de-0">
            Fredrik Lundh
          </note>
          <note xml:id="i-9e86d73f051633de-1">
            Fredrik Lundh
          </note>
          <note xml:id="i-50f2ff45e4134e09-0">
            Mikael Oscarsson
          </note>
          <note xml:id="i-ad0944e2ec8fbc13-2">
            den 28 augusti
          </note>
          <note xml:id="i-387794db8667b328-0">
            Helene Petersson
          </note>
          <note xml:id="i-f51a27111446ecee-0">
            Kerstin Lundgren
          </note>
          <note xml:id="i-4e48679ea7222a74-0">
            Lena Hallengren
          </note>
          <note xml:id="i-bcc8e5daee9bbf89-1">
            den 29 augusti
          </note>
          <note xml:id="i-0690d44bf432dfc5-0">
            Åsa Lindestam
          </note>
          <note xml:id="i-a0e674ba488ca2ff-0">
            Mats Gerdau
          </note>
          <note xml:id="i-0690d44bf432dfc5-1">
            Åsa Lindestam
          </note>
          <note xml:id="i-6629ea1b3200e354-2">
            den 30 augusti
          </note>
          <note xml:id="i-4e95df31f813623c-0">
            Jeppe Johnsson
          </note>
          <note xml:id="i-2e162edbf57f92c3-0">
            Göran Lindblad
          </note>
          <note xml:id="i-9e86d73f051633de-2">
            Fredrik Lundh
          </note>
          <note xml:id="i-9e86d73f051633de-3">
            Fredrik Lundh
          </note>
          <note xml:id="i-6d9152e70b79264c-0">
            Peter Jeppsson
          </note>
          <note xml:id="i-6d85691caaf09142-0">
            Pernilla Zethraeus
          </note>
          <note xml:id="i-5e542031f4be9d31-0">
            Allan Widman
          </note>
          <note xml:id="i-9f7c778f65bcbed5-0">
            Svaren redovisas i bilaga som fogats till riksdagens snabbprotokoll
            tisdagen den 18 september.
          </note>
          <note xml:id="i-a603ad5b90212377-0">
            21 § Kammaren åtskildes kl. 17.26.
          </note>
          <note xml:id="i-ae9bfb67c86bb908-0">
            Förhandlingarna leddes
          </note>
          <note xml:id="i-a39b3119d2f66181-0">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
